
PATROLOGIAE TOMUS CXXII.

IOANNES SCOTUS ERIGENA. / ADRIANUS PAPA II.

TOMUS UNICUS.


EXCUDEBATUR ET uENIT APUD I.-P. MIGNE EDITOREM, IN uIA DICTA D'AMBOISE, PROPE PORTAM LUTETIAE PARISIORUM uULGO D'ENFER NOMINATAM, SEU PETIT-MONTROUGE. 1853


uolume front matter




Series title page


PATROLOGIAE CURSUS COMPLETUS

SIuE BIBLIOTHECA UNIuERSALIS, INTEGRA, UNIFORMIS, COMMODA, eCONOMICA, OMNIUM SS. PATRUM, DOCTORUM SCRIPTORUMQUE ECCLESIASTICORUM QUI AB AEuO APOSTOLICO AD INNOCENTII III TEMPORA FLORUERUNT; RECUSIO CHRONOLOGICA OMNIUM QUAE EXSTITERE MONUMENTORUM CATHOLICAE TRADITIONIS PER DUODECIM PRIORA ECCLESIAE SAECULA, IUXTA EDITIONES ACCURATISSIMAS, INTER SE CUMQUE NONNULLIS CODICIBUS MANUSCRIPTIS COLLATAS, PERQUAM DILIGENTER CASTIGATA; DISSERTATIONIBUS, COMMENTARIIS LECTIONIBUSQUE uARIANTIBUS CONTINENTER ILLUSTRATA; OMNIBUS OPERIBUS POST AMPLISSIMAS EDITIONES QUAE TRIBUS NOuISSIMIS SAECULIS DEBENTUR ABSOLUTAS DETECTIS, AUCTA; INDICIBUS PARTICULARIBUS ANALYTICIS, SINGULOS SIuE TOMOS, SIuE AUCTORES ALICUIUS MOMENTI SUBSEQUENTIBUS, DONATA; CAPITULIS INTRA IPSUM TEXTUM RITE DISPOSITIS, NECNON ET TITULIS SINGULARUM PAGINARUM MARGINEM SUPERIOREM DISTINGUENTIBUS SUBIECTAMQUE MATERIAM SIGNIFICANTIBUS, ADORNATA; OPERIBUS CUM DUBIIS TUM APOCRYPHIS, ALIQUA uERO AUCTORITATE IN ORDINE AD TRADITIONEM ECCLESIASTICAM POLLENTIBUS, AMPLIFICATA; DUOBUS INDICIBUS GENERALIBUS LOCUPLETATA: ALTERO SCILICET RERUM, QUO CONSULTO, QUIDQUID UNUSQUISQUE PATRUM IN QUODLIBET THEMA SCRIPSERIT UNO INTUITU CONSPICIATUR; ALTERO SCRIPTURAE SACRAE, EX QUO LECTORI COMPERIRE SIT OBuIUM QUINAM PATRES ET IN QUIBUS OPERUM SUORUM LOCIS SINGULOS SINGULORUM LIBRORUM SCRIPTURAE TEXTUS COMMENTATI SINT. EDITIO ACCURATISSIMA, CAETERISQUE OMNIBUS FACILE ANTEPONENDA, SI PERPENDANTUR: CHARACTERUM NITIDITAS CHARTAE QUALITAS, INTEGRITAS TEXTUS, PERFECTIO CORRECTIONIS, OPERUM RECUSORUM TUM uARIETAS TUM NUMERUS, FORMA uOLUMINUM PERQUAM COMMODA SIBIQUE IN TOTO OPERIS DECURSU CONSTANTER SIMILIS, PRETII EXIGUITAS, PRAESERTIMQUE ISTA COLLECTIO, UNA, METHODICA ET CHRONOLOGICA, SEXCENTORUM FRAGMENTORUM OPUSCULORUMQUE HACTENUS HIC ILLIC SPARSORUM, PRIMUM AUTEM IN NOSTRA BIBLIOTHECA, EX OPERIBUS AD OMNES AETATES, LOCOS, LINGUAS FORMASQUE PERTINENTIBUS, COADUNATORUM.

SERIES SECUNDA,

IN QUA PRODEUNT PATRES, DOCTORES SCRIPTORESQUE ECCLESIAE LATINAE A GREGORIO MAGNO AD INNOCENTIUM III. ACCURANTE I.-P. MIGNE, BIBLIOTHECAE CLERI UNIuERSAE, SIuE CURSUUM COMPLETORUM IN SINGULOS SCIENTIAE ECCLESIASTICAE RAMOS EDITORE. PATROLOGIA BINA EDITIONE TYPIS MANDATA EST, ALIA NEMPE LATINA, ALIA GRAECO-LATINA.---uENEUNT MILLE FRANCIS DUCENTA uOLUMINA EDITIONIS LATINAE; OCTINGENTIS ET MILLE TRECENTA GRAECO-LATINAE.---MERE LATINA UNIuERSOS AUCTORES TUM OCCIDENTALES, TUM ORIENTALES EQUIDEM AMPLECTITUR; HI AUTEM, IN EA, SOLA uERSIONE LATINA DONANTUR.

PATROLOGIAE TOMUS CXXII.


IOANNES SCOTUS ERIGENA.



ADRIANUS PAPA II.



TOMUS UNICUS.
uENIT 7 FRANCIS GALLICIS.

EXCUDEBATUR ET uENIT APUD I.-P. MIGNE EDITOREM, IN uIA DICTA D'AMBOISE, PROPE PORTAM LUTETIAE PARISIORUM uULGO D'ENFER NOMINATAM, SEU PETIT-MONTROUGE. 1853


uolume title page


IOANNIS SCOTI



OPERA QUAE SUPERSUNT OMNIA

AD FIDEM ITALICORUM, GERMANICORUM, BELGICORUM, FRANCO-GALLICORUM, BRITANNICORUM CODICUM PARTIM PRIMUS EDIDIT, PARTIM RECOGNOuIT HENRICUS IOSEPHUS FLOSS SS. Theol. et Phil. Dr., in Conuictorio theologorum catholicorum repetens, SS. Theol. in Uniuersitate Fridericia Guilelmia Rhenana priuatim docens. ACCEDUNT

ADRIANI PAPAE II



EPISTOLAE.



TOMUS UNICUS.


EXCUDEBATUR ET uENIT APUD I.-P. MIGNE, IN uIA DICTA D'AMBOISE, PROPE PROTAM LUTETIAE PARISIORUM uULGO D'ENFER NOMINATAM, SEU PETIT-MONTROUGE. 1853


INDEX OPERUM ET AUCTORUM QUI IN HOC TOMO CONTINENTUR.


IOANNES SCOTUS.
Expositiones super Ierarchiam celestem S. Dionysii. 	126
Expositiones super Ierarchiam ecclesiasticam S. Dionysii. 	265
Expositiones seu Glosse in mysticam Theologiam S. Dionysii. 	267
Homilia in prologum S. Euangelii secundum Ioannem. 	283
Commentarius in S. Euangelium secundum Ioannem . 	297
Liber de Predestinatione. 	347
De diuisione Nature. 	439
Liber de egressu et regressu anime ad Deum . 	1023
uersio operum S. Dionysii Areopagite. 	1023
De celesti Ierarchia. 	1035
De ecclesiastica Ierarchia. 	1069
De diuinis nominibus. 	1111
De mystica Theologia. 	1171
S. Dionysii epistole. 	1175
uersio Ambiguorum S. Maximi. 	1193
uersus. 	1221
Commentarii in Euang. sec. Ioan. fragmentum Iu. 	1243



ADRIANUS PAPA II.
Epistole et decreta. 	1259





Main uolume text




[OPERA OMNIA IOANNIS SCOTI.]





PROeMIUM.



I. EDITIONIS CONSILIUM.

§ 1. Quenam potissimum causa ad Ioannis Scoti theologi libros colligendos ac perpoliendos me impulerit, si queris, lector beneuole, en paucis tibi consilii mei rationem aperiam. Etenim ante hos fere tredecim annos, quum theologicarum ac philosophicarum literarum rudis fere ac imperitus in illius Ioannis libros incidissem, huius scriptoris seculo IX uiuentis haud parum me mouisse speciosam ac pene singularem disputandi subtilitatem confiteor. Nec tamen non me offendit quorumdam ex nostratibus temeritas, extollentium ac predicantium eius philosophicas theologicasque theorias, quippe cum eius primarium opus, quod »de diuisione Nature« inscribitur, ab Honorio P. III. igni adiudicatum, et ante fere ducentos annos quum in Anglia typis esset expressum, in Indicem librorum prohibitorum relatum esse inter omnes constet. Atque iam tum mihi proposueram, et quid Ioannes Scotus scriptis suis profecerit, et in quibus locis errauerit, diligentius indagare, et aliquando iusta libra utrumque expensum, in honorem ac fructum sancte Ecclesie exponere. Non ita multo post in itinere literario, quod per Germaniam, Heluetiam, Italiam, Belgium instituebam, occasio mihi oblata erat, inter cetera, in que incumbebam, studia critica, et ex Ioannis Scoti libris quinam superessent in bibliothecis delitescentes, inuestigandi, et quidquid reperissem, ad plenius iudicium de ipso ferendum in lucem protrahendi. In quam rem licet plurimas bibliothecas perlustrassem, tamen librorum ipsius codices mss. haud ita multos reperire mihi contigit. Ex his codicibus que descripsi fragmenta haud sane spernenda, nunc primum a nobis in lucem emittuntur. Denique maiori cum fructu nuper bibliothecam Regiam Parisiensem adii. Ubi quum plures codices librorum Ioannis Scoti inuenissem, eos quoque in usus meos conuertendos esse putaui. Ad eorum igitur fidem et »de Predestinatione« et »de diuisione Nature« libros diligenter excussi. Codicem quoque Laudunensem mihi liberaliter Parisios transmissum, haud sine fructu examinaui. Quod uero integrum Scoti operum, que supersunt, editionem, non omisso suspecte fidei libro de principiis, quem »de diuisione Nature« inscripsit, huic Patrologie inseruimus, haud facile quemquam miraturum existimo, qui reputauerit, omnino Ioannem Scotum cum acutissimis suis profundissimisque disputationibus, quarum et ipse ex Platone Aristoteleque haud raro argumenta petiuit, sensu quodam latiori Scholastice, quam dicunt, Theologie preambulum, tum uersione sua operum Pseudo-Dionysii Areopagite, suisque eorum expositionibus, ceterisque suis crebro allegoricis theoriis, mystice quam uocant theologie tanquam precursorem haud immerito a uiris doctis iudicari. Imprimis uero Ioannis Scoti uersione operum, que sub S. Dionysii Areopagite nomine feruntur, utebantur medii eui Theologi. Qui quoniam grecam linguam ipsi non callebant, libros, quorum auctorem S. Dionysium Areopagitam ut Patrem apostolicum colebant ad unum omnes, ab Ioanne Scoto latine conuersos legebant, eamque uersionem commentariis suis  illustrabant. Quare quum omnino Ioannes Scotus eiusmodi scriptor sit cuius opera in »Cursu completo« Scriptorum ecclesiasticorum desiderari uix debeant, integram operum eius editionem adornari et iustum et ab huius collectionis consilio haud prorsus alienum esse duximus. In his autem Ioannis Scoti operibus si que occurrant, quibus iuste offendaris, non omisimus »Monitis ad Lectorem« premissis, ubi opus erat, principales errores notare, nec non hic illic notis subiectis, que falso aut minus recte disputantur, corrigere. Preterea in commentatione »de uita et preceptis Ioannis Scoti« huic operum editioni premissa, errores ipsius acriter perstringuntur. Si cui nichilominus in notandis Ioannis Scoti erroribus aliquid a nobis neglectum esse uideatur, excusabunt nos cum rei difficultas, tum temporis, quod nobis in paranda editione concedi poterat, angustie.

§ 2. Et de fine huius editionis hec quidem hactenus. Preterea duo nobis reliqua sunt: primum, ut codices, quos adhibuimus, enumeremus, deinde, ut de Ioannis Scoti uita quid compertum habeamus, exponamus. Ubi tamen in usus meos conuertere non dubitaui illam commentationem de uita et preceptis Ioannis Scoti, abhinc aliquot annis editam auctore anonymo, quam operibus premittere statuimus. Que quum in capitibus grauioribus sit bene adornata, solum id supererit, ut nonnulla, in quibus ab eius scriptore nobis dissentiendum est, dilucidemus.



II. CODICES.

§ 3. Et primum quidem ad codices quod attinet, in edendis Expositionibus super Ierarchiam celestem S. Dionysii, hucusque ineditis ac pene incognitis, adhibuimus tres. E quibus codex uaticanus 652, initio seculi XI eleganter scriptus, constat 58 membranis in folio minori. Continet uero solas illas Ioannis Scoti expositiones. In prima membrana manus seculi XIu, ut uidetur, adscripsit: Iste libellus ex . . . . ; ex uix legi potest, cetera omnino obliterata sunt. Item manus seculi XIII exeuntis, ut uidetur, in inferiori membrane parte scripsit: sumus  omnium theologorum iste, que uerba quanquam diluere quidam studuit, tamen bene possunt adhuc distingui. Quater uel quinquies ad marginem deprehenduntur glosse trium uel quattuor uerborum, quas quum uix potuerim dignoscere, neglexi. Is, qui librum descripsit, sensum uix unquam attigit; quare interpunctio falsissima est; quin imo duo uerba haud raro in unum contrahuntur, alia dismembrantur. Finem uersus menda sunt crebriora. Greca uerba, que occurrunt, male scripta sunt. Ex hoc igitur codice quum Carolus Greith, ecclesie S. Galli in Heluetia nunc prepositus ac officialis, expositiones illas descripsisset, liberaliter mihi copiam sui apographi fecit, quod deinde Rome denuo ad codicis fidem et ipse diligenter contuli.

§ 4. Alter est codex ms. lat. 380 bibliothece Regie Monacensis, olim Electoralis bibliothece serenissimorum utriusque Bauarie ducum, ut ex insigni eorum, interiori parte operculi affixo, cognoscitur, membranaceus, seculi XIII, 4o, literis exaratus minusculis satis nitide, et cum abbreuiatura uulgari, in principio mutilus; nunc constat foliis 96. Tituli et numeri capitum sunt miniati. Initiales minio cum pigmento ceruleo adhibito sunt eleganter elaborate, ductuque haud raro usque ad finem membrane pertingente predite. A uariis manibus passim scriptura radendo uel corrigendo in ipsa textus linea mutata, haud pauca supra uel ad marginem adscripta sunt. Continentur eo hec:

1. fol. 1,1---4,2 fragmentum uersionis celestis Ierarchie. Quod incipit: superpleni  luminis preperfecte perfectionis; etenim nichil perfectum aut non indigens uniuersaliter perfectionis, nisi uere per se perfectum et preperfectum. Cap. XI. Istis autem determinatis illud dignum attendere, propter quam causam uniuersas simul angelicas substantias celestes uirtutes uocare consueuimus, cet. Finitur uerbis: eandem autem uirtutem predictis habentia pretermisimus et commensurationem  sermonis prouidentes, et super nos occultum silentio uenerantes. Explicit liber beati Dionysii episcopi Athenarum ex Areopagitis de celesti Ierarchia.

2. fol. 5,1---19,1. Ioannis Saraceni uersio ecclesiastice Ierarchie. Orditur a titulo miniato: De ecclesiastica Ierarchia. Incipit prologus Ioannis Saraceni ad magistrum Ioannem de Saraberiis de ecclesiastica Ierarchia. Post translationem angelice Ierarchie translationem ecclesiastice distuli, cet. Prologum excipit uersio, que sic finitur, Trade igitur, o amice, et ipse mihi perfectiorem illuminationem, et monstra meis oculis, quas uidere possis conuenientiores pulchritudines et uniformiores; condifo enim, quod predicta ego repositas in te diuini ignis accendam scintillas. Explicit liber Dionysii Areopagite episcopi Athenarum ad Timotheum episcopum Ephesi de ecclesiastica ierarchia.

3. fol. 19,2---24,1 literis multo minoribus et plurimis abbreuiaturis tractatus anonymi, qui incipit a titulo miniato: Incipit quidam tractatus bonus, qui non est de libris Dionysii, et durat usque ad uII folium ibi memor esto, cet. , et orditur a uerbis: Omnis cognitio aut est initialis, aut ex preexistenti aliqua; omnis autem initialis aut est singularis, aut uniuersalis; si singularis est, erit sensus siue experientia siue memoria, si uniuersalis, erit intellectus cet. Finitur sic: Sunt enim angeli, qui hoc habent in munere, ut eorum ministerio fiant miracula, et eis mediantibus fiant uirtutes in hominibus. Hi constituunt ordinem, qui dicitur uirtutes. Hi adesse traduntur in altari, cum panis mutatur in corpus Christi. De eorum consortio erunt illi, quibus spiritualiter datum quasi spirituali munere, facere miracula. Huic ordini oppositum est illud collegium demonum, ministerio quorum fiunt prestigia ad homines illudendos. De eorum consortio uel conuentu erunt illi, qui prestigiis et diuinationibus intendunt; ordinate autem predictum insinuat primus articulus descriptionis, cum dicitur nec legibus occurrens. Predicti autem angeli nec legibus occurrunt, quippe propter legem, nec multa miracula faciunt. Sunt et alii angeli, qui hoc acceperunt in munere. Ad marginem adscriptum legitur: deficit aliquid.

Reliqua pars fol. 24, 1 tegitur rebus nullius momenti, a recentiori manu pallido atramento pessime exaratis; fol. 24, 2 dictis Augustini, recentiori alia manu atramento satis nigro melius scriptis.

4. fol. 25,1---42,1 Ioannis Saraceni liber de diuinis nominibus. Incipit a titulo miniato: Incipit liber primus de diuinis nominibus. Cap. I. Prologus Ioannis Saraceni ad Odonem, sancti Dionysii reuerendum abbatem, in libros beati Dionysii Areopagite de diuinis nominibus, et orditur: Memor hospitii et mee sponsionis diu literas uestre sublimitatis exspectaui, quas quoniam multis de causis non misisse potestis, sponsioni mee satisfeci cet. Finitur uerbis: et tradidimus et trademus, sicut quidem et nos sumus sufficientes dicere, et quibus dicitur audire et nichil, traditioni iniuriam facientes, nisi forsitan ad intelligentiam aut expositionem ipsorum infirmemur: sed he quidem, qualiter Deo erit amicum, ita et habeantur  et dicantur, et sic quidem iste intelligibilibus Dei nominationibus secundum nos finis. Ad symbolicam autem theologiam duce Deo transibimus. Margini uerba miniata adscripta sunt: Dionysii Areopagite liber de diuinis nominibus explicit.

5. fol. 42,1---43,2 Eiusdem liber de mystica theologia. Incipit a titulo miniato ad marginen adscripto: Incipit prologus eiusdem Ioannis Saraceni ad eundem Odonem sancti Dionysii abbatem in librum de mystica theologia, et orditur a uerbis: Ante mysticam theologiam symbolica theologia esset transferenda. Nam cet. Finitur uerbis: Quoniam et super omnem positionem est perfecta et unita omnium causa, et super omnem ablationem excessus ab omnibus simpliciter absoluti et supra tota. Explicit liber magni Areopagite Dionysii de mystica theologia.

6. fol. 43,2---48,2 uersio epistolarum. Incipit a titulo margini adscripto: Incipiunt epistole. Epistola prima Gaio monacho, et orditur a uerbis: Tenebre occultantur lumine et magis multo lumine; ignorantiam occultant cognitiones et magis multe cognitiones; hec excessiue, sed non secundum priuationem cet. Finitur ultima epistola uerbis: Dignus autem credendi sum omnino precognita tibi, et discens ex Deo, et dicens, quia et a custodia, que est in Pathmo, dimitteris, et ad terram Asie reuerteris, et facies ibi imitationes, et his qui erunt post te, trades. Explicit.

7. fol. 49,1---95,2 Ioannis Scoti expositiones. Incipiunt a titulo miniato: Incipiunt expositiones Ioannis Scoti super Ierarchias sancti Dionysii, et ordiuntur a uerbis: Sancti Dionysii Areopagite primus liber cet. Finiuntur uerbis: et non nisi in animo. He igitur expositiones sunt nitidius aliquantum, quam cetere codicis partes, scripte. Tituli sunt miniati, et uersionis uerba in primo capite linea miniata, in ceteris capitibus linea atramento nigro ducta insigniti: idem de singulis quoque uersionis uerbis, si repetuntur, ualet. Greca uerba, que occurrunt, sunt uitiosissime scripta. Ab alia seculi XIu, ut opinor, manu, quam B* insigniui, scriptura sepe radendo uel corrigendo in ipsa textus linea, uel supra adscribendo mutata est, nec pauca ad marginem adscripta sunt. Tertia quedam manus, prime etate fere suppar, quam B** insigniuimus, nonnunquam uerba quedam ad marginem adscripsit atramento aliquantum pallidiore. Raro etiam recentior manus ad marginem adscripsit, quam insigniuimus rec. m. Si prima manus ipsa correxisse uidebatur, id notauimus corr. B. Notandum insuper, foliis 71, 2. 72, 2. 73, 2. 74, 2. 75, 2. 77, 2. 78, 2. 83, 2. 84, 2. 85, 2. 87, 2. 89, 2. 90, 2. 91, 2. 95, 2 in extrema membrane summitate res quasdam nullius momenti esse adscriptas. Preterea in nonnullis foliis recentior manus seculi Xu uel XuI, stilo cerussato multa adscripsit in margine, que tamen ita sunt obliterata, ut legi amplius nequeant.

Reliqua pars fol. 95, 2 et fol. 96 rebus lectu difficillimis nulliusque momenti tegitur.

Restat, ut moneamus, ad illud uersionis fragmentum, quod fol. 1,1---4,2 codicis legitur, aut eadem aut alia suppari manu literis minutissimis fragmenta Ioannis Scoti expositionum in celestem Ierarchiam ad marginem adscripta esse. Que etsi maximam partem in expositionibus, quas edidimus, infra leguntur, tamen capitibus, ad que pertinent, adnotatis singula ordine, quo in codice extant, hic proferenda esse duximus. Columnarum, quibus infra occurrunt, numerum subiunxi.

CAP. XI. Scotus. Quomodo intellectus essentie, ratio uirtuti, sensus interior operationi adunetur, nec non due trinitates hominis et angeli, sed una sit, in libro peri fision satis aperitur. uide infra col. 230.

CAP. XIII. Apologiam, quod interpretatur defensio uel satisfactio. Infra col. 235.

Intellige de niue et glacie, que prius resoluuntur, quam in eis appareat caliditas, uel tales substantias  que nullo modo calefieri possunt, scilicet frigidissimas. Ideoque omnia frigida ueluti mortua, calida autem uiua dicuntur, quoniam per caliditatem omnis materia corporaliter formatur et reformatur. Infra col. 237.

Duo operatur ignis, caliditatem et illuminationem, sed que ad omnia uadit uirtus eius calefacientia, illuminatiua uero in densis reprimitur; etenim non ad omnia illuminatio eius extenditur. Primitiuam uocat operationem in igne, que calefacit. Infra col. 238.

Hoc datur intelligi, quod ipsi Deo et intellectuali et rationali creature id ipsum est esse, lucere, uidere. Esse enim ipsorum lux est et uisio. Infra col. 240.

Propter falsos deos, ut sunt dii gentium, aut sanctos, qui sunt dii per gratiam, non naturam. Infra col. 240.

Sensus est huiusmodi: causalis omnium constituit, ut superposita quecunque essentia subsequenti se essentie diuina lumina per se ipsam transuehat, uel inuehat, uel superuehat; in omnia hec potest uerbum illud transferri . Infra col. 240.

Scotus. Hoc pulchre dicitur, quia omnis celestis essentia proprietatum suarum fit et dicitur participatio, uel quantum participatione subsistentes fiunt. Infra col. 242.

Hoc per cardines templi mystice significatur, uel secreta singularitate immutabile fundamentum. Infra col. 244.

Scotus. Facies sedentis super solium, id est, superessentialis Dei altitudo, que uelatur alis, quoniam in eam reuerenter et trepide respiciunt angeli. Pedes autem sedentis sunt profundissima eius in uniuersali creatura uestigia. Quos duabus alis obtegunt celestes essentie, timentes scrutari, quomodo Dominus, cum sit super omnia, diffunditur in omnia, et qui est superessentialis, et omnium essentia, et quomodo ubique est, sine quo nichil esse potest. Duabus alis semper uolitant, propter eternum imitatorium diuine operationis. Ecce in senis alis perfectio motuum intelligibilium exponitur. In eo autem, quod bine sunt, aut factoris et factorum dilectio et contemplatio et actio, aut duplex pars diuine scientie affirmatiue et negatiue; una enim induit predicando de eo omnia que sunt, reliqua exuit remouendo, et utraque uera. Infra col. 245, 246.

Sanctus, sanctus, sanctus Dominus exercituum. In hoc ternario hymno laudatur una essentia in tribus personis uel substantiis. Infra col. 246.

Non alia hec claritas intelligitur, quam uerbum eternum, quod in secretissimis Patris sui sinibus omnes sanctos [perficit] intellectibus in primordialibus suis causis, et priusquam ex inaccessibili lucediuinitatis exiens radius ad proximos uenit. Infra col. 246.

Tres ordines: unde ducem nominat, quia, quod unus facit, omnes facere intelliguntur. Infra col. 248.

CAP. XIu. Ita definiuntur, quemadmodum celestis Ierarchie intelligentia et scientia eis insita est; substantia siquidem eorum et numerus intelligentia est et substantia. Infra col. 257.

CAP. Xu. Ad hoc caput recentior quedam manus literis lectu difficillimis uarias interpretationes adscripsit, inter quas nonnullas Io. Saraceni, hanc uero Scoti:

Io. Scotus. Discretus; nullo quippe alio elemento incrassatur, sed in sua sinceritate discretus permanet. Infra col. 256.

Resiliens; ab omni corpore alliso, de nubibus, de petris, de ferro; omnis quippe collisio ignem creat  . Infra col. 256.

Q. d. imagines, significant easdem esse dispositiones in primis, mediis et ultimis. Infra col. 258.

Acutius uidet aquila, quam homo; canis fortius odorat. Infra col. 258.

Et secundum rationabilem intelligentiam continuitate. uirtus siquidem rationabilis scientie continua est; prius enim desinet subsistere, quam et in momento rationabili carere scientia. Infra col. 259.

Sicut olfactus contrarias a conuenientibus discernit exhalationes. Infra col. 259.

Factiuum ad manus, operatiuum ad brachia, actiuum ad humeros, in quibus ueluti quodam cardine actionis motus primo uoluitur, deinde per brachia in manus extenditur. In anima rationabili, in animo, est primus eius motus, sicut quibusdam suis humeris; deinde descendens per progressionem numerorum ueluti per quedam brachia in artificis estimationem, operationis nomen accepit; dum in effectum moti corporis exseritur, factiuus non incongrue uocitatur. Ita, ut opinor, in celestibus animis, dum ueluti primo motu primordiales causas in principio omnium, quod Deus est, supra se intuentur, actio eorum est; dum in seipsis, que supra se uident, conformant, operatio; dum uero que facienda sunt in natura, iuxta analogiam eorum, que supra se contemplantur, et in se conformant, faciunt atque efficiunt, uel effectiuus eorum motus non inconuenienter dicitur. Infra col. 261.

Pariter ad uersionem epistolarum Pseudo-Dionysii, que fol. 43,2---48, 2 exstat, eadem manus iisdem literis minutissimis ad marginem glossas satis multas adscripsit. Quas quum accurate examinassem, e scholiis S. Maximi sumptas esse inueni.

§ 5. Tertium in edendis Ioannis Scoti Expositionibus super Ierarchiam celestem S. Dionysii adhibui codicem ms. bibliothece Brugensis no 1, membranaceum, fol. mai., seculi Xu uel Xu. Quo continetur Ioannis Scoti uersio operum Pseudo-Dionysii, ita quidem disposita, ut singulis capitibus expositiones S. Maximi, Hugonis a S. uictore, Ioannis Saraceni, aliorum, in quibus et nostri Ioannis Scoti expositiones in Ierarchiam celestem, subiungantur. Neque tamen Ioannis Scoti expositiones integre sunt, sed fol. 171, 2 codicis desinunt his uerbis: uerbi gratia prima Ierarchia medie, media tertie, tertia quarte, que est in hominibus, diuinas tribuit illuminationes , ita ut finis desideretur. Eiusmodi collectiones expositionum in Pseudo-Dionysii  libros, a Ioanne Scoto in sermonem latinum conuersos, inde a seculo XIu crebro occurrunt. Duo exemplaria persimilia inspexi Rome in codicibus uaticanis 177, membran., fol., seculi XIu, foliorum 208, et 176, membran., fol., seculi XIu, foliorum 295. In quibus pariter ille Ioannis Scoti expositiones a nobis nunc primum edite reperiuntur sparsim per aliorum scriptorum expositiones singulis uersionis capitibus subnexe. Quos quidem codices uaticanos quum ob temporis angustias excutere non potuerim, ad illius codicis Brugensis fidem expositionum locos aut deprauatos aut corruptos sepe emendaui. Sed ut rationem istarum collectionum intelligas, collectoris prefationem e codicibus Brugensi et uaticano erutam, data hac opportunitate, adscribere lubet.


Breuis et ualde necessaria declaratio dispositionis totius operis subsequentis, et que legentibus utilitas.

Compellit me, dilectissime, opportune importune pia et prouidens tue dilectionis instantia, nouo et insueto operi, uigiliarum et sollicitudinis pleno, qualemcunque potuero diligentiam adhibere, et humeris amici presertim debilibus onus importabile superponis. uerum quia quelibet difficilia leuia et prope nulla facit amor, Christo duce et preuio, libens aggrediar quod hortaris, licet non ignorem, quod in hoc opere linguas corrodentium non effugiam detractorum. Sed non multum moueor uanissimis inuidorum contra ueritatem latratibus, uerissime sciens, opus istud, si ad calcem donante Domino perducatur, non solum tibi, sed et omnibus diligenter atque fideliter inspecturis non modicum ad plurima profuturum, et maxime ad faciliorem notitiam rerum uisibilium et transcurrentium earum, que false et fallaces et nunquam nusquamque stantes , felicitatis contemptum, atque certiorem spiritualium intelligentiam, sobriumque eorumdem uere et stabilis et eterne beatitudinis appetitum. Nouit enim discretio tua, quia, sicut nullum malum uitabile, nisi cognitum, ita nullum bonum appetibile, si fuerit ignoratum, dicente Augustino: »Nullo modo diligitur, quod penitus ignoratur«. Eorum autem cognitione habita, auxiliante gratia, de facili impletur, quod in psalmo precipitur: »Declina a malo et fac bonum«. In quibus duobus duas partes iustitie consistere non ignoras. Primam igitur, id est, angelicam Ierarchiam macarii Areopagite Dionysii cum suis expositionibus taliter ordinare desidero, quod prescriptis in serie capitulis, que a commentatoribus ad euidentiam totius operis in suorum principiis tractuum prenotantur, postquam ad explanationem litere peruentum fuerit, nichil prorsus de meo adiiciens, nichil de commentariorum expositionibus pretermittens, imprimis capitulum de textu Ierarchie inseram, cui statim supponam translatam de Greco in Latinum glossaturam eidem capitulo congruentem. Postea prescripti capituli secundum magnum Hugonem de S. uictore expositio subiungetur, dein Ioannis Scoti, ad ultimum Ioannis Saraceni eiusdem capituli explanatio subsequetur. Erit igitur dispositionis huius ordo talis, quod prescripto textus capitulo uenerabilium doctorum expositiones subscribantur, pretitulate per singulas suorum nominibus tractatorum, ut tali compendio et legenti pateat facilis, quantum humana sinet infirmitas, celestium intelligentia secretorum, que in textu ipsius Ierarchie continetur, et reuoluendi plures libros onerosa necessitas auferatur. Sed notandum, quod glossule per Anastasium, apostolice sedis bibliothecarium, de Greco in Latinum translate, partim a beato confessore Maximo, partim a sancto Ioanne Scythopolitano pontifice sunt edite. Eas tamen omnes in hoc opere nomine Maximi pretitulare disposui, ne forte propter identitatem nominum, Ioannis uidelicet Scythopolitani, et Ioannis Scoti, Ioannisque Saraceni intentio legentis in aliquo perturbetur. Nec tamen ideo datur nostra pretitulatio mendositatis argui. Nam quum in omnibus ueritatis preconibus unus et idem loquitur spiritus, dicente Domino: »Non enim uos estis, qui loquimini, sed Spiritus Patris uestri, qui loquitur in uobis«, certum est, quod nobis propter eiusdem communionem Spiritus in regno catholice ueritatis singula sunt omnium et omnia singulorum. Quare non inuito propter eundem in ipsis loquentem Spiritum, quod Maximus dixit, Ioannes iudicat esse suum, et quod Ioannes, Maximus a se non reputat alienum. Nec non et hoc diligenter considerandum est, quod ubicunque litere textus duplex occurrerit, interlinearis litera specialiter ad explanationem Ioannis Scoti Ioannisque Saraceni pertinet, sicut in serie libri luce clarius apparebit. Et hec tamen pro labore presentis operis retributionem obtinere desidero, ut precibus et meritis huius summi post beatos apostolos theologi beatorumque, de quibus tanta nosse et scribere promeruerit, in presenti suffragium, futuro consortium promerear angelorum. Adsit igitur mihi, precor, tuis precibus impetrata tenebrose mentis, id est mee, illuminatrix gloria, ut ipsa preueniente, cooperante et subsequente opus tam dulce, tam utile, tam delectabile piorum theosophie studentium mentibus opportunum initium sortiatur, progressum ordinatum accipiat, atque fine competenti et debito terminetur. Amen.

Et hec quidem de codicibus, ex quibus »Ioannis Scoti Expositiones Ierarchie celestis« nunc primum edidimus.

§ 6. Ioannis Scoti Expositionum in Pseudo-Dionysii libros de Ierarchia ecclesiastica Prologum erui e tribus codicibus, Lipsiensi bibl. Uniuersit. 188, membran., fol., seculi XIII, uaticano 177, membran., fol., seculi XIu, et codice Sorbonn. 1355 bibliothece Regie Parisiensis, membran., 4o, seculi XIII. E quibus Lipsiensis, qui Ioannis  Scoti uersionem operum Pseudo-Dionysii integram continet, Prologum illum libro de Ierarchia ecclesiastica prefixum exhibet. In codice uaticano, qui de Ierarchia celesti libro expositiones uariorum, nec non Ioannis Scoti, additas continet, libro de Ierarchia ecclesiastica idem ille Prologus initio mutilus premissus est. Etiam Parisiensis Prologum eidem Pseudo-Dionysii libro prefixum habet. Ad horum igitur trium codicum fidem iste Prologus nunc primum in lucem prodit. Restat, ut moneam, etiam in codice Darmstadiensi, olim Coloniensi 30, membran., seculi XII, nec non in codice Monacensi Othlonis seculi XI, qui infra § 13 describentur, Prologi uerba: Precumbentium capitulorum doctrinam cet. usque ad iterum mysterii synaxeos exposito, deinde Theoria eius  in fronte libri de Ierarchia ecclesiastica exhiberi.

§ 7. Ioannis Scoti Expositionum in librum de diuinis Nominibus nulla usquam uestigia inueni. uerum eius Expositiones seu glossas in mysticam Theologiam Pseudo-Dionysii deprehendi in codice uindobonensi ms. hist. eccles. no CXXXuI, membran., seculi XIu, 4o, foliorum 51, ubi exstant expositiones fol. 33-39 tam male exarate, ut permultum temporis ac laboris in iis describendis atque adornandis consumere debuerim. Nec tamen operam perdidi, quum textum fere ubique restituere mihi contigerit. Continentur autem codice hecce:

Fol. 1-4 Indulgentie et reliquie ecclesiarum urbis Rome, fol. 4-19 tractatus magistri Samuelis Isrelite, per quem dare probatur aduentum, fol. 20-22 Clementis P. uI litere super anno Iubilei Romanis misse, fol. 22-24 epistola transmissa a Lucifero Pape et Principibus ecclesiasticis, fol. 24-26 Precatorium scriptum ad Clementem P. uI ex parte Domini Ludowici Imperatoris a. 1343 sept. 18, fol. 26-27 Copia cuiusdam litere Regis Anglie transmisse summo Pontifici d. d. sept. anno regni Francie Iu, Regni uero Anglie XuII , fol. 27-29 Copia citationis Tribuni electi per Romanum populum, qui citauit Dominum Ludowicum, qui se dicit imperatorem, et Dominum Karulum regem Bohemie, et omnes principes et archiepiscopos electores regis Romani, fol. 29-33 Prologus Sibylle, fol. 33-39 Ioannis Scoti expositiones a nobis edite, fol. 39-51 Liber in quo continentur multi horribiles euentus in tempore propinquo: uade mecum in tribulatione contra et aduersus Antichristum propinquum cet. Preterea fol. 28-29 insertum est Examen Manicheorum medii eui haud spernendum, quod data hac opportunitate in gratiam lectorum hic a nobis communicatur. Est autem talis:


In examinatione alicuius.

Primum iubeatur iurare, scilicet, quod sine omni fallacia et deceptione et sensus duplicatione, et secundum intellectum et audientiam, ad omnia interrogantia respondeat. Post prestitum sacramentum, si literatus est, interrogetur de symbolo Athanasii [1 1Kb] »Quicunque uult« per singulos uersus et articulos. Postea, si sit literatus siue non, de subsequentibus articulis interrogetur ita, cum, ut sepius, de modo et fide iuramenti expressius admoneatur: Credis in Deum, Patrem omnipotentem, et Filium, et Spiritum sanctum, et in hac Trinitate unum Deum, unicum Creatorem esse celi et terre, corporum et animarum, uisibilium rerum et inuisibilium, omnium creaturarum? Credis, quod anime hominum non sunt illi demones et spiritus maligni, qui de celo ceciderunt? Credis, quod demonum nullus unquam saluabitur, neque aliquis illorum hominum, qui in illis peccatis, que nos catholici dicimus mortalia, decedunt? Credis, quod anime ille, quas Christus redemit, ab inferis secum uexit in celum, et quod anime Apostolorum et aliorum sanctorum cum Christo regnant in celo, et quod nobis in terra uiuentibus patrocinia parare possunt? Credis, quod orationes et eleemosyne, quas [2 1Kb] facimus pro fidelibus defunctis, prosunt eis? Credis, quod mortui resurgent? Et quod lex Moysi a Deo data est, et non a diabolo? Credis, quod baptizans et uere paruulos facit Christianos, et quod baptismus, qui fit paruulis in aqua, non sit iterandus, in aliquo alio modo quasi meliori immutandus, et quod plene et perfecte potest baptizari paruulus infra annos discretionis, et hoc in fide parentum et ecclesie? Credis, quod per penitentiam remittitur peccatum? Credis, quod sine cordis contritione, oris confessione, operis satisfactione non [3 1Kb] remittitur peccatum? Credis, quod potest  panis conuerti in uerum corpus Christi? Credis, quod soli Deo non sufficit confiteri, nec laico, sed soli sacerdoti? Credis, quod coniuncti simul permanentes sine separatione possunt saluari? Credis, quod confirmatio es +++ magis quam alibi et quod hi, qui abstinentiam non uouerunt, sine peccato possunt uesci carnibus? uis esse obediens Pape et aliis Prelatis nostris tibi denunciatis a nobis? Credis etiam, quod sine fide catholica nullus potest saluari? Credis, quod indulgentie a prelatis rationabiliter collate possunt prodesse? Credis, quod mortale peccatum sacerdotis nondum precisi  non potest impedire aliquid sacramentum, quod celebratur ab eo? Credis, quod quedam mendacia non sunt mortalia, et quod iuramentum in tribus casibus non est peccatum? Credis, quod iudices seculares non peccant seculares iuste damnando ad mortem? Credis, quod omni homini, etiam predicatori, manibus est laborare? Credis, quod homo per liberum arbitrium potest damnari, et gratia cooperante saluari, ita quod ei non est innata aliqua necessitas saluationis uel damnationis? Credis, quod post diem iudicii nullum erit damnatis solatium? Credis, quod proprietates possidendo potest homo saluari? Credis, secundas uel tertias nuptias non esse damnabiles? Credis, quod uetus Testamentum impletum est per Nouum, et utrumque bonum? Credis, quod spirituale bonum et paruulo est ad eternam remunerationem, diuinis officiis, maxime missarum solemniis, interesse, et oblationes ibi offerre? Credis, quod ieiunia et peregrinationes ad limina Sanctorum et nocturnas uigilias ad instantiam orationum multum ualet ad remissionem peccatorum et ad retributionem eterne uite? Credis penas esse purgatorias? Credis Dei Filium cequalem esse Patri, ipsum uere esse incarnatum humanitate in Bethlehem ex Maria uirgine perpetua, ipsum Dei Filium, Deum et hominem circumcisum, a Ioanne baptizatum, a diabolo tentatum, uere passum sub Pontio Pilato, crucifixum, mortuum et sepultum, ad inferos descendisse, tertia die a mortuis resurrexisse, discipulis suis apparuisse, et eis uidentibus ad celos ascendisse, ipsisque Spiritum sanctum missum de celo recessisse, ipsosque apostolos hanc fidem catholicam per uniuersum mundum predicasse, approbasse rationibus et auctoritatibus, sequentibus signis, et ipsam tandem fidem catholicam, quam ipsi sic predicauerant, et beatus Petrus Antiochie primum, et postea Rome predicauit et confirmauit, et successores sui apostolatus usque ad presens nunc tenuerunt, et hodie confitentur: hoc et tu ipse confiteris et firmiter tenes tanquam ab eo recessurus? Post hoc secundum facit iuramentum, quod uelit obedire Pape et Prelatis sibi denominatis. Tertium iuramentum, se nunquam habere familiaritatem scienter cum eis, qui contrarium dicunt uel credunt, et quod nunquam omittat eos prodere et accusare, ubicunque fuerint uel inuenerint, et nominatim exprimere, et quod nunquam audiat eos predicare, quod omnes conuertantur heretici hoc anno.

§ 8. uenio ad Ioannis Scoti homileticos et exegeticos libros. Ex illis sola eius superest homilia in prologum S. Euangelii secundum Ioannem. Quam primus e codice bibliothece Alenconiensis edidit M. Felix Rauaisson in libro qui inscribitur Rapports sur les bibliothèques des départements de l'ouest. Paris, 1841, 8o, p. 334 sqq. Denuo edita est in libro, cui titulus: Scot Erigène et la philosophie scholastique, par M. Saint-René Taillandier. Strasbourg, Paris, 1843, 8o, p. 299 sqq. Textum primi editoris passim a nobis emendatum reddidimus. Sed codex ille qualis sit, editor non dixit.

§ 9. Ad exegeticos Ioannis Scoti de sacra Scriptura libros quod attinet, sola fragmenta commentarii in S. Euangelium secundum Ioannem supersunt, que e codice ms. Laudunensi 81 idem M. Felix Rauaisson primus edidit in libro qui nuncupatur Catalogue général des manuscrits des bibliothèques publiques des départements, publié sous les auspices du ministre de l'instruction publique. Tome premier. Paris, imprimerie Nationale, 1849, 4o, p. 503 sqq., ubi de illis fragmentis p. 47 hec uerba facit: »Les manuscrits de la bibliothèque de Laon offrent un assez grand nombre de monuments inédits, ou du moins que ie crois tels. On trouuera réunies dans l'Appendice, à la fin du uolume, quelques pièces, qui m'ont semblé mériter, à diuers titres, d'être publiées. La première est un fragment considérable d'un commentaire sur l'Euangile de saint Iean, que ie crois pouuoir attribuer au célèbre fondateur de la philosophie et de la théologie mystique au moyen âge, Iean Scot Érigène. Ce morceau ne porte pas de titre ni de nom d'auteur dans le manuscrit; mais il me paraît impossible d'y méconnaître l'ouurage de Iean Scot. D'abord l'écriture du manuscrit est du IXe siècle, du temps où ce personnage a uécu; ensuite l'ouurage même est tout entier conçu et exécuté dans sa manière, très-facile à reconnaître. La doctrine est bien celle dont le grand dialogue de Diuisione Nature présente le déueloppement, et qui est empruntée presque entièrement aux écrits du prétendu saint Denys l'Aréopagite et de son commentateur saint Maxime. Les auteurs qu'on cite de préférence dans notre Commentaire sont saint Denys, saint Maxime et saint Grégoire de Nazianze, e'est-à-dire les auteurs fauoris  de Iean Scot, et qu'il fut à peu près le premier à faire connaître en Occident. On y étale cette connaissance de la langue grecque qui était un des principaux titres du sauant Irlandais à l'admiration de ses contemporains, et dont il fait parade dans tous ses ouurages. On affecte, comme lui, d'employer des mots grecs latinisés; enfin, l'élocution a ce tour poétique, tout particulier, qui caractérise les écrits de Scot Érigène; c'est tout à fait le style de son Homélie sur l'Éuangile de saint Iean, que i'ai publiée ailleurs, et qui, du reste, est tout à fait distincte du présent commentaire. Malheureusement nous n'auons ici de cet ouurage qu'un fragment comprenant le commentaire de la plus grande partie des cinq premiers chapitres de saint Iean, et du commencement du sixième. Il est très-regrettable que nous n'ayons pas du moins le commentaire du reste de ce dernier chapitre. On y aurait sans doute trouué une exposition complète de la doctrine de Scot Érigène sur l'Eucaristie, doctrine dont on n'a guère iugé iusqu'à présent que par celle de Bérenger de Tours, qui faisait profession de la suiure, mais qui s'en écartait, ce semble, assez notablement. Les deux passages suiuants du fragment que nous publions fournissent quelques lumières nouuelles sur la théorie propre à notre auteur: »Spiritualiter eum  immolamus, et intellectualiter mente, non dente, comedimus. Spiritualis homo . . . . . negat Christum carnem esse. quam iam in spiritum uersam esse intelligit . . . Caro ipsius  exaltata est, et mutata in animam rationabilem.« Du premier de ces deux passages, il paraît résulter que Iean Scot niait la présence réelle du corps de Iésus-Christ, tandis que Bérenger prétendait l'admettre, et ne reieter que la transsubstantiation. Dans le second on apercoit la raison sur laquelle il fondait son opinion, et qui était que la chair de Iésus-Christ auait eté changee en esprit, et que, par consequent, Iésus-Christ n'auait plus de corps et n'était qu'esprit pur. En effet, dans le de Diuisione Nature, si Scot Érigène reconnaît un corps à Iésus-Christ, il soutient que ce corps est tout esprit, exempt de toutes les conditions, soit du temps, soit de l'espace; et il aioute que tels seront tous les corps dans l'état glorieux de la uie future. Il auait emprunté cette théorie des corps spirituels aux Pères de l'Eglise grecque, tels que saint Grégoire de Nazianze, et à saint Ambroise, qui leur est généralement conforme.«

Que Ioannis Scoti de Ss. Eucaristia doctrina fuerit, infra expendendum erit. Codicem uero M. Felix Rauaisson, l. l. p. 85 sic descripsit: Prouient de Notre-Dame de Laon. Ce commentaire est incomplet. Le manuscrit commence par »In propria uenit« hoc est »in humanam naturam incarnatus est,« et finit, dans le courant de l'explication du miracle de la multiplication des pains, par ces mots: »duobus sensibus conueniens.« Ce n'est point le commentaire de Bède ni celui d'Alcuin; selon toute apparence, c'est celui de Iean Scot Érigène. On y remarque en effet de fréquentes citations de mots grecs et quelquefois des mots grecs latinisés . Or, on sait que Scot Érigène aimait à faire ainsi étalage de ses connaissances dans la langue grecque. On y trouue également la doctrine bien reconnaissable de l'auteur du »de diuisione Nature.«

Hec quidem hactenus. Codicem nuper a Regimine Francorum mihi liberaliter Parisios transmissum diligenter ipse inspexi. Ac primum quidem, quamuis in codice nulla exstet auctoris mentio, quin Ioannis Scoti commentarius sit, lectori perito  dubium esse nequit. Codex numeris foliorum caret: constat foliis 48. Initio mutilus est. In foliis sedecim prioribus exstat fragmentum primum, characteribus seculi X uel XI, atramento nigro pulcherrime exaratum: pagina 23 lineas habere solet. Folia uiginti sex, que sequuntur, fragmentum alterum exhibent. E quibus octo priora et prior pagina noni atramento multum pallidiore eadem manu sunt exarata; cetera folia eodem nigro, quo fragmentum primum. In pagina linee 24 numerantur. Tertium denique fragmentum quinque foliis constat, alia manu equali arctius ac negligentius scriptum. In pagina lineas 29 numeraui. Scriptor quater integras sententias, quas omiserat, infra aut supra margini adscripsit. In altera quinti folii pagina fragmentum ita desinit, ut eius 10 tantum lineas tegat.

Hec igitur tria fragmenta à M. F. Rauaisson edita typis repetiuimus. Codex uero quum sero in manus meas uenisset, uarias lectiones sententiasque integras ab illo neglectas aut omissas ad calcem editionis adscribendas curaui. Nec non quartum fragmentum, quod aciem illius omnino effugerat, detexi. Spatio enim trium linearum relicto, eadem manus primi et alterius fragmenti atramento quidem pallidiore, sed pariter nitide hoc fragmentum subiunxit. Quod quin eiusdem commentarii fragmentum sit, uix dubitaris. Quare hanc quoque particulam ad calcem editionis addendam putaui. Ultimam denique codicis paginam tabula paschalis tenet.

Quapropter quum res ita se habeant, equidem suspicor, scriptorem codicis, cum cepisset commentarium diligenter describere, mox suscepti pertesum alii id munus persequendum tradidisse, sed ad locos de sacra cena  quum is peruenisset, ne ineptias, quas de Ss. Eucaristia Ioannes Scotus docuisse fertur, ipse tueri uideretur, omnino cepto destitisse, solum autem fragmentum quartum de sacrificio misse in usum suum subiunxisse. Postea membrane nonnulle, quarum argumentum quoad doctrinam pariter offensioni erat, abscisse sunt. Quo facto ne plura perderentur, ligatura recentiore cautum est. Probe enim animaduertas, hoc ipso loco, ubi falsa peccati originalis doctrina ceperit, primum fragmentum, et Euang. Ioan. Iu, 28 alterum finiri. Restat ut moneam, in fine fragmenti III , uocem cerebrum manu scriptoris in locum uocabuli rasi substitutum distincte legi. Hec quidem de hoc commentario sufficiant.

§ 10. Transeundum est ad systematicos Ioannis Scoti libros. Ex quibus ille, qui de Predestinatione inscribitur, prodit ad fidem codicis Parisiensis S. Germani 1314, olim 634, recognitus. Est autem codex membranaceus seculi X, 4o, nitide exaratus, constatque foliis 204. Seruatur in bibliotheca Regia Parisiis. Ioannis Scoti liber exstat fol. 96,1---150,2. Tituli capitum in codice leguntur; solus primi capitis titulus desideratur. Numeros capitum recentior manus atramento pallidiori addidit. Librum e Codice Corbeiensi bibliothece S. Germani a Pratis solus edidit Mauguin in sylloge cui titulus: ueterum Auctorum, qui IX seculo de Predestinatione et Gratia scripserunt, opera et fragmenta Paris. 1650, 4o, Tom. I, p. 109 sqq. Nec absimile ueri esse uidetur, eundem codicem esse, quo utebatur Mauguinus. Qui quum munere negligentissime functus sit, ad codicis fidem textum perperpoliuimus ac reparauimus.

 § 11. In textu librorum de diuisione Nature adornando magnum emendationum et uariarum lectionum e codice Parisiensi descriptarum apparatum, qui ad calcem editionis Galeane legitur, multo cum fructu adhibuimus. Atque dici nequit, quanto labore adornatio huius intricati et spinosi libri nobis constiterit. Interpunctio erat recte constituenda, plurimi loci corrupti emendandi, uerborum sententie enucleande. In quibus omnibus quum Thomas Gale, qui primus eum librum edidit ita inscriptum: Ioannis Scoti Erigene de Diuisione Nature libri quinque diu desiderati. Accedit appendix ex Ambiguis S. Maximi Grece et Latine, Oxonii 1681, nichil fere prestiterit, alter, qui nuper eum denuo prelo dedit, C. B. Schlüter, hoc titulo: Ioannis Scoti Erigene de Diuisione Nature libri quinque. Editio recognita et emendata. Monasterii Guestphalorum 1838, 8o, non solum nichil recognouit, nec emendauit, imo menda typographica auxit, et totum illum apparatum emendationum uariarumque lectionum, editioni principi additum, penitus neglexit. Quod cum cuiuis alii auctori opprobrio uerti debeat, in Schlütero u. cl. excusandum est, qui ipse oculorum lumine priuatus non nisi per alios minus peritos editionem parare potuit.

Tali igitur modo quum non mediocrem operam curamque in recensendo textu consumpsissem, Parisiis codices quattuor insignes inuenire mihi contigit. Iam noui labores, nouus sudor! Premebat tempus, urgebat redemptor libri, instabant opere, impediebant spinosi ac uitiati operis difficultates. Attamen spes me tenet, grauioris momenti nichil diligentiam meam effugisse. Codices autem illos contuli omnes.

Atque primus est codex S. Germani 309, olim 548, fol. mai., membran., seculi XI, atramento nigro pulcherrime exaratus. Constat paginis 447. Quarum ultima 14 tantum lineas habet. Finitur uerbis: Qualis inuidia bonorum angelorum de salute humani generis intelligitur, deque eius reditu ad Patrem suum, cuius substantiam, hoc est imaginis gratiam in uilla mortalis huius uite seruiens diabolo dissipauit. uide lib. u, cap. 38, infra col. 1015. In fronte prime pagine ab uno latere manus seculi XuI scripsit S. Petri Corbeiensis, ab altero in extremitate membrane manus seculi XIII uel XIu literis minusculis: Iste liber est conuentus Corbeie; sed monachi habent unum memo le pro isto libro peri phision, sed non totum quod memori le: uel comburatur uel reddatur monachis beati uincentii in Lauduno; melius enim esset, ut credo, quod combureretur propter hereses damnatas que sunt in eo. Manus seculi XuII, ut uidetur, ab una parte Ioannes Scotus Erigena, ab altera sancti Germani a Pratis adiecit. Codex orditur a titulo miniato: Incipit primus Mag. Sepe mihi cogitanti cet. In margine hic illic glosse deprehenduntur. Haud raro argumentum literis miniatis margini adscriptum est. Idem codex Parisiensis S. Germani esse uidetur, quo utebantur Petrus Alixius, alii, a quibus uarias lectiones e codice S. Germani descriptas Thomas Gale obtinuit. Quod si bene coniicio, is, qui codicem contulit, munere satis negligenter functus est. Restat, ut moneam, in folio chartaceo prefixo manum recentiorem, Petri Alixii, ut suspicor, scripsisse: Hic continentur Ioannis Scoti Erigene libri omnes exceptis 22 paginis, que alio in libro reperiuntur. Quem alium librum innuat, nisi codicem ms. S. Germani 830, olim 549, mox describendum, ignoro.

Alter est codex lat. bibl. Reg. Paris. 1764, fol., mai., membran . . , seculi XII, duabus  columnis exaratus. Numeris foliorum caret. Continet uaria S. Ambrosii, Alcuini, Hieronymi, Gregorii opera. Ultimis 45 foliis exstat liber primus et pars libri secundi de diuisione Nature. Desinit uerbis: substantiam filiatam genuit et procedentem substantiam. uide infra lib. II, cap. 23. Mendis scatet. Suspicor, hunc esse codicem Thuanum ualde mutilum, de quo Thomas Gale ad uocem illam: et procedentem obseruat: Hic deficit codex, qui olim fuit Thuni. E Colbertina enim in bibliothecam Regiam transiisse uidetur. Ad calcem fragmenti de diuisione Nature eadem manus carmen subiunxit detritis literis lectu difficillimum hocce:

O sacre . . . o sub unum molimine saluo,
Cui opus rutilat cum gemmis thureque mixtum,
Nescio quis pugnos quod uidit dicere possit.
Olli Christus amor fit, uirtus, gloria, fulgor [1 1Kb] ,
Corporis osque manusque, apud simul omnium membra,
Carceris inluuiem, rabiesque rabiemque [2 1Kb] ferarum,
Ac tenues telas discriminans fulmine pulchro.
Aurium florigeris concordant carmine Musis
Tam doctos texendi saphyro fulua
Quisquis [3 1Kb] contulerit faciem, hac sindone munda
uerbera, uincula, famem, uirgas, tormenta, catenas
Non mala, serpentis [4 1Kb] non sentiunt ipsa uenena.
Ioannis Scoti carmen esse haud temere coniicio. Sed quid uersus corrupti sibi uelint, non plane me perspicere fateor.

Tertius est codex S. Germani 280, olim 166, fol. mai., membran., seculi XII. Constat foliis 235. Duo fragmenta librorum de diuisione Nature exstant foliis 192-235, quorum unum incipit uerbis: rationale, mortale, uisibile, profecto angelus neque animal rationabile est, neque mortale neque uisibile cet., uide infra lib. I, cap. 4; et desinit fol. 222, 2 uerbis: uidesne ergo quemadmodum uera ratio categoriam faci, uide infra lib. I, cap. 74; alterum incipit fol. 223, 1 uerbis: Hactenus de diuisionibus deque adunationibus cot., uide infra lib. II, cap. 13, et desinit fol. 235, 2 uerbis: Non solum concedo, uerum etiam intelligo excellentissimum anime motum circa incognitum Deum ultra omnem creaturam uerissime uocari et subsistere intellectum. Sed quomodo uel qua ratione intellectus dum intra terminos humane nature; uide infra lib. II, cap. 23. Is igitur codex cum codice primo S. Germani 309 fere ubique concordat.

Quartus denique codex S. Germani 830, olim 549, membran., fol., seculi XI, pulcherrime scriptus, constat foliis 207, quibus continentur libri Iu et u de diuisione Nature. Folio 207, 1 linee 5 tantum habentur. Sepissime argumentum ad marginem adscriptum est. In folio chartaceo prefixo hec leguntur: Liber quartus et quintus Ioannis Scotti Erigene, eadem manu scripta, quam Petri Alixii esse supra suspicabar. In fronte prime membrane manus seculi XIu scripsit: De superessentiali natura. Recens seculi XuII manus, ut uidetur, addidit: S. Petri Corbeiensis

Et de codicibus, quos in perpoliendis hisce libris adhibuimus, hec quidem hactenus. Codicem 1976 bibliothece ciuitatis Abrincatum examinare non potui. Quem M. F Rauaisson in libro Rapports au ministre cet. p. 197 sic descripsit: No 1976, in folio; XIII siècle. In hoc uolumine continetur ultima pars Periphision [ ] Ioannis Scoti, scilicet libri III et semis. In alio uolumine continetur prima pars eiusdem libri, scilicet  liber primus et II semis. Fecit enim idem Ioannes u libros de Nature Diuisione, obscurissimos et caute legendos.

§ 12. Duo hec opera systematica cum integra supersint, tertii de egressu et regressu anime ad Deum paruum tantum fragmentum exstat. Sed is liber integer olim reperiebatur in bibliotheca Electorali Treuerensi, ut testatur G. de Northausen, uir doctus, qui c. a. 1594 codices mss., quibus bibliotheca uaticana locupletaretur, in Germania colligebat. Is igitur in codice ms. uallicellensi C. 28, cui titulus: Index uoluminum, qui tempore Cesarei Baronii in uariis bibliothecis Rome et alibi asseruantur, p. 192 hec memorie tradidit: Codices, inquit, mss. membranacei, quos e cumulo librorum ecclesie Metropolitane Treuerensis me uidisse memini, hi sunt. Sequitur catalogus, in quo sub no 15 hec leguntur: Ioannis Scoti Benedictini, qui fuit unus ex quattuor primis fundatoribus academie Parisiensis, opus »de egressu et regressu anime ad Deum« stylo scriptum Platonico. Quod licet errore aliquo circa Ss. Trinitatem, ut Alexander Halensis et alii post eum doctores Gymnastici notant, inspersum sit, seruari tamen potest in usum Theologorum, quando ad pleniorem Scholasticorum intellectum erratum Scoticum in ipsa scaturigine uellent inspicere. Treueris codicem frustra ipse quesiui. Mabillonius huius libri codicem uidit Claromiscensem prope Audamaropolim, quem descripsit Act. Ord. S. Bened. Sec. Iu. P. II. p. LXuI. Neque hic codex superesse uidetur. Paruum itaque fragmentum libri illius e codice collect. 596, membran., 4o, bibliothece Christiane erutum quum Carolus Greith in Spicilegio uaticano Frauenfeld, 1838, p. 80 sqq. ediderit, illud ad eiusdem codicis fidem denuo recognitum iam hic exhibemus. Exstat uero in huius codicis membrana nona perpulchri candoris, manu seculi X. exaratum.

§ 13. Iam de uersionibus Ioannis Scoti dicendum est. Nam haud pauca in Latinum sermonem conuertit scripta ueterum Grecorum. Ex quibus maximam facile obtinuit famam uersio illa operum S. Dionysii Areopagite. Quorum Grecum exemplar cum Michel Balbus imperator Ludouico Pio a. 827 dono dedisset, Ioannes Scotus iubente Carolo Caluo instituit uersionem ad uerbum factam, sed obscuram et ad intelligendum difficillimam. Melior uero ac planior quum deesset, uersio Ioannis Scoti per multa secula lecta est, et amplissimorum medii eui theologorum commentariis illustrata. Unde fit, ut eam in bibliothecis codicum mss. hodieque crebro inuenias. Ex codicibus uero, quos euolui, primum locum obtinet cod. Emmeram. B. XLIu, fol., hodie insignitus cod. Ratisb. S. Emmeram. 137, bibliothece Regie Monacensis, membran., fol., seculi X exeuntis, constat foliis 113. Tituli et initiales capitulorum sunt miniati. Initio singulorum librorum initiales auree perpulchre nitent. Continetur eo sola uersio operum Pseudo-Dionysii. Codex nitidissime ipsa manu Othlonis perillustris S. Emmerammi monachi Ratisponensis scriptus est, cuius uersus in fine hi leguntur:

En ego tantillus Otloh uulgo uocitatus,
Quamuis omnigenis corruptus sim malefactis
Sat tamen istud opus scribendi tuum tibi promptus,
Sancte Dionysi, martyr celeberrime Christi:
Unde mei queso precibus sacris memor esto,
uos quoque qui legitis ueniam mihi posco petatis
Gratia regiminis nostri codicem Bonnam nobis missum diligenter excutere licuit.

 Secundum locum obtinet codex 971 bibl. uindob., olim Salisburgensis 157, seculi XI, 4o, foliorum 152, in cuius interiore operculi parte hec leguntur: Hic liber est sancti Radberti et canonicorum Salzburgensium, quem quisquis abstulerit, anathema sit. Continetur hoc codice nichil preter uersionem illam integram. Libri singuli pictis, capita miniatis initialibus incipiunt. Codex nitidissime scriptus est, sed sub finem, id est in mystica theologia et in epistolis S. Dionysii, mendis scatet.

Tertius est cod. uindobonensis 754, olim cod. theol. CCXuII, membran., fol., seculi XII ineuntis, constat foliis 100. Fuit olim, ut manus seculi XIu fol. 45, 2 testatur, canonicorum regularium S. Augustini in noua ciuitate. Codicem haud spernende auctoritatis descripsit Denis Codd. mss. bibl. Palat. uindob. lat. Tom. I, p. 677 sqq. Quare plura de eo hic uerba facere supersedemus.

Accedunt duo codices, Darmstadiensis et Monacensis. Ex quibus ille ut in fronte primi folii legitur, olim fuit maioris ecclesie in Colonia, deinde concessus fratribus minoribus. Est autem codex membran., fol., seculi XII. Constat foliis 103, quibus integra uersio habetur. Codicem Hartzheim descripsit in catalogo historico-critico codicum mss. bibl. ecclesie metropolitane Coloniensis Colonie 1752, 4o, p. 20 sub no 30. Margini scholia perpetua S. Maximi, latine reddita, adscripta sunt. Epistole S. Dionysii finiuntur fol. 101, 1, ubi hec legis: Explete sunt decem epistole Dionysii Areopagite archiepiscopi facti Athenarum. Subiunguntur pars epistole Polycratis ad uictorem papam , et historia de iuuene latrone, quem a scelere reuocatum Ioannes Euangelista ecclesie restituit . Reliqua pars membrane rebus nullius momenti occupatur. Alter codex Monacensis lat. Fürstenfeld. 9, fol., seculi Xu, partim chartaceus partim membranaceus, ita quidem, ut quattuor folia chartacea duo excipiant folia membranacea, constat foliis 359; uersio integra nitidissime scripta fol. 1-109 legitur; reliquam partem codicis Commentarii domini Alberti episcopi Ratisbonensis in libros Pseudo-Dionysii occupant.

Superest, ut duos codices commemorem uaticanos 177 et 176, quos descripsimus supra § 5. Quibus pariter uersio integra continetur, ita, ut monuimus disposita, ut singulis capitibus commentarii uariorum scriptorum subiungantur.

Ad fidem igitur horum septem codicum Ioannis Scoti Prefationem et uersus uersioni premissos, necnon pessimi argumenti ad calcem uersionis obuios recognouimus. Sed in textu ipsius uersionis recensendo tres tantum codices adhibuimus, Monacensem Othlonis, Darmstadiensem, et Fürstenfeldensem. Neque horum uarietatem lectionis totam descripsi, sed solas grauioris momenti uarias lectiones addendas putaui.

Preterea inspeximus istius uersionis codicem Lipsiensem 188, membranaceum, fol., seculi XIII, quem supra § 6 laudauimus, codicem Florentinum Plut. LXXXIX, Sup. 15, membran., fol. mai., seculi XI uel XII ineuntis, foliorum 253, ubi uersio exstat fol. 1-104, codices Gandauensem, Parisienses, necnon plurimos alios minoris pretii codices, quos quidem hic enumerare et longum et a re alienum esse uidetur.

uersioni premisi epistolam Anastasii bibliothecarii, in codicibus Florentino laudato et duobus uaticanis 176 et 177, nec non in quibusdam aliis, quos inspeximus, item uersioni prefixam. Textum uero huius epistole ad fidem editionis Usserii in Epistolarum Hibernicarum sylloge, editionis Argentinensis operum S. Dionysii a. 1503, et illorum codicum recensuimus. Sed dolemus, quod lapsu memorie uarietatem lectionis, e tribus codicibus desumptam, uni  Florentino tribuimus. Hunc igitur errorem, quem corrigere iam non licet, hic libere fateamur necesse est.

Preterea monendum est, uersionem adiunctis commentariis uariorum prodiisse Argentine 1503 hoc titulo: Opera Dionysii ueteris et noue translationis, etiam nouissime ipsius Marsilii Ficini, cum commentariis Hugonis, Alberti, Thome, Ambrosii oratoris, Linconiensis et uercellensis. Noua editio aucta prodiit Colonie hoc titulo: S. Dionysii Areopagite martyris, episcopi Atheniensis, et Gallorum apostoli opera, que quidem exstent, omnia, quintuplici translatione uersa, et commentariis D. Dionysii a Rikel Carthusiani nunc iterum diligentissime editis elucidata, ab innumeris, quibus antehac scatebant, mendis sedulo uindicata. Colonie anno Christi nati 1556 mense Ianuarii, fol. Alteram hanc editionem in edenda uersione adhibuimus.

Data hac opportunitate licebit de Othlone monacho, cuius codicem insignem modo laudauimus, ad fidem codicum Monacensium nonnulla subiungere. Is enim cenobii S. Emmerammi Ratisbonensis monachus fuit. uixit exeunte seculo X et ineunte XI. Cuius opera ex autographis edidit Pez Nouus Thesaurus Anecdotorum, Tom. III P. II, p. 142 sqq. Autographa hodieque exstant in bibliotheca Regia Monacensi codd. Emmer. E. CXIII, 4o, et b. 10, 8o. In quorum altero hoc, fol. 112, Othlo libros, quos sua manu descripsit, hos enumerat: Tres quoque libros Euangeliorum, et duos cum epistolis et euangeliis, qui lectionarii uocantur, suosque officiales, nec non uolumina duo sancti Augustini, in quorum uno uIII, in alio u libri continentur, collationesque Patrum et Ierarchiam scripsi. Ex eodem autographo Mabillonius uett. Analecta ed. Paris. 1723, p. 108 sqq. Othlonis librum edidit falso hoc titulo: Anonymi monachi Ratisbonensis libellus de ipsius tentationibus, uaria fortuna, et scriptis. Liber in codice inscribitur: Incipit liber de tentatione cuiusdam monachi. Mabillonii textus mensis refertus et in fine truncatus est, ita, ut noua editio ad autographi fidem recognita peroptata esse uideatur. Altero autem autographo cod. CXIII, fol. 1-16, habetur Othlonis libellus manualis de admonitione clericorum, qui sine nomine auctoris prodiit in Opp. Bede Colonie 1688, Tom. II, p. 200 sqq., ita inscriptus: de Substantiis libellus. Monachi Benedictini, qui seculo XI uel XII antiquior non sit, opus esse coniecerant Oudin de Script. eccles. T. I, col. 1687, 1706, et Fabricius bibl. u. Beda Libellum excipit fol. 16-18 carmen Othlonis, ita inscriptum: Sermo metricus ad clericos specialiter dictus, a Pezio neglectum. Quod quum instante anno millesimo, quo finem mundi exspectabant, clerum ad penitentiam reuocet, illos uersus in gratiam lectorum hoc loco adscribendos curauimus. Sunt autem hice:

Othlonis sermo metricus ad clericos specialiter dictus.

O fratres cari, doctores atque magistri
Ecclesie sancte sub cleri conditione,
Deprecor, audite, que iam uolo uerba referre.
Cum prope sit tempus, quo mundus erit ruitures,
[5] uos, qui diligitis uite promissa perennis,
Fortes athlete, sursum spem mentis habete.
Ne quid in hoc mundo iam possideatis amando.
Restat enim uobis fructus patrie melioris,
Si modo sinceri studeatis rite mereri.
[10] Ad quam querendam presentem spernite uitam,
Usibus exceptis, per quos illuc properetis,
Et quibus interea foueantur corpora uestra.
Non uos seducat, si census copia abundat;
Si sunt diuitie, per eas nolite perire.
[15] Nam Deus has tribuens, in eis interrogat omnes,
Quis uelit in donis potius constare fidelis.
Non alias ulli subiguntur commoda mundi,
 Quamuis perplures cupiant nunc esse potentes,
Scilicet intenti magis ad conuiuia secli,
[20] Quam curis anime commissis suppeditare.
uos autem, fratres, que mundi sunt, fugientes,
Querite uestrarum constanter opes animarum.
Nam quid honor grandis, si tantum pondus honoris?
Quid prodest tandem, si mundum sumitis omnem,
[25] Post eius casum sine fine pati cruciatum?
Ergo attendendum nobis est atque timendum,
Ne plebs indocta pereat per crimina nostra.
Nos etenim docti per sacre dogmata legis,
Ut bene uiuendi reliquis exempla daremus,
[30] Et si res peteret, occasio queque ueniret,
Pro fidei sociis etiam mortem pateremur,
Labimur in primis congressibus impietatis,
Tanquam nil nisi contra uires inimici:
Et quod adhuc grauius miserabiliusque uidetur,
[35] Non solum fugimus, quo precipimur fore munus,
Sed quoque commissa lacerantes more luporum,
Quedam uastamus, quedam male destituemus.
Nam quibus ut patres deberemus dare uictum,
Si uis ulla loci uel casus posceret anni,
[40] His ut raptores crudeliter aduenientes,
Illa asportamus, quod erit miserabile dictu,
Que pietas aliena dedit pro nomine Christi.
Cum peccatores male facta sui metuentes
Ad nos pro uenie causa fugient capiende,
[45] His aut terribiles, plus quam res poscat et usus,
Seu, plus quam liceat, clementes inueniemur;
uel dedignantes super his decernere quicquam,
Iusta cautela tantum committimus illis,
Quos sceleratorum socios existere scimus.
[50] Nos quia constricti sub sollicitudine mundi,
Officioque Ducis fungentes, aut uice regis,
Commisse plebis curam pensare nequimus,
Indignumque foret, tam claros tamque potentes
Degeneri turbe nos ipsos suppeditare.
[55] Sunt alii plures quîs conueniat labor iste,
Ut uulgus doceant, et ut exemplis bene presint.
Nos mundi proceres, nos constat ad otia natos,
Utque canum, uolucrum sectemur ludicra tantum,
Seu quecunque placent, his deliciis potiamur.
[60] Nam uite huius opes querunt illos seniores,
Qui supradictis studeant insistere ludis,
Nec fuerit luxus, quod mundi postulat usus.
Hec si non dictu, tamen affirmantur in actu,
Sicut et ipse probat mos cleri quotidianus.
[65] Est et adhuc uitium reliquis compar referendum:
Eius enim crimen, qui speratur quid habere,
Causa manet nobis, eiusdem rebus abuti.
Tunc raptis rebus miserum non corrigit ullus,
Ut pro commissis aliquatenus hic reparatus,
[70] Possit perpetue flammas euadere pene.
Sed quis tam doctus per singula currere posset,
In quibus auctores scelerum conuincimur esse
Nos, qui plus aliis diuina negotia scimus?
Dummodo noster honor celebris habeatur in orbe,
[75] Et uariis pompis rutilantes efficiamur,
Nil manet illesum per nos utcunque patratum,
Aut male poscendo, seu, quod peius, rapiendo.
Qui complere nequit damnum, uel mente parabit:
Sic fuga doctorum necis exstat causa sequentum,
[80] Nec grauior pestis, cum pastor erit gregis hostis.
Nam nimis audacter dum clerus abutitur orbe,
Quid tunc indocti possunt aliter meditari,
Ni pariter cunctis peruersa licere reantur?
Iam merito flemus, qui talia corda tenemus,
[85] Imo dies uenient, si non purgamur in istis,
Quamuis nunc risus nos occupet immoderatus,
Cum dolor eternus circumuallat cruciandos.
Quid plus Iudeis agimus bene uel Phariseis,
Quos foris albatos legimus, sed pectore fedos,
[90] Dum tantum lingua uolumus complere statuta?
Ut mihi fert animus, peiores heu! sumus illis.
Denique si quicquam preter legalia scirent,
Hifortasse minus tam grande nefas sequerentur.
At nos in libris non solum crimen eorum,
[95]  Sed quoque multorum cernentes gesta aliorum,
Quedam composita pro uindicta reproborum,
Quedam pro brauio sperando dicta piorum,
Scire quidem transacta uelut presentia quimus,
Nec tamen a paribus uitiis cessare timemus.
[100] Hos execramur, quod tam peruersa studebant,
Non attendentes, quia nos idem tenet error,
Qui precepta Dei labiis tantum ueneramur.
Ipsi namque Deum tanquam nos ore colebant,
Attestante Deo per Isaie dicta prophete,
[105] Que pariter Christus Iudeis postea dixit:
Hec plebs me labiis colit, et corde est procul a me.
Sepe quidem loquimur de sancta religione,
Et cum magnificis perhibemus celica uerbis,
Pondera ponentes grauia in humeros aliorum,
[110] Que nec cum digito uolumus contingere nostro,
Ceu Domino cura non sit pro talibus ulla,
Ac nos peccantes solita non arguat ira.
Eligite ergo locum, quo conueniatis in unum,
uos, quibus est licitum, nec non concessa potestas,
[115] Sub pastorali cura conuertere mundum,
Ut, cum sit tempus uenie, mores renouemus,
Et sicut per nos primum frigescere cepit,
Sic nunc a nobis recalescat amor pietatis.
Nam uarios casus, quos profert hic modo mundus,
[120] Arbitror ex nostris prorsus contingere culpis,
Qui pro subiectis curam nullam retinentes,
Illos exemplis iactamus in infima prauis.
Sic igitur totus corrumpitur undique mundus,
Sic quoque contingit, ut pro nichilo reputemur,
[125] Cum cleri officium sectatur opus laicorum,
Et pariter laici statuuntur in ordine cleri.
Sed dispar longe peccatum constat utrumque.
Denique plus peccant, qui plura sciendo probabant,
Cuique datur multum, queretur ab hoc quoque multum.

§ 14. Ioannis Scoti uersionem Ambiguorum S. Maximi a Mabillonio u. cl. [cf. Act. SS. Ord. S. Bened. sec. Iu P. II p. LXuI] acceptam mutilam edidit Thomas Gale in Appendice ad libros de diuisione Nature, p. 1-45. Codices huius uersionis nullos offendi. Suspicor, in codice bibliothece armamentarii Parisiensis, e quo M. F. Rauaisson tria carmina de S. Maximo, que illam uersionem respiciunt, edidit Rapports cet. p. 356 sqq., etiam uersionem integram reperiri. Doleo, quod nuper, cum Parisiis essem, ad codices huius bibliothece aditus non patebat. Textum igitur pro uirili parte, adhibitis etiam Thome Gale emendationibus ad calcem editionis sue subiunctis, passim castigatum reddidimus.

§ 15. Ut illis temporibus mos fuit uirorum doctorum, qui in aula Regia uersabantur---solum in mentem reuoco Alcuinum---festis diebus aut alia data opportunitate carmina condere, laudesque regis aut regine, Christi, Sanctorum canere, ita Scotus quoque noster uersus fecit, qui in codicibus uaticanis bibl. Christine 1587 et 1709 inueniuntur. E quibus quum Eminentissimus Cardinalis Angelo Mai illa carmina Classicorum Auctorum e codicibus uaticanis editorum Tom. u, p. 426 sqq. primus ediderit, iam ad eorundem codicum fidem a me recognita atque emendata denuo prodeunt. Codex 1587 membran. seculi X uel XI, 8o, constat foliis 66. Carmina leguntur fol. 57,1---64,2. Altero codice 1709 membran., seculi XI 8o, carmina exstant fol. 16,2---18,1. Ex priore lubet aliud carmen anonymi, quod fol. 4 habetur, proferre. Est uero tale.


uersus collecti ad exemplum communium sil.

Mens tenebrosa tumet, mortis obscura tenebris,
uir humilis mesto celum conscendit ab humo.
Regna beata poli sic iamque scandere spes est,
Cuius amor maneat, cuius in corde per eum
Sancte, o iuuenis, tibi sit sapientie ardor.
Soph a nota tue et mens nota sophie.
Hoc est decus, hoc anime uirtus, hoc est inclytus ordo.
 Condite gaza polo, saccos uacuate gazarum,
Aula tenet Christi Christum in pectore et aula.

De galla puella.

Das nunquam, semper promittis, Galla, roganti
   Si semper fallis, iam rogo, Galla, nega.

De tineoso.

Turpe pecus, inutile, turpe, sine gramine capus
   Et sine fronde frutex, et sine crine caput.

Ad ebrium.

Dic mihi, dic, ebrie, uiuis an morte grauaris?
Pallidus ecce iaces, ecce sine mente quiescis;
Non bona, non mala, non dura, non mollia sentis.
Hoc tantum distas a fati sorte sepulti,
Quod tenuis miseros subpungit anhelitus artus.

De uino.

Magnus tu, Bacche, magna tua uirtus ubique,
Contra te certantes tu semper palmam leuasti.

Ioannis Scoti uersus de S. Maximo e codice armamentarii eruit M. F. Rauaisson. Quos in libro, cui titulus: Rapports cet. p. 356-358, editos nunc reddidimus. Codex qualis sit, editor non indicauit.

uersus Ioannis Scoti exstare in cod. ms. Benedictino apud Cantabrigienses, testatur Thomas Gale in prefatione ad libros de diuisione Nature. Nec dubium est, quin is intellexerit eosdem uersus, quos beatus Dr, Oehler ante hos fere decem annos descripsit e cod. Cantabrig. collegii Corp. Christi No 223 seculi IX. Cuius copiam, etsi fratrem heredem identidem rogassem, ut mihi in usum huius editionis concederet, non obtinui, imo responsum nullum accepi. Neque Cantabrigienses uotis meis, ut carmen in usum meum describeretur, obsecuti sunt. Quare solum carminis finem, quem Dr Oehler cum amico communicauerat, edere potui. Constat ipso teste carmen argumenti dogmatico-ascetici uersibus 101.

uersus de S. Dionysio initio et in fine uersionis operum eius reperiuntur. Pariter uersus quattuor initio libri de Predestinatione occurrunt. Duos uersus e codice bibliothece Regie eruit Cousin, Fragments philosophiques, Tom. III Append. p. 326. Quos infra addidimus. Alii uersus, qui Ioanni Scoto tribuenda esse uidebantur, supra § 11 adscripsimus.

Accedunt Ioannis Scoti greci uersus incompti et horridi, qui e codice S. Germani prodierunt literis uncialibus una cum glossis latinis in Prefatione ad C. Labbei glossaria. Qui etsi tam corrupti sint, ut ipso Angelo Mai teste l. l p. 451 sanari uix posse uideantur, tamen in iis emendandis ac reparandis non sine fructu nobis laborasse uidemur. Quare ii castigati hic denuo eduntur. Codicem S. Germani in bibliotheca Regia Parisiensi frustra quesiui.

Casu in manus meas uenit carmen grecum, literis latinis seculi IX exaratum, adscriptis glossis latinis. Quod quum ante hos quinque annos Dr M. C. B. Bock u. cl. e codice bibliothece Burgundice Bruxellensis descriptum Lerschio nostro eheu! prematura morte nobis erepto misisset, ut primum inspexi, Ioannis Scoti uersus esse cognoui. Codicem, nuper cum Bruxellis uersarer, in Franciam missum, inspicere non potui. Est uero cod. 10078-10084, membran., fol., seculi XII. Continentur eo uirgiliana Fulgentii et glosse de obstrusis sermonibus. In quibus glossis et hosce uersus, in honorem S. Dionysii compositos, numerari suspicor.

§ 16. Nuper pollicitus est D. Pitra u. cl., Spicilegii Solesmensis Tom. II se Ioannis Scoti commentarios in Martianum Capellam euulgaturum. Quos doleo nondum comparuisse. Nuperrime quum Parisiis uersabar, in codice ms. S. Germani 1110, olim 589, membran., hos commentarios detexisse mihi uideor. Nec tamen otium mihi suppetebat eos describendi Quare D. Pitra literis per manus redemptoris huius libri traditis quum rogassem, ut mihi copiam  suam ut comparandam in usum huius editionis concederet, ne ab hoc quidem responsum accepi. Attamen codicem S. Germani istum breuiter describere non omittam, ut ille eum in usum suum conuertere possit. Est autem codex membran., fol., duabus columnis manu seculi XIII exaratus, in fine mutilus. Constat foliis 125, quibus uaria leguntur. Fol. 31, 1-38, 2 exstat liber I de diuisione Nature usque ad cap. 32, in cuius fine fragmentum uerbis: Omnis siquidem natura seu essentiarum seu accidentium immutabilis est finitur. Quod iam tribus, quos supra § 11 laudaui, codicibus examinatis neglexi. Fol. 47,1-115,2 extant Annotationes in Martianum, quas Ioannis Scoti esse suspicor. Incipiunt: Huius fabule auctorem Martianum comperimus fuisse Carthaginiensem genere, nec non et Romanum ciuem, unde et latiari ritu tetronomos, hoc est, quattuor nominibus nominatus est, Martianus quippe, Mineus, Felix et Capella uocatus. Martianus quidem proprio nomine; Mineus uero ex colore, ut aiunt, quia rufus erat; Felix nescimus, feliciterne uixit necne; Capella autem quia sic quedam satyra, siue nutrix eius siue admonitrix fuerit, suis scriptis nam aperte patet, cum nominauit cet. Fol. 67, 2 legitur: Incipit expositio secundi libri nuptiarum Philologie et Mercurii; fol. 89, 2 Finit de rethorica; fol. 90, 2 Incipiunt hec pauca in Martiani geometriam; fol. 97, 2 Finit de geometria: incipit de arithmetica; fol. 107, 2 In musicam Martiani hec pauca. Finiuntur commentarii fol. 115, 2 his uerbis: Decertum i. e. decertatum. Urbs Elise i. e. Carthago. Iugariorum i. e. de Iugaria prouincia fuit Martianus. Marcidam i. e. antiquam. ueternum, antiquum. Explicit item Glossa de Musica. . Que usque ad finem codicis sequuntur, alia manu scripta sunt.



III DE uITA ET SCRIPTIS IOANNIS SCOTI OBSERuATIONES.

§ 17. Et de codicibus, quibus in paranda hac editione usi sumus, hactenus. Restat, ut nonnulla de uita et scriptis Ioannis Scoti exponamus, in quibus a scriptore commentationis infra impresse nobis dissentiendum est.

Ac primum quidem in explicando Erigene nomine, quotquot hucusque de Ioanne Scoto scripserunt, haud leuiter errauerunt. Neque id mirum, quum Erigena uocabulum nichil nisi genuini nominis Ierugene deprauatio sit, nata illa, ut opinor, seculo demum Xu. Id quod codicum fide facile probatur

Omnibus enim, qui supersunt, Ioannis Scoti scriptis in codicibus solum nomen Ioannis Scoti prefixum est. Sic in Expositionum celestis Ierarchie codicibus legitur: Incipiunt expositiones Ioannis Scoti, in codice Expositionum mystice theologie: Incipit prologus Ioannis Scoti cet. uersus codicis uaticani inscribuntur Ioannis , uersus codicis Cantabrigiensis nomen pre se ferunt Ioannis Scoti, homilia inscribitur: homilia Ioannis Scoti. In sola uersione operum Pseudo-Dionysii Areopagite pro Scoti aliud exstat cognomen, non quidem Erigena, sed Ierugena. Hec enim legis in uetustissimis, quos euoluimus, codicibus, Monacensi Othlonis, et duobus uindobonensibus: Incipiunt libri sancti Dionysii Areopagite, quos Ioannes Ierugena transtulit de Greco in Latinum. Pariter codex Fürstenfeldensis Monachii, nec non ambo uaticani habent Ierugena. Soli codices Florentinus et Darmstadiensis habent Eriugena.

Que quum ita sint, iam queritur, quidnam hoc cognomen Ierugena significet. Quod haud scio an non sit difficile ad inueniendum. Compositum est enim ex , scilicet , et gena, ita ut sit oriundus ex insula sanctorum. Quo nomine appellatum esse antiquitus  Hiberniam sciunt omnes. ducitur ab , , formaturque nomen Ierugena ex genitiuo more Latinorum eodem modo, quo Graiugena, quo nomine ipse Scotus noster S. Maximum honorat in hoc uersu:

Quisquis amat formam pulchre laudare Sophie,
Te legat assidue, Maxime Graiugena.

En simplicissimam, eamque haud dubie ueram istius nommis explanationem. Quod quum posteri, qui uersionem descripserunt, minus intelligerent, in Eriugena ideo, ut uidetur, mutarunt, ut ad nomen Erin alluderet. Postea, quum haud raro u litera magis in formam y litere exararetur, pro Ierugena uiri docti legerunt Erygena, Erigena, in quibus primus fere Trithemius fuisse uidetur.

Itaque acutissime uirorum doctorum coniecture, opinantium, Ioannem Scotum e terra Ergene, e pago Eriuuen, uel ex urbe Aire oriundum fuisse, et que copiose infra in commentatione de hoc nomine disputata inueniuntur, ut uana collabuntur. Neque hoc loco pretermittendum esse uidetur, a scriptoribus equalibus Ioannem nunquam alio cognomine nisi Scoti uel Scotigene nominari, neque in codicibus unquam Ioannem Scotum Ierugenam una et coniunctim legi, sed, ut monuimus, aut Ioannem Scotum, aut Ioannem Ierugenam. In altero tantum carminum codice uaticano et in titulo uersionis Ambiguorum S. Maximi appellatur Ioannes sapientissimus, uel simpliciter Ioannes.

Nec obstare uidentur, que nuper scriptor anonymus in Encyclopedia cui titulus: Kirchenlexicon oder Encyclopedie der Catholischen Theologie uon H. S. Wetzer und B. Welte u. Ioannes Scotus Erigena obiecit, illam sententiam meam non minus quam ceterorum dubiam esse, et limites coniecturarum non excedere. Imo uero sententia nostra fide codicum nititur, in quibus Ioannes Ierugena diserte uocatur. Cognominis uero sensum non coniectura, sed uera uerbi originatione assecutus esse mihi uideor.

Nunc uero optime quadrant uerba Prudentii Scotum increpantis hecce: Te solum omnium acutissimum Gallie transmisit Hibernia, ut, que nullus absque te scire poterat, tuis eruditionibus obtineret. Nec iam offendere potest, quod Guilelmus Malmesburiensis testatur, in codice uersionis se legisse, Ioannem Scotum Heruligenam nominari. Eruligena enim nichil aliud est, nisi Erinigena, id est, oriundus ex insula Erin, que est fere uersio latina uocabuli Ierugena. Eruligena autem et Erinigena scriptura codicum uix differunt, in quibus uli et ini satis accurate conueniunt.

§ 18. Alia est questio, que haud minus uirorum doctorum ingenia exercuit, de libro Ioannis Scoti, quem de SS. Eucaristia scripsisse fertur. Ex scriptoribus equalibus librum peculiarem Ioannis Scoti de Eucaristia nullus commemorat. Hincmarus enim non nisi errorem perstringit: quod sacramentum altaris non uerum corpus et uerus sanguis sit Domini, sed tantum memoria ueri corporis et sanguinis eius, eumque satis aperte Ioanni Scotigene imputat. Pariter Adreualdus monachus Floriacensis seculi IX suum quem de corpore et sanguine Domini librum condidit, contra ineptias Ioannis Scoti inscripsit. Gerbertus seu quisquis fuit anonymus ille Cellotianus, qui seculo X de controuersia Paschasiana scripsit, ceteros fere omnes, qui eo tempore libros de corpore et sanguine Domini ediderunt, enumerat, nostrum Ioannem Scotum pretermittit. Primus demum Berengarius Turonensis Ioannis Scoti de Eucaristia librum, unde ipse Berengarius pessimum errorem suum hauserat, in hominum notitiam produxit. Postea sub nomine Ioannis Scoti in multis synodis damnatus est liber, conscissus, et igni adiudicatus. Quid igitur? Num synodi in Ioanne Scoto damnarunt, quod ipsius reapse non erat?

 uerum res ita se habere uidetur. In Berengarii libro de sacra cena, qui prodiit hoc titulo: Berengarii Turonensis de sacra cena aduersus Lanfrancum liber posterior e codice Guelferbytano primum ediderunt A. F. et F. Th. uischer Berolini 1834, p. 37 hec leguntur uerba: »De Ioanne autem cur conscissus fuerit, te ipsum quibusdam narrantem causam conscissionis audiui, quia in quodam scripti sui loco posuisset, ea, que in altari consecrantur, esse figuram, signum, pignus corporis et sanguinis Domini.« Hec omnia quadrant in librum de corpore et sanguine Domini, qui sub nomine Ratramni sepissime editus est. Ibi enim sub finem eadem uocabula identidem occurrunt. Accedit quod Ascelini uerba ex illo libro Ioannis Scoti petita hec: specie geruntur ista, non, ueritate, in illo Ratramni libro ad uerbum leguntur. Sane potuit fieri, ut duo scriptores, inter quos magna intercederet ingeniorum similitudo, illis presertim temporibus, etiam in eadem uocabula et integrum enuntiatum casu inciderent fortuito; at reapse id factum esse in his, de quibus agimus, uerbis tam absimile est ueri, ut ampliore demonstratione supersedeamus. Neque profecto ista uerba ueritati ita congruunt, ut, quod opprobrio uerti potuerit scriptori, nichil contineant.

Itaque uix dubium esse uidetur, Berengarium usum esse libro Ratramni de corpore et sanguine Domini, eumque Ratramni librum in synodis damnatum, concissum, concrematum esse. Ratramni autem illum librum esse testantur codices, e quibus euolui olim Lobbiensem, nunc Domini uergauwen Gandauensis, seculi X, quem descripsit Mabillon AA. SS. ord. sancti Bened. Tom. uI, pref. Nro 83. 129. 130, Heidelbergensem 8. XX. seculi XI, qui olim pertinuit ad abbatiam Salem, a Mabillonio laudatum in itinerario Analecta Paris. 1733 fol. p. 14, 17, et duos codices Gottwicenses no 58 et 312. Qui ad unum omnes Ratramno librum inscribunt, Lobbiensis quidem ille his uerbis:


INCIPIT LIBER RATRANI DE CORP ET SANG DNI.

At qui factum est, inquies, ut in illo certamine Berengariano nemo extiterit, qui librum ad uerum ipsius auctorem Ratramnum referret? Qui factum est, ut synodi uerum auctorem non deprehenderint?

Quibus questionibus occurro questionibus hisce, que non minus apte fiunt. Si libro Ioannis Scoti utebatur Berengarius, qui factum est, ut uel ipse uel schola ipsius nunquam ad persimilem Ratramni librum, errori suo maximopere fauentem, prouocauerit? Qui factum est, ut omnino in tota ista controuersia libri Ratramniani nulla usquam mentio fieret? Synodi quidem de libro iudicarunt, non de auctore. Ratramni autem liber tam intricato ac singulari dicendi genere utitur, ut uiri docti eum Ioanni Scoto tribui facile paterentur. Neque tamen unquam apud ueteres duo libri de SS. Eucaristia, Ioannis Scoti et Ratramni, ab uno eodemque scriptore laudantur.

Iam uero si recte dubitatur, Ioannem Scotum peculiarem librum de SS. Eucaristia scripsisse; ubinam ipse errores suos atque ineptias de sanctissimo corporis et sanguinis Domini sacramento sparsit?

Sparsit in commentario in S. Euangelium secundum Ioannem, qui capite uI, 11, ubi de SS. Eucaristia loqui ceperat, in codice desinit. Sparsit, opinor, in Expositionibus Ierarchie ecclesiastice Pseudo-Dionysii Areopagite, in quibus ipsi uberius de SS. Eucaristie sacramento erat disputandum. Expositionum enim Ierarchie celestis a nobis editarum capite primo quum in Paschasianos impetum fecisset, uix dubium est, quin postea ad Dionysii de SS. Eucaristia doctrinam accedens, copiosissime suam sententiam aperuerit.  Quare illas pariter expositiones rescissas deletasque esse, ideoque in codicibus iam desiderari suspicor.

His igitur scriptis uberius prolatos Ioannis Scoti de corpore et sanguine Domini errores Hincmarus perstringit, his scriptis que continebantur, ineptias Adreualdus monachus refutauit. Postea autem, quum Berengarius Turonensis in librum Ratramni incidisset, eum Ioannis Scoti esse, et sibi et aliis persuasit. Hic autem liber etsi errores Berengarianos non aperte profert, tamen incerte, que ei insunt, ambigueque definitiones ita se habent, ut cum Berengariane, tum Caluinistice de corpore et sanguine Domini hereseos quasi matrix recte possit uocari.

Neque uero loci duo commentarii in S. Euangelium sec. Ioan., quos M. F. Rauaisson citat , eiusmodi sunt, qui Ioannis Scoti doctrine de SS. Eucaristia, nouam lucem affundant. Nam Scoti uerba: et spiritualiter eum  immolamus, et intellectualiter mente, non dente comedimus, etsi ueritatem totam non exprimere uideantur, reapse tamen ueritatis limites non migrant. Imo Scotus immolari Christum profitetur: quomodo uero immoletur, si realiter presens non sit? Immolatur autem spiritualiter et realiter, comeditur intellectualiter et realiter, mente et ore, non dente. Is igitur locus persimilis est eius, qui in Expositionibus in Ierarchiam celestem infra col. 140 occurrit. Idem fere de altero loco hocce ualet: spiritualis homo . . . iam non solum negat Christum carnem esse, quam iam in spiritum uersam esse intelligit, uerum etiam ipsum depellit rationabilem animum esse. Ut enim caro ipsius exaltata est et mutata in animam rationabilem, ita rationabilis ipsius anima in intellectum et subiecta est et uersa. Quomodocunque de his placitis sentis, tamen Christum iam esse corpore destitutum, et humanam naturam integram non amplius habere, ex iis non sequitur: sed Ioannes Scotus id potissimum agere uidetur, ut, quum sit aduersarius Paschasii, corpus naturale et corpus glorificatum probe discernat.

Noli autem mirari, quod fragmentum de SS. Eucaristia a M. F. Rauaisson e codice Abrincatensi editum Rapports cet. p. 372 sqq., et a Tallandier Scot Erigène cet. p. 325 denuo typis mandatum, in hac editione omnino negleximus. De quo Rauaisson hec uerba facit: C'est peut-être un fragment de Bérenger de Tours, peut-être de Scot Erigène dont le »de corpore Domini« est perdu. At uirum cl. spes fefellit. Nam est fragmentum libri Ratramniani centies typis repetiti, quo fere medio ad uerbum exstat. Id quod editores cl. prorsus fugisse uidetur.

§ 19. Iam tertio loco id expendendum restat, quod non minus est difficile expeditu, qualis Ioannem Scotum inter et Byzantinos eius temporis necessitudo exstiterit. Hoc quidem sub nullam dubitationem cadit, Ioannem Scotum in libro de diuisione Nature de processione S. Spiritus magis fere Grecorum adstipulari doctrine, quam Latinorum. Neque non ubique Grecorum sapientiam laudibus extollit. Semper suam cum grecis literis familiaritatem in scriptis suis pre se fert, et quasi a Grecis omnis omnino sapientia petenda sit, horum laudem ubique preconiis amplissimis predicat.

Quum igitur Ioannes Scotus apud Carolum Caluum auctoritate sua plurimum polleret, quid, si Photius, quid si Byzantini, qui eo tempore schisma moliebantur, aulicum Grecorum amantissimum et prepotentem, in suas partes trahere conati sint? Etsi quidem de hac re certi nil constet, hoc tamen satis compertum est, Ioannem Scotum, si non reapse, tamen inclinatione mentis a Photii partibus stetisse. Quod uersus pessimi argumenti,  quos uersioni operum S. Dionysii subiunxit, apertissime produnt. Sunt enim tales:

Nobilibus quondam fueras constructa patronis,
   Subdita nunc seruis heu! male, Roma, ruis.
Deseruere tui tanto te tempore reges,
   Cessit et ad Grecos nomen honosque tuus.
Constantinopolis florens noua Roma uocatur,
   Moribus et muris Roma uetusta cadis.
Transiit imperium, mansitque superbia tecum,
   Cultus auaritie te nimium superat.
uulgus ab extremis distractum partibus orbis,
   Seruorum serui, nunc tibi sunt domini.
In te nobilium, rectorum nemo remansit,
   Ingenuique tui rura pelasga colunt.
Truncasti uiuos crudeli uulnere sanctos,
   uendere nunc horum mortua membra soles.
Iam ni te meritum Petri Paulique foueret,
   Tempore iam longo Roma misella fores.

Hos uersus, sine scriptoris nomine editos in opp. Bede ed. Basil. a. 1563 T., p. 538. ed. Colon. T. I, p. 449, re uera Ioannis Scoti esse, auctores sunt codices ueteres Monacensis Othlonis, duo uindobonenses, et Fürstenfeldensis, supra laudati. Quibus quidem omnibus ad calcem uersionis illud carmen additum est. Neque id te mouere debet, quod legis, uulgus ab extremis distractum partibus orbis, seruorum seruos, Rome dominari. Quibus uix dubium est, quin intelligantur Saraceni, qui eo tempore sepius ferrum flammamque Rome minitabantur. uide Muratori, Annali d'Italia, T. u.

Si autem Ioannes Scotus is fuit, id quod iam uix dubitari posse uidetur, qui Grecis sancte apostolice sedi reluctantibus in aula Regia Parisiensi faueret, quid mirum, quod Nicolaus P. I regi opprobrio uertit, quod libri S. Dionysii ab Ioanne Scoto in latinum sermonem conuersi sine approbatione apostolica in uulgus emissi sint, postulatque, ut ille Ioannes, qui non sane sapere in quibusdam frequenti rumore dicatur, Rome representetur, aut certe a Studio Parisiensi, cuius capital olim fuisse perhibeatur, remoueatur, ne cum tritico sacri eloquii grana zizanie et lolii miscere dignoscatur, et panem querentibus uenenum porrigat. Quid Nicolaus hisce literis suis profecerit, memorie non proditur.

Neque hoc loco pretermittendum esse uidetur, ea, que de longis itineribus Ioannis Scoti per Greciam et Orientem susceptis fabulati sunt nonnulli, argumentis, que quidem firma sint, probari nullis. Ac Labbeus quidem in prefatione ad Glossaria recte obseruat, Ioannem Scotum ac ceteros eius eui in grecis literis magistellos hac in lingua non adeo uersatos fuisse, ut in Franciam Carolinis temporibus migrasse Athenas existimandum sit, id, quod cum rudia carmina greca Ioannis Scoti, tum ipsius uersiones, quibus se in Grecis merum uerborum mancipium prodit, satis comprobant. Ceterum ipse grecarum literarum inter equales peritissimus habebatur, nec dubitauerim, quin noster intelligendus sit Ioannes, de quo in Psilotro ad noxios quosque humores extrinsecus desiccandos, et pilos qui aisplicent extirpandos codicis 2940, 4o, seculi XI, bibliothece ciuitatis Abrincatum, hec exstant: »Non solum autem, ut superius dictum est, pilos delet, uerum etiam noxium humorum impetum reprimit, quo et frequenter Pardulus utebatur episcopus, et Fregus grammaticus, qui et dicebat: Quicunque hoc tertio usus fuerit in Martio, non opus ei febrium molestiam timere in anno. Greci quoque sapientes, ut audiui a Ioanne, hoc maxime utuntur medicamine. Nec aliquando fortassis alteram pro desiccandis humoribus curauit accipere potionem«. M. F. Rauaisson Rapports cet. p. 132.

§ 20. De parentibus et cognatis Ioannis Scoti nichil compertum est, nisi ei fratrem fuisse Aldelmum. Quem indicat codex S. Germani, 1108, olim 442, fol. 42, 1, ubi in fronte membrane, que tabula dominicali tegitur, manus forte seculi IX ad marginem adscripsit  hecce: Frater Iohannis Scotti Aldelmus fecit istam paginam || . . . literam tene anno Domini || DCCCoXCuIo; sequenti anno tenebre || XII literarum ab M. F. Z. || et sic dein || ceps || incipit || salt . . . || ubi XIIIa || linea || accip. || . . ur. || Codicem laudat Cousin, Ouurages inédits d'Abélard, append., p. 622.

§ 21. Nuper Dr I. B. Weiss in libro: Geschichte Alfreds des Grossen Schaffhausen 1852, auctor sententie fuit, Ioannem Scotum ab Alfredo rege uocatum e Gallia in Angliam uenisse, et a. 891 Malmesburii mortuum esse. Nititur argumentatio eius duobus chronicis, Petriburgensi Anglie, Thuano Francie. Illud edd. Ioseph Sparke, Historie Anglicane scriptores uarii e codd. mss. nunc primum editi 1723, et Giles Londinii 1845. Ubi ad a. 891 hec exstant: Normanni Wormacie episcopum occidunt. Ioannes Scotus monachus Malmesburii obiit, confossus, ut dicitur, graphiis puerorum, quorum magister erat. Chronicon bibliothece Thuane  hec profert: Rogatu Elfredi Ioannes Scotus rediit a Francia, ubi erat cum Carolo Caluo. Sed horum chronicorum que sit auctoritas, expendendum erat. Chronicon Thuanum in hoc loco Guilelmo Malmesburiensi inniti, quis non suspicetur! Chronici autem Petriburgensis locum ex eodem fonte fluxisse, iam fabula de graphiis puerorum, uerbis ut dicitur additis, haud obscure indicatur. Denique quo iure ille contendere possit, locum Assueri de Ioanne Ealdsaxone supposititium esse, sane non assequor. Nam posito, ut locus Assueri, qui incipit »a quodam tempore«, genuinus non sit, tamen eius narrationi de Ioanne Ealdsaxone primo Aethelingie abbate, que paulo ante precedit, fides non est abroganda. Ioannes uero ab Alfredo rege una cum Grimbaldo in Angliam uocatus, quin sit idem hic Ealdsaxo Aethelingie abbas, uix dubitandum erit. Fortasse scrutationibus accuratis in Anglia continget, ut inueniantur noua momenta, quibus hec questio de Ioannis Scoti in Angliam reditu ad liquidum perducatur.

§ 22. Ioannis Scoti libri, qui supersunt, quo ordine scripti sint et in lucem editi, uix potest definiri. Hoc solum constat, »Expositiones Ierarchie celestis« post libros »de diuisione Nature« compositos esse, ad quos respiciunt. Libros »de diuisione Nature« Wulfado dedicatos esse, e fine eorum ad fidem codicis S. Germani a nobis recognito colligitur. Wulfadus ecclesie Remensis economus interfuit concilio Carisiacensi contra Gotescalcum habito a 849. Ab Ebbone ordinatus in concilio Suessionensi a. 853 gradu priuatur. Deinde a Carolo Caluo arcessitus, in aula Regia Carolomannum, regis filium, instituit. Ubi amicitiam cum Ioanne Scoto iniisse uidetur. Nicolaus P. I. a. 865 clericos ab Ebbone ordinatos in pristinos gradus restituit. Paulo post Wulfadus Caroli Calui fauore archiepiscopatum Bituricensem adeptus est. Obiit a. 876. De quo uide Mabillon. Annal. Tom. III et hist. littéraire de la France, Tom. u, p. 477. Tempus, quo Ioannis Scoti »liber de Predestinatione« compositus sit, facile colligitur. Pariter carmen I infra impressum bellum inter Carolum Caluum et Ludouicum Germanie regem conflatum respicit. Cetera Ioannis Scoti scripta quando composita sint, non compertum habetur.

Catalogis ueterum de libris Ioannis Scoti scriptorum si fides habenda est, plurima eius scripta desiderantur, aut deperdita, aut in bibliothecis delitescentia. Ex catalogis igitur eos, qui inter testimonia Thome Gale infra impressa non recensentur, hoc loco adscribere lubet.

uincentius Bellouacensis  in Speculo historiali lib. XXu cap. 42, hoc titulo: De imperio Caroli Calui et scriptis Ioannis Scoti, tradidit hecce: Hoc tempore claruit Ioannes  Scotus, uir perspicacis ingenii et mellite facundie. Qui dudum concrepantibus undique bellorum fragoribus in Franciam ad Carolum Caluum transierat. Cuius rogatu Ierarchiam Dionysii Areopagite de Greco in Latinum uerbum e uerbo transtulit. Composuit etiam librum, quod peri fision merismu, id est, de Nature diuisione titulauit, propter questiones soluendas bene utilem, si tamen ei in aliquibus ignoscatur, in quibus a Latinorum tramite deuiauit, dum in Grecos acriter oculos intendit. Hic succedentibus annis munificentia Alfredi allectus uenit in Angliam, et apud monasterium Malmesberiense a pueris, quos docebat, graphiis, ut fertur, perforatus, et martyr estimatus est. Huius epitaphium hoc fuit:

Clauditur in tumulo sanctus sophista Ioannes,
Qui ditatus erat iam uiuens dogmate miro.
Martyrio tandem Christi conscendere regnum
Quo meruit, sancti regnant per secula cuncti.
Scabri sunt hi uersus, et moderni temporis lima carentes. Subdit: Hic Ioannes Scotus philosophus, ut dicit Lanfrancus, in fide desipuit. Unde liber eius de Eucaristia lectus est et damnatus in synodo uercellensi, celebrata sub Papa Leone IX, eodem anno, quo se Lanfrancus ab errore Berengarii purgauit. Idem etiam Ioannes super Ierarchiam Dionysii commentauit. Helinandi  chronicon lib. XLuI, quem uincentius auctorem citat, inspicere non potui. Prodiit Helinandi chronicon cura Bertrand Tissier Bibliotheca ueterum scriptorum Ordinis Cisterciensis. Antoninus Florentinus  in chronico suo, Sec. IX, cap. 2, tit. XuI, § 3, uincentium ad uerbum reddidit.

Trithemius  inter duos Ioannes Scotos, e quibus unus Bede discipulus fuerit diserte distinguit, deceptus, ut opinor, loco uincentii Bellouacensis, qui l. l. lib. XXIu omnia miscuit scribens: Fueruntque Parisiis fundatores huius Studii quattuor monachi, Bede discipuli, scilicet Rabanus et Alcuinus, Claudius et Ioannes Scotus. Que uerba quomodocunque intelligis, ueritati non conueniunt. Trithemius igitur in libro de Scriptt. Eccles. ed. Francofurt. 1601, p. 252, hec refert: Ioannes Scotus monachus ordinis S. Benedicti, Bede monachi et doctoris clarissimi quondam auditor atque discipulus, collega Albini, ueniens cum eo de Britannia in Galliam, apud Carolum Imperatorem Magnum in pretio fuit. Qui cum esset uir in omnibus scripturis doctissimus, edidit claro sermone clarissima opuscula, de quibus ista feruntur: In Euangelium Matthei lib. III. De officiis humanis lib. I. De diuisione Nature lib. I. Alia quoque multa composuit, que ad notitiam meam non uenerunt. Claruit sub temporibus Caroli Magni Imperatoris anno Domini 800. Deinde ibid. p. 254 hec addit: Ioannes, dictus Erigena, monachus, in diuinis Scripturis doctus, et in disciplina secularium disciplinarum eruditissimus, greco et latino ad plenum instructus eloquio, ingenio subtilis, sermone compositus, iubente Carolo, filio Ludowici, fratre Lotharii Imperatoris. transtulit in Latinum: transtulit in Latinum: Ierarchiam et libros Dionysii lib. Iu. Scripsit super eisdem lib. Iu. Et quedam alia. Claruit sub Lothario Imperatore anno Domini 850. Pariter in libro de uiris illustribus ordinis S. Benedicti lib. II cap. 27 hoc titulo: De Ioanne Scoto hec tradit: Ioannes Scotus monachus, in Anglia auditor uenerabilis Bede presbyteri, socius et collega domini Alcuini iam dicti, uir in diuinis Scripturis doctissimus, et in secularibus literis magnifice instructus, scripsit non contemnende lectionis opuscula, de quibus ad meam notitiam pauca peruenerunt: In Euangelium Matth. lib. Iu. De officiis humanis lib. I: et multa alia. Claruit anno Domini 780 sub Carolo. Quibus l. l. lib. III, cap. 212 hoc indice: De  S. Ioanne Scoto martyre hec subiunxit: Ioannes Scotus, monachus Malbesberiensis in Anglia, uir doctus et religiose conuersationis, cuius etiam in secundo uolumine fecimus mentionem, apud Carolum Caluum Imperatorem magno in pretio fuit. Qui tandem martyrio coronatus a morte transiuit ad uitam. Confossus enim graphiis puerorum, quos docebat, nescio quo instigante, post mortem multis claruit signis. Legi autem in quadam scriptura, quod fuerit episcopus Mykelenburgensis sub Bremensi. Eius natale colitur 4 Idus Nouembris. Claruit anno Domini 880 sub Carolo Caluo, et uixit adhuc multis annis post eum. Alii uolunt, quod claruerit sub Henrico quarto anno Domini 1060. Sed prior opinio mihi uidetur chronicis consentanea et ideo uerior. Nisi forte duo fuissent. uno martyrii genere diuersis temporibus interempti.

Ioannes Baleus , qui pariter duos Ioannes Scotos discernit, in libro, cui titulus: Illustrium maioris Britannie scriptorum summarium 1548, fol. 57 hec tradit: Ioannes Mailrosius, cognomine et natione Scotus, Alcuini collega, et uenerabilis Bede cum eo quondam discipulus, atque dum Cantabrigie bonas literas profiteretur, frequens auditor extitit. Is cum esset utriusque lingue, latine et grece, peritissimus, quod de ipso historici fere omnes unanimi testimonio referunt, adiuncto sibi Claudio Clemente pari doctrina predito cum mercatoribus Anglis Oceanum mare traiecit, Parisiumque peruenit. Ubi cum inter ceteros in publicum prodiisset forum, nec quicquam patria preter bonas disciplinas exportasset, se sapientiam profiteri, eamque habere uenalem cum socio conclamabat. Quod audiens rex Carolus cognomento Magnus, prouisis necessariis, eos illico retinuit, ut confluentes ad ipsos undique nobilium Francorum adolescentes liberaliter erudirent. Frequens inde aduenientium illuc conuentus effecit, ut Parisii statim percelebre esset auditorium. Sanxit Carolus prouocante Alcuino, ut deinceps illic esset generale bonarum artium studium, et ut Claudius in eo preposituram gereret, Ioannes uero Papiam concederet, ut et illic quoque gymnasio initia poneret. Composuit iste eleganti sermone rogantibus discipulis clarissima opuscula, precipue hec: In Euangelium Matthei lib. III. De officiis humanis lib. I. De officiis diuinis lib. I. De diuisione Nature lib. I. De germanis iuxta Irenicum lib. I. Commentarios Scripturarum lib. I. Homilias eruditas lib. I. Nec dubito, quin his longe plura condiderit. In libro suo de Nature diuisione soluendis questionibus est utilis, sed Papistis plurimum Antonino teste displicuit, quod Grecis aduersus eorum insyncera dogmata in plerisque consentiat. Diui Augustini monasterio Carolus hunc Ticini seu Papie prefecit anno nostre redemptionis 792, in quo et senem obiisse tandem nonnulli credunt, Scotis dominante Soluathio rege. Satis claret ex dictis, Alcuinum et Ioannem inter Anglos ita fuisse doctissimos. Deinde fol. 64 de nostro Ioanne Scoto narrat hecce: Ioannes Patricius, alias Erigena, Britannus natione seu Guallus Anglicus, in Meneuia Demetarum urbe, siue ad sanctum Dauidem, ex patricio genitore natus, a plerisque scriptoribus philosophus, ab aliis uero, sed perperam, Scotus cognominatur. Dum Anglos Daci rapinis et bellis infestarent, ac omnia illic tumultibus essent plena, longam peregrinationem Athenas usque suscipiens, quam plures annos literis grecis, chaldaicis et arabicis insudauit. Omnia enim uisitauit philosophorum loca et studia, imo et ipsum oraculum solis, quod Aesculapius sibi construxerat. In quo abstinentissimo cuidam humillimus seruiuit, ut sub eo omnis philosophie inuestigaret secreta. Inueniens tandem, quod tam longissimo labore quesiuerat, in Italiam et Galliam est reuersus. Ubi ob incredibilem eruditionem Carolo Caluo, et post eum Ludouico Balbo acceptus, Dionysii Areopagite libros de celesti Ierarchia, ex Constantinopoli tunc missos, latinos fecit anno Domini 858.  Profectus aliquando post in Britanniam Meneuiensi in monasterio, quod ad Dauidis fanum dicitur, se monachum fecit in ultimis Guallie finibus. Nec poterat in eo diu latere, sed inde uocatus ab Alfredo Anglorum rege, tam sibi, quam suis liberis adhibitus est preceptor. Unde et ipso adhortante preter alia studiorum suorum monumenta e Greco transtulit in tres linguas chaldaicam, arabicam et latinam Aristotelis moralia de secretis secretorum seu recto regimine principum, opus exquisitissimum. Hoc uiro eximio seu geniali quodam sidere adornabat Alfredus academiam suam Oxonie tunc inchoatam. Erat ille primus, qui illic publice bonas artes profitebatur. Ioannes iste, subtilitate ingenii peracutus, quedam nostre religionis accuratissime disputata conscripsit, presertim: De immaculatis mysteriis lib. I. De fide contra barbaros lib. I. De corpore et sanguine Domini lib. I. Pro instituendis nobilium filiis lib. I. uersiones Dionysii lib. I. Moralia Aristotelis lib. IX [Non reliqui locum nec templum]. In Ierarchiam commentarios lib. Iu. In theologiam mysticam lib. I. Paraphrasticos tomos tib. I. Epistolas ad diuersos lib. I. Dogmata philosophorum lib. I. Et adhuc alia. In libro de Eucaristia fidem suam ex Scripturis fatebatur, hoc ipsum sentiens et docens, quod ex bibliis et Augustino didicerat, et quod sciuerat in Galliis Bertramum presbyterum tradidisse, Qui liber in uercellensi synodo a Leone IX pontifice Romano postea damnatur, quod eorum aduersetur questui. In Malmesberiensi cenobio tandem, quo recreationis gratia se contulerat, inter legendum a quibusdam discipulis pugionibus interimebatur anno Christi 884, fortassis non sine monachorum impulsu, quamuis eum inter Ecclesie martyres postea numerauerint. Decipiuntur fere omnes historiarum scriptores, qui istum cum precedente Ioanne illo Scoto Mailrosio unum fuisse fatentur, tam uicinitate temporum, quam nominum ac doctrinarum paritate occecati. uidebit uigilans Argus, seu oculatus lector, non satis conuenire, quod audiuerit Bedam, et hucusque etatem protenderit, nisi annos centum et LXX ad minus ei concesserit.

Post Baleum apostatam audi Lesleum episcopum Rossensem , constantia ac fidei sinceritate illustrem. Qui in libro cui titulus: De origine, moribus et rebus gestis Scotorum lib. X, Rom. 1578, p. 188 de Ioanne Scoto hec scripsit: Plurimum ornamenti contulit nationi nostre Ioannes Scotus, uir diuinarum rerum scientissimus, qui post multos annos Athenis in grecis literis consumptos a Ludouico Romanorum Imperatore accersitur in Galliam, ac preter alia studiorum monumenta, iubente ipso Ludouico Augusto, Ierarchiam D. Dionysii fecit latinam. Exstat opus insigne Commentariis Hugonis a S. uictore Theologi illustratum. Breui post missus a Carolo tertio in Angliam legatus ad Alfredum Anglorum regem, optimo principi gratulaturus, quod post partam aduersus Danos uictoriam pacem cum Scotis ac Francis inierit, ob eximiam eruditionem ex legato Alfredo factus est hospes, regiisque liberis adhibitus preceptor. uerum postea in Malmesburiensi cenobio diuinas humanasque literas frequenti auditorio profitentem, quidam corruptissimi adolescentes, quorum insolentiam morumque prauitatem acrius arguebat, ipsum pugionibus confossum interemerunt, quem inter Christi martyres summi pontificis autoritate rex numerari, et eidem insigne monumentum in eodem cenobio erigi pie curauit.

§ 23. Hec igitur testimonia, qualiacunque sunt, adiicienda nobis uisa sunt. Errores in Ioannis Scoti libris, qui supersunt, sparsi aut scriptis Pseudo-Dionysii nituntur, aut ex similibus Neoplatonicorum libris, quorum aliquam copiam bibliothece Parisienses ipsi suppeditasse uidentur, hausti sunt. Nonnunquam uero Originis quoque falsas opiniones citat. Dei ne grecis Patribus SS. Gregorios Nyssenum et Nazianzenum, et S. Basilium, ex  latinis Augustinum et Ambrosium in defensionem placitorum suorum affert. Nec defuerunt theologi equales, qui sana SS. Patrum doctrina imbuti, philosophicam, quam ille iactitabat, in questionibus theologicis soluendis rationem, indoli literarum theologicarum eius eui omnino repugnantem, fortiter et magna cum eruditione impugnarent. In quorum numero Prudentium Tricassinum et Florum Lugdunensem fuisse, e controuersia de Predestinatione compertum est. Ceterum Ioannes Scotus ipse se prodit uirum sublimis ingenii, rari acuminis, multiplicis doctrine, mire in dicendo facilitatis. In ueteribus laudat Ciceronem, uirgilium, Horatium, Plinium, Bethium, alios. Dolendum est, quod animi dotibus, quibus excelluit, parum in fructum Ecclesie usus est.

De Ioanne Scoto uberius disputant Oudin in commentariis de Scriptoribus ecclesiasticis u. Erigena, et Histoire littéraire de la France Tom. Iu. u. Libri peculares de Ioanne Scoto hi nominandi sunt: Peder Hiort, Iohan Scotus Erigena oder uon dem Ursprung einer christlichen Philosophie und ihrem heiligen Beruf Copenhagen 1823. Franz Anton Staudenmaier Ioannes Scotus Erigena und die Wissenschaft seiner Zeit. Erster Theil Francfurt a. M. 1834. M. Saint-René Taillandier Scot Erigène et la philosophie scholastique Strasbourg, Paris. 1843. Nic. Möller Ioannes Scotus Erigena und seine Irrthümer Mainz 1844. De Ioanne Scoto Erigena commentatio Bonne 1845. Atque nouissimam nanc commentationem latine scriptam huic editioni premittendam curauimus.

§ 24. Superest, ut moneam, codices, quos adhibui, in fronte singulorum librorum indicatos esse. Abbreuiature, quibus usus sum, uulgares sunt. In iis libris, quos primum edidi, codicum manum religiose secutus, in uariis lectionibus etiam puncta supra aut infra adscripsi, que sunt signa liture. In hac re enim magis religiosus, quam negligens esse uolui. Plagulas sedecim priores Parisiis correxi; ceteras Bonnam transmissas semel tantum perlegere potui. Quod si menda typothetica hic illic occurrant in hoc opere laboris et erumne plenissimo, beneuole excusare uelis

.
Quod lib. III cap. 42 de diuisione Nature, infra col. 748, festinantius conieci fulica, nunc retracto: retinenda est lectio codicis, una literula mutata, loligo. De quo pisce uide Plinium. Denique locus: »Siue quotidianos estus siue recessus, siue malinas siue ledones peragat« lib. u. cap. 3 de diuisione Nature, infra col. 874, ubi labem suspicabar, sanus est, siue ex fide codicum Parisiensium ledones, siue cum editione principe Galeana lidunas scribitur. Nam uoces malina et ledo, uel liduna, uel leduna, significare »lunaria Oceani incrementa et decrementa« auctores sunt Du Cange in Glossario et Scaliger ad uarronem de lingua latina lib. Iu. ed. Bipont., T. II, p. 52. Cf. Forcellini lexicon u. liduna, Fabri thosaurus. Postremum quod epistole Adriani Pape II, quanquam a nostro consilio aliene, ad calcem adiecte sunt, in hac re redemptori roganti aduersari nolui.

Et hec quidem, lector beneuole, que dicerem habui. E quibus si quid tibi probabile uidetur,

Dede manus, aut si falsum est, accingere contra.


Bonne XI. Cal. Octobris MDCCCLII.





DE IOANNE SCOTO ERIGENA COMMENTATIO AUCTORE ANONYMO [* 1Kb]



DE uITA ET PRAECEPTIS IOANNIS SCOTI ERIGENAE. PARS PRIOR.



CAPUT I. Ubi et quando natus sit Ioannes Scotus Erigena.


Quoniam primum de I. Scoti Erigene patria dicendum esse uisum fuit, rerum auctores parum certi de ea afferre solent, quippe qui in diuersas partes abeant. Sunt, qui eum in Hibernia natum esse dicant, sunt etiam, qui Angliam eius patriam fuisse affirment, nec desunt, qui adeo de illa terra, quam nunc Scotiam appellamus, cogitare uix dubitent. Quod in tanta opinionum uarietate nostra quidem sententia maximam ueritatis speciem prebere uideatur, ipsos antiquissimos scriptores secuti, atque preterea Thome Galei, Oxoniensis, coniectura  plurimum adiuti, proponere conabimur.

 Quod igitur olim more fuit receptum, ut homines cognomen haberent a patria dictum, id ipsum etiam in Nostro usu uenit. Nam solitum eius nomen, Ioannes Scotus Erigena , procul dubio duo ad patriam ipsius significandam additamenta habet. De priore primum uidebimus. Scotum eum dictum esse, quod Scotus, id est, Scotorum gentis fuerit, certum est, cum auctores eius equales iidemque grauissimi passim testentur, eum natione Scotum fuisse.

Nicolaus quidem I. Pont. Max. in epistola de Nostro ad Carolum Caluum scribit: »Ioannes, genere Scotus  «. Pardulus, episcopus Laudunensis, qui item Nostri mentionem facit, »Scotum illum«, ait, »qui est in palatio regis  Ioannem nomine  scribere cegimus  «. Idem plane de eo affirmant, qui »Scotigenam« ipsum appellant. Hi sunt Hincmarus, archiepiscopus Remensis  , et Anastasius bibliothecarius  .

Quum igitur Ioannes noster fuerit natione Scotus,  et de eius patria hac saltem in re omnes consentiant, fuisse eam in illis insulis, que a nobis Magne Britannie nomine appellantur, sine ulla dubitatione hoc concedendum esse putamus, sponte sequi, ut in illarum Magne Britannie partium aliqua locum natalem habuerit Ioannes, in qua per eam etatem Scoti homines sedem habuerunt. Que partes fuere imprimis Hibernia, Scotia, Wallia. De Hibernia atque Scotia res est notior, quam ut ulla explicatione indigeat  : de Wallia paucis dicendum uidetur. Hac igitur in terra etsi homines, a Scotorum gente diuersi, propriam certamque habitationem obtinuere, tamen una cum hisce etiam Scotos consedisse, atque iis temporibus, quibus Noster in hanc lucem editus est, habitasse, certissimis argumentis ducti, statuendum  esse arbitramur. Primum enim uel per se liquet, hanc occidentalem Anglie oram, cui nomen Wallie, quippe que Scotis, genti tam inquiete et bellicose, atque iam ante Christum natum Hiberniam incolenti, proxime adiacuerit, iam per multa ante Ioannem nostrum secula siue bello siue profectionibus a Scotis sepenumero accessam esse. Neque frustra huius rei indicia apud rerum Hibernicarum auctores queruntur  . Nonne autem necesse fuit, tali occasione oblata Scotos homines hic illic per Walliam remanere sibique domicilium constituere? Deinde sine ulla dubitatione temporum decursu factum est, ut Pictorum gens e Scotia profecta in Wallorum finibus consederit, eosque ipsos, qui etiam nunc sunt, Wallos progenerauerit  . Quum  uero huic Pictorum genti Scotos fuisse coniunctissimos, fidosque se ipsi addidisse peregrinationum bellorumque socios, ex historicorum libris constet  , certe dubitari non potest, quin una cum Pictis etiam Scoti in Wallia incoluerint, atque  preterea retento proprio suo Scotorum nomine inter Pictos habitauerint. Nec temporum ratio his nostris rationibus aliena est: hec enim facta sunt circiter DC. post Christ. nat. annum  , et Ioannes noster, non mutatis, quantum reperimus, per ea tempora Wallie incolis, circiter DCCC post Christ. nat. annum in hanc lucem susceptus est. Restat, ut auctoritatem Thome Galei afferamus, qui, eandem nobiscum rem probaturus, diserte ait, »Scotos aliquando Wallorum fines occupasse  «, ut sit in libro ecclesie Landauensis et apud Giraldum Cambrensem.

Quibus ita expositis apparet, posse tam illos, qui Hiberniam, quam qui Scotiam, uel denique ipsam Angliam Nostri patriam fuisse contendunt, etsi natione  Scotus fuit, recte iudicare. Iam uero de singulis uidendum est.

Qui in Hibernia Ioannem nostrum natum esse uolunt, pluribus utuntur argumentis  , quorum summam ordine proponemus, simulque diligenter examinabimus.

Quod igitur primum Ioannes fuerit genere Scotus, Hibernia autem illis temporibus propria Scotorum sedes, hoc argumentum conciderit, dummodo cogitaueris, etiam in Scotia et in Wallia illis temporibus habitauisse Scotos.

Deinde habent S. Prudentium, episcopum Tricassinum , qui cum Ioanne uixit, et de eo loquens »Te solum«, ait, »omnium acutissimum Gallie transmisit Hibernia  «. uerum ne ex  hoc quidem quidquam sequitur, nisi Ioannem ex Hibernia in Galliam uenisse; nullo modo inde efficitur, ut etiam in Hibernia natus sit. Sed putaueris forsitan, nos S. Prudentii uerba nimis ad apicem esse interpretatos: nec plura concedere recusamus. Nam esse potest, ut Ioannes in Hibernia fortasse longum per tempus litteris operam dederit, atque ita ab Hibernis eruditus in Galliam se contulerit. Quod reuera factum uideri, infra  ostendemus. Hec autem concessio nostra omnino S. Prudentii uerbis satisfaciet. Certe Marcus quidam sepenumero dicebatur Hibernus, cum esset educatus in Hibernia, natione Britto, ut de eo scribit Ericus Antissiodorensis in fine lib. I. de Miraculis S. Germani 

Restat tertium argumentum, cui auctores plurimum  tribuere solent. Thomas quidem Mooreus tantum in eo uult inesse, ut nullum prope argumentorum pondus uincere non queat. Et C. B. Schlueterus ait  : Thomam Mooreum in re sua »confirmanda certissimis« inniti »argumentis«.

Hi igitur ita contendunt: »Hiberniam Ioannis nostri patriam esse, propterea quod nulla alia de causa fieri potuerit, ut cognomen gereret Erigene, quod sit in Erin  nati«.

Itaque ad alterum Ioannis nostri cognomen, quo, id quod supra iam monuimus, patria eius significetur, peruentum est.

Hoc cognomen Ioanni, cum omnes omnino uiri docti usque ab antiquis temporibus hac de re consenserint, a patria inditum uideri concedimus; ab  Erin patria id ductum uideri negamus: imo quum duo priora argumenta non ostenderent, Ioannem in Hibernia esse natum, hoc potius ostendi putamus, eum non in Hibernia esse natum [* 1Kb] . Nam primum iure mireris, qui factum sit, ut potius uocabulo semibarbaro Erigena appellatus sit, quam mere latino Hibernigena. Deinde, ut iam Petrus de Marca, uir doctissimus, archiepiscopus Parisiensis, animaduertit, ab Erin formari debuit non Erigena, sed Erinigena. Sunt quidem, qui dicant, Ioannem etiam Eringenam appellatum esse, sed horum decretum omni auctoritate caret, quum ante Trithemium, quod nos quidem inuenerimus, nemo de Eringena locutus sit, et ex Thoma Galeo satis constet, Ioannem antiquissimis temporibus nisi  Erigenam uel etiam Eriugenam appellatum non esse  . Nam Thomas Galeus l. l. hec habet: »Omnes codices mss. uno quasi ore et perpetuo pre se ferunt aut Erigenam aut Eriugenam« [** 1Kb] et, »sepius in antiquis libris Eriugena dicitur, quam Erigena; certe in codice ultime antiquitatis, qui nunc seruatur in biblioth. collegii S. Trinitatis Cantabr., quo usus est Usserius Armachanus et ego quoque, scribitur Eriugena, non Erigena. Ita quoque Suffridus Petri, ita in suis reperit Dionysius Petauius, ita Philippus Labbeus«. Constat denique inter omnes, Nostri temporibus plurimos ex Hibernia in Galliam uenisse uiros, doctrine laude admodum florentes, nec tamen ullum reperies, qui appellatus sit Erigena; omnes siue Scoti, siue Hiberni, siue  Scoto-Hiberni dicebantur. Ericus quidem Antissiodorensis ad Carolum Caluum ita scribit  : »Quid Hiberniam memorem, contempto pelagi discrimine, pene toto cum grege philosophorum ad littora nostra migrantem«! Eadem de re consuli potest Iacobus Usserius, Armachanus archiepiscopus, in prefatione ad epistolarum Hibernicarum syllogen: plures enim hicce uir doctissimus recenset Hibernos, qui per Caroli Magni, Caroli Calui, Alfredi Magni tempora doctrina prestantes innotuere. Qui uero ob patriam Hiberniam Erigena cognominatus sit, inuentus est nemo.

Certissimum igitur esse putamus, Ioannem non ideo esse cognominatum Erigenam, ut indicetur »ab Erin genitus«  , sed cognomen Erigene ipsi  aliunde uenisse. Id quum intelligerent uiri docti, ceptum est queri, num uestigia aliqua deprehenderentur, unde Erigene nomen ductum uideri possit.

Iam cuncti statuerunt, id quod nos quoque probamus, non minus Erigene, quam Scoti nomen ad Nostri originem declarandam pertinere, atque ita porro, quum nomine Scoti natio, et inde terra patria significata sit, nomine Erigene ipsam regionem, uel ipsum oppidum, in quo huius celi lucem primum conspexerit, indicari.

Hanc rationem secutus G. Mackenzius coniectura assequi uoluit, Scotiam esse Ioannis patriam  . Nam in Scotia situm esse oppidum Aire, quod fortasse progenerauerit Ioannem, quum ex huius oppidi nomine facile ductum esse possit nomen Erigene.

 En quidquid cause uiri docti, ut Scotie patrie Ioannem uindicarent, in medium protulerunt. uerum in eo, dum certius uel probabilius aliquid inueniatur, haud facile quemquam acquiescere posse arbitramur. Quod dum neque ex Hibernia, neque ex Scotia allatum uidemus, Thomas Galeus attulit ex Wallia. Illius sententia fere hec est: nomen Erigene non esse compositum, sed simpliciter ductum a nomine loci natalis. De hoc loco natali ita disserit  : »Est Ergene pars non contemnenda Herefordensis comitatus, Wallie contermina; imo, unum e regnis Wallie fuit hoc tempore, Alfrido tributarium. In hoc tractu reperio locum Eriuuen,  que quidem dictio parum discrepat ab Eriugen  * 1Kb] . Iam tota terra ab ipsis Wallis modernis dicitur Erynug, uel Ereinuc. Qui obseruauerit, quante in aliis dictionibus barbaris ad normam latinam detorquendis mutationes plerumque fiant, non egre has leuiusculas altercationes mihi hac in uoce concedet. Enimuero liber ecclesie Landauensis in tom. III Monastici Anglicani, Giraldus quoque Cambrensis in Cambrie descriptione plenius de hac regiuncula docebunt. Quorum hic notat, fuisse partem dieceseos Meneuensis  . . . Huius quoque prouinciole meminit liber Domesday, in quo sic lego:« »He consuetudines erant Wallensium T. R. E. in Archenefeldt, id est Ergene«.

Que cum ita sint, hanc de Scoti patria coniecturam  nemini non placituram esse arbitramur. Nobis certe ita arridet, ut, qui preterea nichil, quod propius ad uerisimilitudinem accedat, eruere posse uideamur, hoc loco in ea acquiescendum putemus. [** 1Kb] Idque eo libentius facimus, quum etiam uirum doctissimum Dr. C. F. Hockium, cuius iudicium nobis plurimi esse debet, hac in sententia uersari uideamus  .

Restat, ut iam de tempore uideamus, quo natus sit Ioannes. Etsi igitur ne hac quidem de re apud antiquos auctores disertis uerbis quidquam perscriptum sit, reperiuntur tamen indicia, ex quibus saltem aliquid colligi queat. Constat enim quodammodo de tempore, per quod doctrine laude conspicuus fuit.

 Nam uersus aliquot ab ipso confectos habemus  , qui, cum Ioannis uIII, Summi Pontificis, mentionem faciant [*** 1Kb] , non ante finem anni DCCCLXXII p. Chr. nat. scripti sunt; nec tamen preterquam quod iam circiter annum DCCCLXXu, ut cum aliqua certe uerisimilitudine ex epistola Anastasii bibliothecarii de Ioanne nostro ad Carolum Caluum scripta  colligitur, diem supremum uidetur obiisse, ullis omnino, que probari possint, argumentis, id quod infra  ostendemus, efficitur, ipsum ultra annum circiter DCCCLXXu uitam produxisse.

Deinde satis exploratum habetur, iam circiter annum DCCCL Ioannem nostrum ea doctrine gloria  per Galliam notum fuisse, ut in summorum uirorum de predestinatione controuersia Hincmarus, archiepiscopus Remensis, et Pardulus, episcopus Laudunensis, eum, qui suam quoque hac de re sententiam litteris illustraret, impulerint  . Scoti liber de predestinatione prodiit anno DCCCLI  . Huc accedit, quod Scotus sine ulla dubitatione, ut in capite III ostendemus, iam ante DCCCL Caroli Calui iussu Pseudo-Dionysii Areopagite libros ex greco sermone in latinum transtulit. uerum si quis hanc ipsam rem accurate perpenderit, facile, opinamur, concedet, Ioannem iam aliquot fortasse annis ante annum DCCCL in Gallia fuisse. Que res mirum quantum eo firmatur, quod S. Prudentius, episcopus Tricassinus, ut procul dubio affirmare posse  uidemur, iam ante annum DCCCXLuII in intimam cum Ioanne nostro familiaritatem peruenit; idque in ipsa Caroli Calui regia uersans. Compellat enim S. Prudentius in libro suo, qui inscribitur »De predestinatione contra I. Scotum« , quique liber eo ipso, cuius mentionem fecimus, Ioannis Scoti de predestinatione libro prouocatus erat, eum ut hominem, antiqua iam familiaritate sibi coniunctissimum. In ipso libri exordio  : »Blasphemias tuas«, ait, »Ioannes, percurso peruersitatis tue libro eo molestius accepi, quo te familiarius amplectebar, peculiarius diligebam«, et in fine eiusdem libri  hec habet: »His in nomine Dei pro captu mee pusillitatis, tue quoque correctionis, Frater Ioannes, gratia exaratis libet succincte singula adnotare«.  Atqui S. Prudentius, puerulus ex Hispania patria in Galliam deductus ibique educatus, complures annos ante diecesin Tricassinam ipsi mandatam mandandamue in Caroli Calui aula uixit  , litterarum studiis unice deditus: anno autem DCCCXLuII eum iam suscepisse inuenimus diecesin Tricassinam  . Que cum ita sint, nemo non libenter adsentietur Thome Mooreo, in his rebus Laniganum sequenti, qui putat, circiter annum DCCCXLu Erigenam ad Gallos uenisse  .

Quodsi, que adhuc de Scoti etate disputata sunt, id quod facile crediderimus, a uero non abhorrent, Guilelmo Malmesburiense accersito certius quodammodo natalis eius annus constitui potest. Is igitur antiquissimus, quantum reperimus, auctor, qui data  opera de Erigene historia egit, quemque posteriores chronicorum scriptores hac in re, ut fit, ad uerbum fere secuti sunt, duobus locis, quos ex »ineditis« eius libris Thomas Galeus integros exscripsit  , satis aperte docet, Erigenam adulta iam etate, atque  omni doctrine genere instructum, in Galliam perrexisse ad Carolum Caluum, qui ob eam ipsam, quam miram in homine inesse uiderit, litterarum scientiam, eum aula sua benignissime exceperit. Neque habemus, cur hac in re, id quod infra in aliis rebus usu ueniet, Guilelmo sit diffidendum.

Cum utroque loco iisdem fere uerbis usus sit, alterum tantum, eumque maxime perspicuum huc apponemus  : »Hic  relicta patria  Franciam ad Carolum Caluum uenit, a quo magna dignatione susceptus, familiarium partium habebatur, transigebatque cum eo tam seria, quam ioca, . . . quia miraculo scientie eius rex captus« esset.

Si igitur accuratius tandem eum, quem querimus, annum constituere uelimus, hec sint obseruanda:  primum, ostendi potius posse, Erigenam, etsi sub finem anni DCCCLXXII adhuc uixit, tamen ante annum DCCCLXXu mortuum esse, quam eum post hunc ipsum annum uixisse; deinde, eum circiter annum DCCCXLu adulta iam fuisse etate atque ab omni doctrine genere instructum. Atque hinc, dum illorum temporum, quibus haud facile ante tricesimum uite annum quisquam talem sibi doctrine gloriam parare potuit, rationem habueris, facile nobiscum colliges, natum uideri Erigenam inter DCCC et DCCCXu fere p. Chr. nat. annos.

uerum utcunque res se habet, hoc certe non ueremur, ne quis nobis opponat Staudenmaierum, eumque, qui hunc secutus est, Schlueterum  , qui Erigenam circiter annum DCCCXXuIII natum esse  uolunt, his usi rationibus  : »Circiter annum DCCCLIII Erigena iam fama satis magna excellebat« : »scripta eius iuuenilem spirant animi ardorem (talia argumenta iam per se admodum esse solent infirma; preterea, si Hockio [: itaque confidenter, Erigenam illo, de quo diximus, tempore, uicesimum quintum uite annum egisse, statui potest«.



CAPUT II. Que in Ioanne Scoto fuerint eruditio atque littere, et unde eas perceperit.

Recognoscentibus nobis tantummodo ea, que iam  proximo capite de Scoto disputata sunt, promptum propositumque erit, haud uulgari illum hominem, que eius etatis est ratio, doctrina excelluisse, atque adeo inter ipsius equales, qui hac in re ipsi compararetur, uix inuentum esse quemquam. Que  Scoti doctrina hic paulo accuratius est persequenda. Semel tamen atque uniuerse ita monitum esse uolumus, quidquid hoc loco ipsi laudis tribuatur, id, nisi eius etatis habita ratione, ipsi tributum non esse.

Primum igitur satis magnam in eo deprehendimus latinarum litterarum cognitionem. Laudat Bethium, Plinium, uirgilium, Ciceronem, alios; quos magnam partem ipse legit  . Plurima latine scripsit, eiusque oratio tam petica quam prosa est perspicua, plena, fere elegans. Quo factum est, ut adeo Chrysostomi eum cognomine honestauerint  . Deinde etiam, id quod certe admirandum est, grece lingue scientiam sibi comparauerat; nec eam mediocrem. Est quidem, ut ex antiquis Grecie scriptoribus classicis uix ullum legisse uideatur:  uerum inter Patres Ecclesie, quos uocant, longe melius nouit grecos quam latinos. Illos saltem sepissime testes profert, illos plurima laude prosequitur  . Scriptis suis, precipue que sunt de genere petico, multa Greca inseruit; in carminibus eius integri uersus greci reperiuntur  [* 1Kb] . Nonnullos quoque Pseudo-Dionysii Areopagite libros et Scholia Maximi cuiusdam, que et ipsa subdititia dicuntur, rege Carolo Caluo postulante  e greco sermone in latinum conuertit.

Quod uero fuerunt, qui uel hebraice et syriace Erigenam sciuisse suspicarentur  , eos certe opinio fefellit: satis enim apertum est, nisi paucissima, nec ea tam hebraica aut syriaca, quam super hebraicis et syriacis, ipsum non tenuisse. Uno tantum loco  syriaca quedam affert, sed ita, ut ipse indicet,  sese S. Basilio ea debere. Hebraicorum sepius quidem mentionem facit, nec tamen doctius; quippe que et ipsa suis oculis minime inspexerit. Ablegamur  ad locum in libro II, cap. 20 de diuisione Nature, ubi legitur: »terra autem erat inuisibilis et incomposita«; sic transtulerunt LXX Interpretes; seu secundum hebraicam ueritatem, »terra autem erat inanis et uacua«. Eodem iure ad plures etiam  locos ablegari possimus. Hi uero loci, quam parum ponderis soli per se habeant, luce est clarius  . Nec desunt alii loci, ubi Erigena manifestos LXX Interpretum et uulgate uersionis errores amplexus, »de hebraica ueritate« nichil cogitat  . Libro u de Diu. Nat. cap. 38 ita scribit: »Iosaphat compositum est ex et C. Et quidem multas interpretationes habet; interpretatur enim uisibilis, aut Dominus, aut gloria, aut existens, aut erat, aut est, et futurus est; C autem uertitur in iudicium.« Quod certe scripturus non fuerat, si non ex Greco aliquo Hebraica sua sustulisset, sed ipse hebraicum sacrorum bibliorum codicem euoluisset  . Huc accedit, quod ipse de diuis. Nat. u, 2 med., ubi interpretationem nominis »Cherubim« proponit, eius  interpretationis auctores laudat Pseudo-Dionysium Areopagitam et Epiphanium, cuius librum »de Hebraicis Nominibus« citat.

Caue tamen credas, nos hac disputatione de Scoti laude quidquam detractum uelle. uerum neque in uirtutibus eis commemorari uoluimus, que non essent, et breui patebit, quam hec ipsa disputatio ad aliam de Scoto questionem diiudicandam pertineat.

Quidquid Scoti temporibus preter sacras litteras in scholis docebatur, liberalium artium fere finibus circumscriptum erat. Neque inter eius equales inuentus est, qui harum artium fere fines ultra ea, que tum in hominum manibus esse solebant, compendia, ullo modo proferret. Iure igitur iam laudandus est Ioannes, qui tantam cum hisce libris contraxisse  uideatur familiaritatem, ut omnino in iis habitauerit. Certe enim, etsi illos libros non omnes omnibus locis nominat, res, quas continent, satis sibi cognitas fuisse, ubique scriptis suis declarat. Cuius rei argumento singulos locos allegare longum est, neque necessarium arbitramur  . Nam supra iam Malmesburiensem audiuimus, cum ita narraret, Carolum Caluum »miraculo scientie«, qua fuisset Scotus, captum, in omnibus rebus ei plurimum indulsisse.  Unum tamen hoc loco monendum esse putamus. Scotum nostrum de rebus mathematicis disputantem, mirum quantum a mathematica subtilitate abesse deprehendi: quod cum alias ipsi usu uenit, tum uero , ubi pluribus explicat, que sibi de mensura terre, lune, cet. cet. uerisimillima uideantur  .

Itaque eo peruentum est, ut, que in Ioanne fuerit philosophie et theologie scientia, demonstrandum sit.

Certum igitur exploratumque habemus, omnium earum rerum, que illa etate a theologis discebantur, ipsum satis gnarum fuisse. Quantopere grecis ecclesie Patribus sese dederit, iam supra expositum est, nec iterum decantare libet: et latinos, etsi rarius  eorum testimonia profert, tamen ideo non neglexit. Augustinum quidem pluris fere estimare et diligentius legisse uidetur, quam ullum de grecis  .

Sacram deinde Scripturam, quo studio peruolutauit? Quam omnium uirium intentione accuratissime explicare conatus est? Innumera huius diligentie argumenta uel solis de diuisione Nature libris inesse uidemus. Nec denique alia de causa fieri potuit, ut bis in doctissimorum hominum de rebus theologicis dissensione, id quod mox peculiari disputatione persequemur  , a grauissimis uiris et ipse ad scribendum sit impulsus.

Quod autem in theologie fines ingenio suo philosopho nimis acre permisisse dicitur imperium, licet  uerum sit, hanc tamen sententiam nostram irritam non facit.

Iam uero in philosophia, quicunque idonei huius rei iudices sunt, Scoto pre omnibus eius equalibus palmam deferre non dubitant. Prodeat uir celeberrimus, I. Bruckerus, qui in critica philosophie historia  ita scripsit: »Nemo hoc seculo  philosophie laude magis eminuit, quam I. Scotus«. Et deinde: »Sapientis nomen ob philosophie notitiam prorsus singularem accepit.---In pusillo  corpore magnum habitauit ingenium---supra modum acutum et excellens, sic, ut nemo illi ista etate in philosophia prestiterit«. His Bruckeri dictis, quibus plura eiusdem auctoris addere possemus non minus Scoto honorifica, omnino consentiunt  alii uiri, quorum iudicium et ipsum plurimi  apud nos ponderis esse debet  . Atque de industria eos tantum hoc loco testes adhibuimus, qui ipsam Erigene philosophiam summo opere detestantur. Qua de re iterum Bruckeri uerba transcribere liceat: presertim quum simul, id quod in extrema huius capitis parte nobis usui erit, apertissime declarent, qualis hec ipsa philosophia fuerit. Ait igitur Bruckerus  , omnem Scoti philosophiam huc redire: »Omnia, quecunque sunt, non radicaliter modo et uirtualiter, sed et essentialiter in Deo contineri, atque adeo omnia ex Deo ab eterno progressa esse et fluxisse, inque uarias classes inferiorum et superiorum, deteriorum meliorumque entium distincta, tandem in fontem originemque suam  reditura esse«. Iure de eadem Erigene  philosophia hoc quoque legitur apud Bruckerum  : »Que quamuis externa dialectice methodo tractandique ordine Aristotelem referat, quem Scotus, Grece lingue accurate gnarus, legisse uidetur, tota tamen Alexandrinum Platonicorum recentiorum systema exprimit, apertumque facit, totam eum  metaphysicam suam ex Pseudo-Dionysio  hausisse, et iuxta horum philosophorum placita philosophari«.

Atque de Scoti doctrina satis dictum est. uenimus nunc ad id, cuius gratia totam illam disputationem hoc loco inseruimus, unde Scotus doctrinam suam perceperit.

Quamquam ea etate, qua nostro iudicio Erigena  natus est, seculo nono ineunte, per totam Scotiam atque Angliam litterarum studia omnino intermortua iacebant, tamen, siue in Scotia natalem locum habuit, siue, id quod nobis certissimum uisum est, in Anglia, utroque certe loco prima eruditionis atque doctrine sue fundamenta facillime sibi constituere potuit. Asserus quidem, uir ille doctissimus, cuius fidelissima opera in excitandis litterarum studiis Alfredus magnus utebatur, in ea ipsa regione  , qua Erigenam natum uideri diximus, non solum educatus, uerum etiam eruditus est. Nec multo postea hoc factum esse constat.

Considerantes autem, quantam rerum copiam quam accurate cognitam habuerit Erigena, sine ulla dubitatione reiicimur ad Hiberniam, que illis temporibus  et florentissima optimarum artium quasi sedes  erat  , et ab innumera propemodum exterorum hominum, qui ad litterarum studia se applicabant, multitudine petebatur  . Hibernie igitur etiam Scotus noster, ut coniectura illa quidem, at certissima, assequi possumus, saltem politioris illius, qua ualuit, doctrine summam debebat: hic latine et grece  lingue preceptores nancisci poterat, hic bonarum artium, hic theologie et nominatim dialectice philosophe  .

Hec coniectura omnino uera esse declaratur illo S. Prudentii, episcopi Tricassini, loco, quem supra attulimus, quoque hic doctissimus uir, Scoti et equalis et ex amico aduersarius, ipsi  : »Te solum omnium«, ait, »acutissimum Gallie transmisit Hibernia, ut, que nullus absque te scire  poterat, tuis eruditionibus obtineret; sed absit, ut Celtica eloquentia tuas nubilationes admittat«. Quid hoc loco apertius? Expressis fere uerbis Erigenam in Hibernia eruditum, atque ita in Galliam profectum esse confirmat.

Diximus modo »dialecticam philosopham« a Scoto in Hibernia disci potuisse, ipsam philosophiam non commemorantes, quum tamen, ut in priore huius capitis parte uidimus, etiam illius satis peritus fuerit. Hoc ideo factum est, quod sola illa dialectica, in qua externa Erigeniane philosophie forma cernitur, ex Hibernia ipsi profecta esse potest: ipsa eius philosophia, id quod iam ex Bruckeri uerbis, que supra  ultimo loco posuimus, planum est, aliunde uenit. Huius rei luculentissimum ipsius Erigene  testimonium proponemus, quod exstat in proemio ad »Scholia S. Maximi in Gregorium theologum  «. Eo igitur loco paucis uerbis totius philosophie sue indolem accurate describit, huic descriptioni ita prefatus: »Fortassis . . . non tam densas subierim caligines , nisi uiderem prefatum B. Maximum . . . in processu sui operis obscurissimas S. Dionysii Areopagite sententias, cuius symbolicos theologicosque sensus nuper uobis  similiter iubentibus transtuli, introduxisse, mirabilique modo dilucidasse, in tantum, ut nullo modo dubitaree, diuinam clementiam, que illuminat abscondita tenebrarum, sua ineffabili prouidentia hoc disposuisse, ut ea quidem, que nobis maxime abstrusa in predictis B. Dionysii libris aut uix peruia sensusque  nostros fugere uidebantur, aperiret, sapientissimo prefato Maximo lucidissime explanante. Exempli causa, ut unum de pluribus dicam, quomodo causa omnium . . .«.

 Hinc iam satis existimari licet, quibus ex fontibus Erigene philosophia prouenerit, eumque in Gallia primum illos Pseudo-Dionysii libros cognouisse.

Atque hoc loco non est pretereundum, quod plurimi auctores de longinquis itineribus, quibus Erigena, antequam in Galliam profectus sit, et Greciam et Orientem studiorum causa perlustrauerit, partim confidentius, partim timidius mentionem facere soleant. Quibus sermonibus nullam prorsus fidem adhibendam esse censemus. Tantum enim abest, ut ulla satis firma auctoritate aut alia ratione nitantur, ut, quibus omnino expugnentur, in medium proferri queant. Baleus igitur et Pitseus, qui »historiam litterariam Britannorum« composuerunt, quantum nos quidem scimus  , primi de illis peregrinationibus  scripsere. uerum frustra ipsos iis defendendis atque affirmandis conatos esse, iam ex Bruckero et Thoma Galeo  intelligimus. Multum deinde tribuunt iis uerbis, que ut »ipsius Erigene uerba Rogerum Baconem memorie prodidisse legamus apud Ant. Wood  , dummodo Rogerus Baco de eorum auctore non errauerit  «. Nos autem, si quid uidemus, etiam hoc fatendum esse arbitramur, ne Baconi quidem illa uerba necessario adscribenda esse. Ita enim illo loco scriptum est: »Rogerus si quidem Baconus . . . pro fidissimo eum  . . . linguarum interprete . . . depredicat ; cui tribuendum porro censet, quod libris quibusdam Aristotelicis ueris ac genuinis fruimur. Non  reliqui locum, inquit ille Ioannes, nec templum, in quibus philosophi consueuerunt componere et reponere sua opera secreta, que non uisitaui, nec aliquem peritissimum, quem credidi habere aliquam notitiam de scriptis philosophicis, quem non exquisiui«.

Que igitur uerba, si ne Baconis quidem sint, incertius etiam est, num sint Erigene. Esto; habeantur et Baconis et Erigene. Quid inde? Num de ea peregrinatione loquuntur, quam supra diximus? Corruerint, ubi, quod mox facturi sumus, grauiora ac certiora ipsis opposuerimus  . Sunt denique, qui putent, uel ea de causa Scoti illud iter in dubitationem uocandum non esse, quod tam multarum rerum scientiam in eo deprehendamus, quas, nisi in Oriente, nusquam discere potuerit. His autem hoc  ipso capite iam satisfactum esse putamus. Hebraice aut syriace Scotus nesciuit: grecas litteras in Hibernia discere potuit: etiam hoc demonstrauimus, quo de fonte eius philosophia manauerit. Nec illud  quidquam ualet, quod a uiris doctis  animaduersum est, simillimam esse Erigene philosophiam et Indorum, que Sankhyiea uocatur et Yogica. Neque enim nouum aut inauditum foret, si et Scotus et Indice illius philosophie auctores suo quisque Marte sibi oua pullosque fecerint: et eos ipsos philosophos, quos Erigena sibi duces elegit ac preceptores, plurimum Indorum philosophorum scrinia compilasse scimus.

Iam uero exposito, quam nulla probabili ratione adhibita rumores illi de Ioannis nostri itineribus circumlati fuerint, paucis id, propter quod potissimum ea omnino nulla esse putemus, explicabimus. Primum igitur habemus fragmentum epistole, quam Anastasius bibliothecarius, Scoti equalis et summus  admirator, de eo ad Carolum Caluum misit, qua is quidem apertissime demonstrat, se nichil unquam de ulla longinqua eius peregrinatione audiuisse. Scribit enim  : »Mirandum quoque est, quomodo ille uir barbarus, Ioannem dico, ille, qui in finibus mundi positus, quanto ab hominibus conuersatione, tanto credi potuit alterius lingue dictione longinquus, talia intellectu capere in aliamque linguam transferre ualuerit  «. Deinde S. Prudentius, quem et ipsum Scoti equalem et ex amico aduersarium factum esse audiuimus, quo loco de Hibernia ut Erigene magistra loquitur  , certe etiam Orientis aut Grecie mentionem iniecisset, dum quidquam de his comperisset. Huc accedit, quod nullus omnino ex Erigene scriptis locus afferri potest, ubi ipse de  exteris philosophis, quibuscum coram sibi colloquendi facultas fuerit, sermonem faciat, aut ullius peregrinationis studiorum causa suscepte meminerit; quum semper eos auctores alleget, quorum libros in Hibernia aut in Gallia excutere potuit. Quid denique illa tempestate uel in Grecia doctrine acquiri potuerit, non hercle intelligimus: ne ibi quidem splendidam tum philosophie conditionem inuenimus: Athene obmutuerant  .

Atque hec de re tam futili dixisse sufficiat: progrediamur ad reliqua.



CAPUT III. Que fuerit Scoti conditio apud Carolum Caluum.

Carolus Caluus, quum multa, que boni regis sunt, in se desideranda faceret, optimas tamen artes propterea  non neglexit. Ericus quidem Altissiodorensis, qui eius equalis fuit, summis eum hac de re laudibus ornat: nec est, cur huius laudibus, etsi in  epistola, ad ipsum Carolum Caluum scripta continentur, magnopere diffidas, propterea quod, quibus firmari queant, satis multa habemus  . Ille igitur Ericus: »uel maxime«, inquit, »uobis eternam parat memoriam, quod famatissimi aui uestri Caroli studium erga immortales disciplinas non modo ex equo representatis, uerum etiam incomparabili feruore transcenditis; dum, quod ille sopitis eduxit cineribus, uos fomento multiplici, tum beneficiorum, tum auctoritatis, usque quaque prouehitis . . . . . Id uobis singulare studium effecistis, ut sicubi terrarum magistri florerent artium, quarum principalem operam philosophia pollicetur, hoc ad publicam eruditionem undecunque uestra celsitudo conduceret, comitas attraheret, dapsilitas prouocaret. . . . . . .  Quid Hiberniam memorem, contempto pelagi discrimine pene toto cum grege philosophorum ad littora nostra migrantem? Quorum quisquis peritior est, ultro sibi indicit exilium, ut Salomoni sapientissimo famuletur ad uotum . . . . .«

Atque inter hos uiros, doctrine laude conspicuos, quorum partim uocatos, partim ultro ad Carolum uenisse ex Erico uidemus, fama ad posteros certe pre omnibus ceteris eminuit Ioannes Scotus. Quo autem iure recentiorum plurimi  eum a Carolo Caluo arcessitum dicant, nos quidem profecto non intelligimus. Guilelmus enim Malmesburiensis, quem primum hac de re scripsisse iam ex Thoma Galeo  colligas, quemque Simeon Dunelmensis, Matthias Westmonasteriensis, alii ad uerbum fere descripserunt;  sed Guilelmus Malmesburiensis tribus locis  iisdem propemodum uerbis: », ait, relicta patria Franciam ad Carolum Caluum transiit, a quo magna dignatione susceptus familiarium partium habebatur . . .«. Addit preterea in libris de gestis regum Anglorum, »concrepantibus undique bellorum fragoribus« ipsum in Galliam abiisse.

Quo tempore ad Carolum secessisse uideatur, in primo capite exposuimus, circiter annum DCCCXLu.

Hunc, si quisquam, uerum sibi Mecenatem deuinxit. Eaque Caroli facilitate ita usus fuisse narratur, ut non magnopere ageret Horatium, cui ab Augusto scriptum ferunt, »sumeret sibi aliquid iuris apud se, tanquam si conuictor sibi fuerit«. Malmesburiensis quidem  : », inquit, transigebat  cum eo  tam seria, quam ioca, indiuiduusque comes et mense et cubiculi erat, multe facetie ingenuique leporis, quorum exempla  hodieque constant  , ut sunt ista: Assederat ad mensam contra regem ad aliam tabule partem; procedentibus poculis . . . . Carolus fronte hilariori post quedam alia, cum uidisset Ioannem quiddam fecisse, quod Gallicanam comitatem offenderet, urbane increpuit et dixit: Quid distat inter Sottum et Scottum? Retulit ille solenne conuitium in auctorem et respondit: Tabula tantum! . . . . Nec uero rex commotus est, quod miraculo scientie ipsius captus aduersus Magistrum nec dicto insurgere uellet. Sic eum usitate uocabat. Item cum regi conuiuanti minister patinam obtulisset, que duos pisces pregrandes adiecto uno minusculo contineret, dedit ille Magistro, ut accumbentibus duobus iuxta se clericis departiretur. Erant illi gigantee molis; ipse  perexilis corporis. Tum, qui semper aliquid honesti inueniebat, ut letitiam conuiuantium excitaret, retentis sibi duobus maioribus, unum minorem duobus distribuit. Arguenti iniquitatem partitionis regi: Imo, inquit, bene feci et eque, nam hic est unus paruus, de se dicens, et duo grandes, pisces tangens: itemque ad eos conuersus, hic sunt duo magni clerici immensi et unus exiguus, piscem nichilominus tangens«.

Itaque Ioannes noster, ut uidemus, intima Carolo familiaritate coniunctus in ipsa regia atque in summa hominum celebritate uersabatur. Quod item Pardulus episcopus Laudunensis testatur, qui circiter annum DCCCLIII ita de eo scripsit: »Scotus ille, qui est in palatio regis , Ioannes nomine  «. Iam ex his coniicias, eum usque ab  illo tempore, quo ad Carolum uenit, plurimos annos deinceps in eius regia uixisse. Hoc autem nescimus, an certius etiam colligi queat ex illis Scoti carminibus, que Schlueterus sue editioni librorum de diuisione Nature adiecit; que certe diuersis temporibus composita sunt, ac passim manifestissime docent, eum sibi fuisse auctorem, qui a Carolo aleretur  . Que res etiam eo summopere uidetur confirmari, quod ipse Scotus in proemio libri sui de Predestinatione Caroli beneuolentia ac liberalitate sibi obtigisse ait, ut, quod tempus alii rebus gerendis insumere debeant, id a se litterarum studiis impendatur. Quoad hic mansisse existimari possit, mox  uidebimus, quum de ultimis eius fatis disputabitur.

Neque solius Caroli, id quod patet ex Malmesburiense,  Magistrum dicunt Ioannem: uerum etiam celeberrime illi »schole Palatine« multos per  annos prefuisse traditur. Plurimos habemus huius rei auctores; unum, quem reliqui secuti sunt, quemque iure sequi potuerunt, si re uera illius est testimonium  , huc allegabimus. Exstat locus epistole Nicolai I Pont. Max. ad Carolum Caluum scripte, quo loco, ut plurimi contendunt, hec sunt legenda: »Hinc est, quod dilectioni uestre uehementer rogantes mandamus, quatenus Apostolatui nostro predictum Ioannem representari faciatis, aut certe Parisiis in Studio« , »cuius capital«  »iam olim fuisse perhibetur, morari non sinatis . . .  «. De tempore, quo hec epistola scripta sit, legitur apud Buleum: »Datum anno Apost. nostri III,« qui est annus DCCCLX: alii dicunt, circiter quinque annis post  eam esse datam. Quod si hic illius epistole locus, nec dubitamus, quin ita sit, re uera est Nicolai, Scotus noster circa eos annos, quos diximus, iam pridem Parisiensibus litterarum studiis non solum interfuit, uerum etiam prefuit. Quamdiu autem postea eo honore ac loco manserit, plane ignoramus: nec ullibi quidquam perscriptum inuenimus, unde appareat, utrum Nicolai iussu Romam missus sit, nec ne. Staudenmaierus  eum non esse missum affirmat: nec est quod nimie ipsum temeritatis arguere uelimus. Constat enim, quam carus regi suo fuerit Erigena, et hunc ipsum regem etiam alias summorum pontificum mandata parum curasse.

Reliquum est, ut de grauioribus quibusdam negotiis, que preterea Ioanni a Carolo mandata esse  accepimus, paucis dicendum sit. Que quidem omnino fuere duo: alterum, ut latine redderet et libros aliquot Pseudo-Dionysii et Scholia Maximi cuiusdam in Gregorium theologum , alterum, ut, orta per Paschasium Radbertum dissensione de S. Eucaristia, ipse quoque scribendo hanc rem explicaret [* 1Kb] . Alterum autem, proximo capite sigillatim de controuersiis theologicis quibus Erigena implicatus fuit, acturis, hic tantummodo commemorandum, ceteroquin mittendum est: de altero, que dicere habeamus, hec sunt.

Ludouico Pio complura Pseudo-Dionysii Areopagite scripta dono miserat Michel Balbus, non, ut quidam opinati fuerunt  , anno DCCCXXIuto, sed anno DCCCXXuIImo, nec in latinum sermonem conuersa,  quod item putarunt uiri docti  , sed greca. Hanc temporis rationem ueram esse demonstrauit u.  cl. Pagius in »Critica in annal. Baronii«  : de libris greco sermone scriptis omnem animo nostro scrupulum euellit Hilduinus abbas, qui ipse eos seruandos acceperat, atque ita de iis scripsit  :

Authenticos namque eosdem libros greca lingua conscriptos . . . . . pro munere magno suscepimus«.

Summum his friuolis tunc cum maxime honorem habebant Galli. Putabant enim, eius Dionysii ipsa esse, qui primus Athenis episcopus fuit, et in Gallia diuinam Iesu Christi doctrinam diuulgasse credebatur  . Ludouicus igitur, quando per totam Galliam, qui non mediocri, sed aliqua grece lingue scientia imbutus esset, uix reperiebatur, statim horum librorum quasi uersionem quandam instituisse uidetur, idque per Hilduinum, in monasterio S. Dionysii  abbatem, cum ipsum, cui illos seruandos tradiderat  . Hac de uersione, utcunque fuit, nusquam fere commemoratum est; quare, si fuit, certe nullo in pretio haberi potuit  . Itaque Carolus Caluus, ut erat litterarum, precipue sacrarum, studio unice deditus, quum nactus esset Erigenam hominem preter solitum grece lingue peritum, committendum non putauit, ut a fortuna datam occasionem, iustam tandem illorum librorum interpretationem sibi comparandi, dimitteret. Quamobrem eo iubente Erigena ad libros Pseudo-Dionysii in latinum sermonem conuertendos animum adiecit  . Quos autem illius auctoris libros latine reddiderit, ipse Erigena narrat in epistola dedicatoria ad Carolum scripta, quam latino suo Areopagite premisit  : libros de hierarchia  celesti, de hierarchia ecclesiastica, de diuinis nominibus, de theologia mystica, preterea decem epistolas.

Hoc labore absoluto Erigena eiusdem regis iussu suscepit illum alterum, S. Maximi Scholia e greca lingua in latinam transferendi  . Facta igitur Scoto nostro hac occasione illorum librorum copia, quos et ipse, ut supra  iam significauimus, Dionysii et Maximi, uirorum sanctorum, esse putabat, adeo ipsius ingenium et propter sapientie, quam continerent, prestantiam et propter illorum, qui eos composuissent, auctoritatem, ab iis illectum est, ut,  quemadmodum capite proximo a nobis est explicatum, totum se iis daret, totamque ex eorum sacris philosophiam sibi suum repeteret.

De tempore, quo his negotiis occupatus fuit, nichil plane apud auctores habetur. Credimus autem, non multo post eius in Galliam aduentum, etiam ante annum DCCCL hanc rem usu uenisse. Certe in libro suo de predestinatione, quem circiter annum DCCCL conscripsit, iam multo plura longeque alia  protulit, quam que a solis Hibernis philosophis aut theologis eum didicisse credas. Huc accedit, quod Carolum, procul dubio Areopagitam legere summe cupientem, quum Erigenam hospitio excepisset, non diu greci sui codicis oblitum fuisse putamus. Denique nusquam, quantum scimus, nisi in epistola illa  dedicatoria, uersioni Areopagite premissa, ulla ratione ab Erigena significatum est, aliunde sese in Galliam uenisse. Eo autem loco scripsit: »Hanc libam sacro Grecorum nectare fartam, Aduena Ioannes meo Carolo  «.

uerum quidquid hac de re statuis  : ante annum DCCCLX uel DCCCLXu Dionysius absolutus fuit. Exstat ea de re apud Buleum . hec Nicolai I., Pont. Max., epistola: »Nic. S. S. D. Dilecto filio Carolo Glor. Franc. R. . . . . . Sed nuper doluimus, ut relatum est Apostolatui nostro, quod opus Dionysii Areopagite quidam uir Ioannes, natione Scotus, nuper transtulit in Latinum, quod iuxta morem Ecclesie nobis mitti et nostro iudicio debuit approbari. Presertim quum idem Ioannes multe  scientie esse predicetur olim, sed non sane sapere in quibusdam frequenti rumore dicatur . . . . . . Datum anno Apost. nostri III.« Hic est annus DCCCLX; sed alii uolunt, hanc epistolam circiter annum DCCCLXu scriptam esse  .

Quod Nicolaus I., Pont. Max., queritur sibi eos libros nondum missos fuisse, incertum est, utrum hoc postea factum sit, nec ne. Nos quidem hac de re nichil cognitum habemus  .

Anastasius bibliothecarius compluribus annis post ita de Erigeniana Areopagite uersione ad Carolum Caluum scripsit  : »Mirandum quoque est, quomodo  ille uir barbarus . . . . . . talia intellectu capere, in aliamque linguam transferre ualuerit . . . . .---Sed hoc operatus est ille artifex spiritus, qui hunc ardentem pariter et loquentem fecit; nisi enim ex gratia ipsius igne caritatis flagrasset, nequaquam donum linguis loquendi procul dubio suscepisset . . . .---Cum esset humilis spiritu, non presumpsit, uerbi proprietatem deserere . . .---Unde factum est, ut tantum uirum  intra cuiusdam Labyrinthi difficilia irretiret, et in antris profundioribus inuisibiliorem quodam modo collocaret, et quem interpretaturum susceperat, adhuc redderet interpretandum«. Eodem plane modo de illa uersione Erigene iudicat Guilelmus Malmesburiensis, iudicant ii qui hunc sequuntur, Simeon Dunelmensis, et Matthias  Westmonasteriensis. Ille: »uerbum«, inquit, »e uerbo  , transtulit. Quo fit, ut uix intelligatur latina littera, que uolubilitate magis greca, quam positione construitur nostra« i. e. latina.

Atque propter hanc ipsam interpretationis Erigeniane obscuritatem factum esse putant, ut postea obliuioni traderetur, nec nisi perpauca eius exemplaria propius ad nostram etatem accesserint  [* 1Kb] . Typis descripta prodiit Colonie Agrippine una cum aliis quibusdam antiquis Pseudo-Dionysii uersionibus  .

Alterum, de quo diximus, Erigene opus, interpretationem Scholiorum in Gregorium theologum, Thomas Galeus, Oxoniensis, una cum libris de diuisione Nature edidit  . Acceperat id, ut ipse ait, opera Ioannis Mabillonii  .



CAPUT Iu. Que gesserit Erigena in illis theologorum controuersiis, quarum particeps fuit.


Due omnino, ut supra iam docuimus, fuerunt theologorum pugne Scoti temporibus per Galliam commisse, quarum nunc sumus mentionem facturi. Altera de predestinatione mota est a Gothescalco, Orbacensi monacho, alteram de S. Eucaristia excitauit  Paschasius Radbertus, Gallici cenobii Corbeiensis antistes.

uerum ex instituti nostri ratione non integras illas rixas, sed eas tantum partes explicabimus, que Scoti fuerunt, queque his ipsis Scoti partibus necessariam lucem affundere uideantur.

Damnauit igitur Gothescalcum  ut predestinatiane heresis conuictum Hincmarus, archiepiscopus Remensis, cum synodo I apud Carisiacum a. DCCCXLIX habita  . Damnauerat eundem iam proximo anno concilium Moguntinum II sub Hrabano, qui eo ipso tempore archiepiscopus Moguntinus erat creatus  . Apud illum enim Gothescalcus, qui in itineribus per Italiam Germaniamque factis primum de gemina predestinatione sermonem fecisset,  istius erroris accusatus fuerat: atque hec ipsa synodus damnatum eum miserat Hincmaro, monachorum Orbacensium metropolite  .

Que fuerit concilii Moguntini sententia de Gothescalco lata, docet epistola Hrabani, peracto concilio super hac ipsa re ad Hincmarum scripta. In ea igitur epistola  : »Gothescalc«, ait, »uenit ad nos Moguntiam, nouas superstitiones et noxiam doctrinam de predestinatione Dei introducens, et populos in errorem mittens, dicens, quod predestinatio Dei, sicut in bono, sit ita et in malo, et tales sint in hoc mundo quidam, qui propter predestinationem Dei, que eos cogat in mortem ire, non possint ab errore et peccato se corrigere, quasi Deus eos fecisset ab initio incorrigibiles esse, et pene obnoxios in interitum  ire«.

Hoc iudicium synodus Carisiacensis, ad quam Hincmarus missum sibi Gothescalcum de integro iudicandum adduxerat, omnino ratum habuit, atque preterea infelicem illum monachum propter pertinaciam, qua usus esset, grauissima pena affecit. Narrat hanc rem Hincmarus in libro de predestinatione  : »Gothescalcus«, inquit, »sic, ut et in  Moguntina ciuitate, inuentus  hereticus atque incorrigibilis. Honore presbyterali . . . . . abiectus, et pro sua irreuocabili contumacia . . . . . ut improbus uirgis cesus . . . . ne aliis noceret, qui sibi  prodesse nolebat, ergastulo est retrusus«.

Que pena miserandum in modum Gothescalco irrogata, mouit, ut fieri solet, hominum tum miserationem tum indignationem. Ac, si cui hec res minus cordi esset, exstiterunt summi theologi, qui uererentur, ne iniuste fecisset Hincmarus, quod Gothescalci placita predestinatiano errore infecta esse iudicasset.

Nec hercle, quecunque alioquin Gothescalci sententia fuit, ex ipsius uerbis, quibus eam Moguntine synodo explicauit, quatenus hodieque exstant,  ullo pacto colliges, que et Hincmarus et Hrabanus illi tribuebant, atque cum synodis suis in illo damnauerunt. Refert hec uerba, id quod hoc loco certe summi est momenti, ipse Hincmarus. Is enim in libro suo de predestinatione  duas a Gothescalco in synodo Moguntina scriptiones prolatas esse docet, quarum altera fuit »fidei de predestinatione confessio«, altera »libellus ad Hrabanum«  : illam habet integram, ex hac affert fragmenta. Hec uero Gothescalci uerba non continent heresim predestinatianam. Neque enim contendunt, predestinatam esse a Deo usque ab omni eternitate alteram hominum partem ad bene recteque uiuendum, alteram ad male praueque agendum; illam proinde ad sempiterne uite beatitudinem, hanc ad eternam  future uite calamitatem: qua re fieri, ut nichil prorsus libero hominum arbitrio sit relictum. Demonstrant contra satis aperte, Deum homines impios predestinasse illos quidem ad »mortem sempiternam«, nec uoluisse, ut »perpetim saluentur«, sed »propter ipsorum mala merita«, ideo quod eos »pessimos futuros esse presciuisset«! Quare sole ille locutiones, quibus Gothescalcus usus est, offensionem habuisse uideantur. At eiusmodi locutiones reperiuntur etiam apud S. Augustinum  , ex cuius libris Gothescalcum sibi sustulisse arbitramur suas. Ait enim ipse in scriptione illa ad Hrabanum  : »De libero arbitrio, quid tenendum  sit, . . . precipue contra Pelagianos . . . a B. Augustino plenius . . . esse cognoscitur inculcatum. Unde te  potius eiusdem doctoris assertionibus malueram niti, quam erroneis opinionibus Massiliensis Gennadii . . .«

Atque hec ipsa res summorum theologorum studia excitauit. Hincmarum in Gothescalci predestinatione damnanda S. Augustinum petiisse arbitrabantur. Itaque acriter impugnant Hincmarum eiusque amicum, qui in Gothescalci causa fidelissimam ei operam prestiterat, Pardulum, episcopum Laudunensem. Inter quos Hincmari Pardulique aduersarios Ratramnus, monachus Corbeiensis, S. Prudentius, episcopus Tricassinus, Lupus, abbas Ferrariensis, conspicui fuere  . Hi omnes scriptis suis etiam  malorum hominum predestinationem defendentes, iisdem fere cum Gothescalco, quia et S. Augustini erant, locutionibus utebantur. Neque ullo pacto ea in re culpari possunt, quippe qui non illum in his sensum inesse uoluerint, quem Hincmarus cum suis. Hincmarum autem, que non sperauerat, ad incitas fere redegerunt. Satis enim probe intelligebat, cum a celeberrimis theologis tam malorum quam bonorum, siue gemina predestinatio doceretur, quam ipse in Gothescalco damnasset, de fama atque existimatione ornamentisque omnibus sibi esse decertandum. Quare scriptoribus opponendos esse censebat scriptores. Itaque ab Hincmariana parte cum alii, tum precipue Scotus noster, qui geminam illam predestinationem  libris editis expugnarent,  sollicitati sunt  .

Composuit igitur Scotus librum suum de predestinatione aduersus Gothescalcum, eumque edidit anno DCCCLI  . Semel tantum hoc Scoti opus typis descriptum prodiit: est apud Mauguinum in libro, quem infra  laudauimus.

De Predestinatione liber undeuiginti complectitur capita, que precedit proemium, subsequitur epilogus: nec admodum magni est uoluminis. Missum est, ut in proemio legitur, Hincmaro Remensi et Pardulo Laudunensi; quorum cause patronum se exstitisse Scotus scribit.

Itaque hoc solum ipsi agendum fuit, ut geminam  illam predestinationem, que ab Hincmari Pardulique aduersariis defendebatur, idoneis argumentis expugnaret, sin minus, Gothescalcum re uera predestinatiane heresi affinem fuisse ostenderet. His igitur in rebus qua diligentia uersatus fuerit, paulo accuratius persequemur. Que autem preterea de Scoti libro, qui nunc in nostris est manibus, memoratu digna uideantur, ea deinceps explicabimus.

De Gothescalco nichil dubitatur, quin »diabolicum istud dogma« fuerit amplexatus. Legimus enim  »ex Gothescalci sententia duas esse in Deo predestinationes, alteram bonorum, malorum alteram: illius coactu fieri, ut una hominum pars recte uiuat atque ad eternam beatitudinem perueniat, huius necessitate  ineluctabili alteram mortalium partem et improbe uiuere et in eternam incurrere calamitatem«. Summa adeo cum indignatione acerbissima in Gothescalcum conuicia ingeruntur  . Quamquam autem Scoto id maxime spectandum fuit, ut infelicem illum hominem tanti erroris coargueret potius, quam accusaret, tamen ne leuissimum quidem argumentum, quo hac in re patroni partibus satisfaceret, proferre studuit. Teneri Gothescalcum predestinatiane heresis culpa nusquam demonstrat, nusquam non crepat.

Nec minus in altero illo, quod Scoto perficiendum fuisse monuimus, suorum exspectatio est decepta. Nam et si fortissime aduersus geminarum predestinationum terricula preliatus est, tamen illud tantum,  quod nec curare debuit, iuste impugnauit, illud autem, quod proprie petendum fuit, uix curauit, ac plumbeo solum, ut aiunt, gladio inuasit. Iuste enim impugnauit illud, quod Hincmarus cum suis in Gothescalco damnauerat; proprie petendum fuit illud, quod Hincmariane partis aduersarii in Gothescalco, ut ita dicamus, defenderant. Atque hec, id quod supra a nobis expositum est, toto celo inter se differunt. Illud ubique sibi aggrediendum sumpsit  ; in hoc impetum aliquem eum fecisse concesserimus, ideo quod inter argumenta, quibus illud euertere studuit, reperiuntur, que etiam huic opposita dixeris  .

Atque de illo aut uicto aut non uicto inter eos, aduersus quos Scoto res esset gerenda, ne mutiuisse  quidem inuenimus quemquam; ipsi quoque illud summe improbauerant: hoc autem, quam non uictum existimauerint, infra docebimus  . Itaque iam hinc satis patere arbitramur, qualem Scotus patronum  egerit: nocentior suorum cause fuit, quam utilior.

Maxime autem turbe, maxima hominum tum admiratio tum indignatio mota sunt eo, quod Scoti liber summam ille quidem erga Deum pietatem spirabat, at errorum, ineptiarum, mirabiliumque rerum, quas illa etate nec fando audiuissent, multitudine refertus erat ingenti. Hoc igitur, quatenus in presentia fieri potest, declaraturi, iam de totius libri summa disputabimus.

Que summa hac fere in re uersatur: non esse duas in Deo predestinationes  , sed unam tantum, eamque hominum bonorum.

Atque huius quidem rei argumenta reperiuntur plurima et perquam uaria. Horum que maxime  commemoranda esse uideantur, ea pro huius uoluminis ratione quam accuratissime explicabimus. Sunt enim ita sane comparata, nichil ut magis ad uerum Scoti ingenium declarandum pertineat.

I. »Diuina uoluntas et diuina predestinatio omni carent necessitate, que eas uel impelleret, uel impediret: illa, ideo quod est summa omnium rerum causa; hec, propterea quod, pariter ac uoluntas diuina, Deus est  «.

Quid inde? Nos quidem non uidemus, quid hec sibi uelint, nisi forte aut diuinam uoluntatem cum humana eandem putes, aut ea ipsa de causa, quod illa est libera, hanc quoque liberam esse arbitreris. Scotus nos incertos relinquit, preterquam quod alio quodam loco  scribit: »debuisse creatricem uoluntatem  diuinam creare uoluntatem hominis sui si milem, id est liberam«.

II. »Quecunque de Deo predicantur  sunt unum«: »atqui nichil de eo uerius et honestius dicitur, quam predestinatio«. »Itaque etiam predestinatio una est  «.

III. »Contrarium est essentie---non esse, uite ---interire, iustitie---peccatum, beatitudini---miseria: quare etiam eorum cause  inter se contrarie sint necesse est. Eas igitur natura diuina, que una tantum est ac simplex, in se coniunctas habere nequit  «.

Iu. »Boni probique homines nulla necessitate ad uirtutem compelluntur: adiuuantur autem gratia diuina, cui cooperantur sua libertate human  «.

 u. »Mali prauique homines nullius coactu ad peccandum pereundumue adiguntur, quamuis SS. auctores modo quodam abusiue locutionis soleant dicere predestinatos ad mortem, uel interitum, uel  penam. Omne peccatum, omnisque peccati pene propria hominis uoluntate, libero arbitrio male utentis, nascuntur  «.

De libero uoluntatis arbitrio Scotus hec docet: »qui tantum recte uiuere possit, non praue, eum non penitus esse liberum; liberum enim arbitrium esse electionem siue boni, siue mali  «.

Hinc autem  iam »tibi copia manabit ad plenum benigno« errorum ineptiarumque »opulenta cornu«. Id quum in priore parte multo minus usu ueniret, que ibi ex eo genere reperirentur, plerumque consulto pretermisimus.

Atque hac in parte  disputationem suam Scotus per longa quedam atque tenebricosa itinera circumducit. Rem totam in unum  corpus collectam, ad hec resecari posse existimauimus.

Quidquid esse putatur peccati, quidquid dicitur peccatorum pene---omnino nichil est. »Nemo  non uidet, nisi qui sensu caret, totum, quod dicitur, peccatum eiusque consequentias, mortem atque miseriam, non aliud esse, quam integre uite beateque corruptiones, ita ut singule singulis opponantur, integritati peccatum, uite mors, beatitudini miseria: illa sunt, hec penitus non sunt; illa intra terminos naturalium formarum intelliguntur, hec in earum defectu atque priuatione nesciendo sciuntur; illa materiam, formam, speciem habent, hec materia, forma, specie carent  «.

Ex his tenendum est, quem sensum habeant ille Scoti locutiones, quales sunt: »peccatum nichil est«, »peccati pene sunt nulle«.

Iam uero et peccatum, et peccatorum pene accuratius describenda sunt.

Peccatum non est nature  (»sequeretur enim, cum Deus naturam fecerit, peccatum esse ex Deo [, sed libere uoluntatis: est autem »motus peruersus uoluntatis libere, libero suo arbitrio male utentis, cum quis auertitur a diuinis uereque manentibus, et ad mutabilia atque incerta conuertitur«. »Peccatum uidelicet eiusque consequentie summum  omnium principium  deserunt, deorsumque bona, quorum corruptiones sunt, in nichilum redire contendunt; quod contra, que sunt peccato eiusque consequentiis opposita  sursum uersus tendunt, unumque illud omnium principium appetunt.---Quid enim appetit impiorum omnium et diaboli nequitia, nisi ab eo, qui est summa essentia recedere in tantum, ut eorum natura, si lex diuina sineret, in nichilum redeat? Hinc namque nequitia est dicta, quod nequicquam, id est nichilum esse contendit  «.

Que cum ita sint, facilem iam habent explicatum peccatorum pene. Sunt enim nichil, nisi »uoluntatis, que peccat, cruciatus, quibus afficitur, dum ea, que male aut indigne appetit, habere non sinitur«.  »Dum enim impiorum nequitia nichil aliud appetit, nisi ab eo, qui est summa essentia in tantum recedere, ut eorum natura in nichilum redeat---difficultas ei ex eternis legibus obsistit, ne in tantum cadat, quantum uellet: ex ea difficultate laborat, laborando torquetur, punitur, cruciatur  «.

Quibus expositis quodammodo iam patere arbitramur, quem ratio penarum auctorem haberi iubeat. Huc igitur, que de eo docentur, afferenda esse putauimus.

Peruersa igitur uoluntas, quam proprie et peccare et puniri docuimus, non aliunde illos cruciatus suos, quibus ob inexplebilem istam libidinem, nequidquam quasi »obiectos uite querentem effringere clathros«, afficitur, non aliunde ergo illos cruciatus  percipit, nisi ex hac ipsa peruersitate ac libidine sua. »Non enim alia sunt instrumenta torquende impietatis preter ipsam impietatem: unicuique supplicium fiet de suo peccato: diabolo sua superbia sufficit ad torquendum«. »Unde peccatum, inde mors; unde mors, inde miseria, que est pena uel supplicium  «.

Atque ex his, que de peccato eiusque pena sunt dicta, planum esse arbitramur, Scotum, dum constare sibi uelit, negaturum esse, Dei nutu ac iussu fieri, ut sit, non dicimus peccatum, id quod iam alias  expresse negauit, sed peccati pena. Neque fallimur. Continenter enim uetat, ne quis illorum quidquam a Deo effici putet. Nam, quod nichil sit, id non »esse a Deo, a quo illa tantum sint«, que uere esse dicantur: neque id, quod ex peruersa hominum uoluntate oriatur, ullo pacto ad Deum auctorem referri posse  . Permitti tantum a Deo illa, ut »fiant motu proprio liberoque rationalis creature, peruerse utentis naturalibus bonis«: »deserti tantum a Deo, qui sint puniendi, ut sua propria peruersitate puniantur  «.

Concesso autem, peccatum eiusque penam nec esse, nec a Deo trahere originem, facili iam opera demonstratur, ipsa a summo illo numine diuino ne presciri quidem, nedum cuiquam predestinari.  Res definiendo conficitur. »Est  diuina predestinatio omnium, que Deus facturus erat, ante secula preparatio atque dispositio  «. »Tantum  in Deo ualet prescientia, quantum predestinatio; plane, quia unum sunt«. Excederet quidem prescientia predestinationis fines, cum illa etiam ad eas res pertinere putetur, quas Deus non fecit, uelut peccata: uerum enimuero, que Deus non fecit, ea non sunt; quare nec ab eo presciuntur. Atque sunt etiam »et predestinatio et prescientia unius eiusdemque diuine nature, in qua aliud alio plus minusue non est: ubi est nature simplicitas, non est ulla diuersitas, quoniam in ea omnia unum sunt  «.

Est ergo manifestissimum, nec peccata, nec eorum  penas presciri a Deo aut predestinari  .

Quod si nichilo secius »dicitur Deus et fecisse ea et presciuisse uel predestinasse, ad exercitium nostre intelligentie Deus procurauit, et in scripturis suis et in tractatoribus eius, ut audiens tales locutionum modos euigilaret nostra intentio ad intelligendum, quid in eis mysticum lateat, non quid simplex uerborum superficies ostendat  «.

Quem hoc loco dicat mysticum sensum, plurimis explicatum legitur. Scribit igitur, permulta »a contrario« esse accipienda: »in secularibus litteris Parcas dictas esse, quod nulli parcant, lucem, quod non luceat«, »in diuinis Scripturis inueniri Iudam proditorem amicum a Iesu appellatum, cum fuerit inimicus, electum, cum fuerit non electus, et eius generis plura  «.  »Proinde,« ait, »non uideo, cur SS. patres dubitarent, pulchro locutionis modo fiducialiter enuntiare predestinatos ad penam uel interitum , »quoties iis in librorum suorum serie  placuit ponere.---Si Dominus proditorem suum non erubuit apellare electum , cur S. Augustinus erubesceret, eundem proditorem uocare predestinatum«   ?

»Quotiescunque ergo dicuntur predestinati homines impii, queque ad eos pertinent, pulcherrimo et saluberrimo illo contrarietatis modo interpretandum est«.

At in bonis hominibus eorumque uirtute ac premiis res secus sese habet. Hec et uere sunt, et a Deo facta sunt, et ab infinita Dei beneuolentia et gratia dantur. Quare horum predestinatio uere ac proprie dici potest, neque, quum a S. Scriptura et a SS. Patribus docetur, a contrario est accipienda  .

Priusquam tamen ad reliqua pergamus, subiiciendum  uidetur disputationi nostre, quod Scotus subiecit sue; sententiam dicimus de igne eterno apud inferos. Est autem hec; »Haud facile credi potest, alium eum esse, preter ipsum, qui est quartum mundi elementum. Nec incongrue credendum, quod corpora sanctorum in etheream mutabuntur qualitatem, que ab alia consumi non potest; impiorum uero corpora in eream qualitatem transitura, ut ab superiore igne patiantur. Hinc est, quod diabolus post lapsum detrusus ab ethereo spatio, adiunctum est ei inuito ereum corpus, in quo penas sue superbie luat  . Quod si cui incredibile uidetur, corpora semper arsura, neque tamen peritura, uideat salamandram in igne uiuam, uideat lapidem asbestum  «.

 uenimus nunc ad disserendi demonstrandique uiam, quam Scotus hoc in libro ingressus est. Hec uero ex iis, que de totius libri argumento enarrauimus, satis fortasse patuerit. uidimus igitur longe eum alia uia incedentem, quam reliquos eius etatis theologos, quamque ipsum decuit. Illi enim solis propemodum S. Scripture et SS. Patrum testimoniis auctoritatibusque nitebantur, hic »disputatorie artis,« ut scribit, »regulis« utebatur: illi S. Scripture et SS. Patrum auctoritatibus pio ac simplici animo se subiiciebant, hic auctoritates illas duro ac superbo ingenii sui imperio subigebat. Meminimus profecto, quam contemptis artificiis, quod contra se facere uidisset, ut a se facere uideatur, effecerit. Hac arte, quem ille hostem non profligaret!  Est quidem, ut ipse quoque S. Scripture, S. Augustini locos sue sententie argumenta proferat, uerum ita, si, ut his uerbis utamur, antea ipsi sententie sue fuerint probati  . Neque facere non possumus, quin classicum,  ut aiunt, hac de re locum ex Scoti libris de diuisione Nature afferamus. Sermo est de sacre Scripture et SS. Patrum auctoritate. Scribit autem  : »Auctoritas ex uera ratione processit, nequaquam ratio ex auctoritate: omnis autem auctoritas, que uera ratione non approbatur, infirma uidetur esse. uera autem ratio . . . . . . nullius auctoritatis astipulatione roborari indiget«.

Neque hercle, quum Scoti incepta grauiter reprehenderimus, quibus excusari queant, silentio pretermittamus. Transtulerat  Caroli Calui iussu libros Pseudo-Dionysii Areopagite et Maximi, quos re et facto a uiris illis, quibus tribui solebant, conscriptos putabat. Itaque magnam profecto partem summa sanctorum uirorum illorum  auctoritate factum est, ut, que in illis libris reperisset, adeo adamaret, nichil ut iis arbitraretur uerius, nichil diuinius, neque ullo pacto dubitandum esse censeret, que uel in sacra Scriptura uel apud SS. Patres edoctus fuerat, ad illorum uirorum philosophiam resecare. Atque Scotus is erat, qui, quodcunque uerum esse sibi persuaserat, sanctum duceret suoque loco libere confitendum. Ait enim in primo de Naturis  : »Non ita sum territus auctoritate, aut minus capacium animorum expauesco impetum, ut ea, que uera ratio clare colligit indubitanterque diffinit, aperta fronte pronuntiare confundar, presertim cum de talibus non nisi inter sapientes tractandum sit, quibus nil suauius est ad audiendum uera ratione, nil delectabilius ad inuestigandum,  quando queritur, nil pulchrius ad contemplandum, quando inuenitur!« Huc accedit, quod Scoti pietas erga Deum plane insignis est dicenda, utque Anastasius Bibliothecarius uirum eum predicat »per omnia sanctum«.

Postremo certe opere pretium facturi uidemur, si illa, quibus Erigena »dialectice sue artis« usum probare conatur, in angustum redacta retulerimus. Dicit igitur  : »Cum omnis pie perfecteque doctrine modus, quo omnium rerum ratio apertissime inuenitur, in philosophia sit constitutus, de eius diuisionibus quedam sunt disserenda. Sic enim, ut ait S. Augustinus, creditur »»non aliam esse philosophiam et aliam religionem, cum hi, quorum doctrinam non approbamus, nec sacramenta  nobiscum communicant««. Quid est aliud de philosophia tractare, nisi uere religionis, qua summa omnium rerum causa, Deus, et humiliter colitur, et rationabiliter inuestigatur, regulas exponere? Conficitur inde, ueram esse philosophiam ueram religionem, conuersimque, ueram religionem esse ueram philosophiam. Que dum multifariam diuidatur, bis binas tamen partes principales ad omnem questionem soluendam necessarias habere dignoscitur, quas latine possumus dicere diuisoriam, diffinitiuam, demonstratiuam,  resolutiuam. Earum exempla in processu huius operis ostendemus. His enim tanquam utili quodam et honesto humane ratiocinationis quadriuio ad ipsam disputandi disciplinam, que est ueritas, omnis in ea eruditus perueniri non dubitat. Huius discipline regulis necessario uti iubemur, dum aduersus Gothescalcum quemdam respondere compellimur«.

Quam iste hoc loco philosophiam cum uera religione eandem contendit? Estne ea, que illis temporibus communiter hoc nomine appellabatur, queque uix aut ne uix quidem dialectice fines transgrediebatur? Ipsa Scoti uerba, nisi forte »a contrario« sunt interpretanda, eam certe philosophiam significant, cuius unum uel primarium munus hac in re  cernatur, ut instrumenta quasi ac machinamenta, quorum ope philosophi regias moles suas excitant, comparet atque suppeditet. Unde autem tanta omnium rerum perturbatio? Sunt, qui eius causam ad pantheismum Erigenianum referant  . Quod contra Schlueterus affirmat  , »illam sententiam  in auctoris nostri ore non magis esse suspectam, quam id, quod prope omnes SS. patres doceant, reuelationem scilicet Christi esse summam sapientiam, atque omnem continere philosophiam«. uerum Schlueterus satis aperte declarat, sese illam Erigene sententiam in ipsius Erigene libro ne adspexisse quidem! Qui enim fieri potuit, ut a uero eius sensu tam procul aberraret? Illa Erigene philosophia  certe dialecticam complectitur, quam tamen »Christi reuelatione« contineri non dixerimus, nec SS. Patrum quisquam dixerit!

Nobis autem ad illum Erigene locum accuratius perspiciendum plurimum conferre uidetur, quod in libris de diuisione Nature  scribit: »ars illa, que dicitur, non ab humanis machinationibus est facta, sed in natura rerum ab auctore omnium artium condita, a sapientibus inuenta, et ad utilitatem solertis rerum indaginis usitata«.

uerum neque hoc, opinamur, negligendum est, Scotum fortasse hac sola de causa ueram philosophiam cum uera religione eandem fecisse, ut significaret, eas inter se nichil prorsus reluctari aut aduersari. Qua re fieri, ut, quum neutra neutri obtrectaret,  sed altera cum altera concordissime queat uiuere, etiam altera, simulatque aut necesse aut commodum esse uisum sit, in alterius auxilium aduocari possit.

Atque super ipso Nostri libro de predestinatione satis dictum est; progrediamur ad reliqua

Postquam igitur editus est Scoti liber, Wenilo, archiepiscopus Senonensis, que »ab intellectu suo se quodammodo diuertentia essent«, in eo deprehendit. Undeuiginti hec capitibus  comprehensa misit S. Prudentio, episcopo Tricassino, ut »quecunque in iis a uero exorbitantia comperisset, unicuique de libris euangelicis et catholicorum doctorum auctoritatibus deuianti capitulo, congrua depromeret abunde responsa  «. Neque Wenilonis uoluntatem neglexit Prudentius. Antea tamen ipsum Scoti libri cognoscere uoluit. Id cum ipsi usu uenisset, peculiari eum scriptione uehementer oppugnauit  .

Qua in re adiutricem nactus est Ecclesiam Lugdunensem  . Nam ad hanc quoque »uenerant uaniloqui  et garruli hominis scripta---uanissima, contra fidem ac ueritatem Dei, plena mendacii et erroris«, que doctis quidem hominibus risui essent, ab indoctis autem, quique illum hominem  »quasi eruditum admirationi haberent«, non sine summo, aut ipsorum periculo aut Christiane religionis detrimento legerentur  .

Uterque Scoti aduersarius eodem fere modo rem gessit. Arctissime atque per singulas pene sententias eius uestigia prementes simulac, que a uero abhorrere uideantur, deprehenderunt, ea acerbissime notant. Si qua in re dialecticorum regulis repugnauerit, regulis dialectis, sin sacrorum Bibliorum uel Patrum ecclesiasticorum auctoritati minus consenserit, horum ipsorum testimoniis eum aggrediuntur. Sepius etiam, que Scotus ratiocinando effecisset, testimoniis auctoritatibusque oppositis redarguere conantur. Nec desunt loci, ubi, ira ob eius errores abrepti, conuiciis eum dilacerare non dubitent. S.  quidem Prudentius, quo loco Scotus contendit  , »Deum prescire dici posse pro nescire: ita etiam predestinare pro non predestinare«, hoc modo in eum inuehitur: »O ingenium uenenis infectum! o sensum errorum tenebris incomparabiliter obscuratum! nunquam quippe etiam hereticorum quislibet ante te hunc nefarium intellectum admisit. Nullus Catholicorum saltem mente concepit, ut Deum scire pro eo quod est nescire, et predestinare pro eo quod est non predestinare, aut intelligerent aut intelligendum suaderent«. Atque innumera eiusmodi dicta in S. Prudentii libro reperiuntur. Ecclesia autem Lugdunensis ne postea quidem cum Scoto non bellauit. S. enim Remigius, archiepiscopus  Lugdunensis, quum preesset concilio ualentino, quod anno DCCCLu a quatuordecim episcopis habitum est, ut Scoti doctrina etiam ab hac synodo damnaretur, effecit. Sunt igitur in huius synodi canonibus cum alia aduersus Scotum dicta, tum uero hec  : »Ineptas questiunculas et aniles pene fabulas Scotorumque pultes, puritati fidei nauseam inferentes------ne mentes Christiane inde corrumpantur et excidant a simplicitate et castitate fidei, que est in Christo Iesu, penitus respuimus  «. Et hec: »Ista  capitula XIX syllogismis ineptissime conclusa------in quibus commentum diaboli potius, quam aliquod argumentum fidei deprehenditur, a pio auditu Fidelium penitus explodimus, et ut talia et similia caueantur,  per omnia authoritate Spiritus sancti interdicimus. Nouarum etiam rerum introductores, ne districtius feriantur, castigandos esse censemus  «. Hoc ualentine synodi iudicium omnino ratum habuit concilium Lingonense ; in quarto enim canone: »Capitula«, ait, »XIX syllogismis ineptissime ac mendacissime a quodam Scoto conclusa, ubi non argumentum fidei, sed potius commentum perfidie patet, nulla omnino philosophie arte, ut arroganter a quibusdam iactatur, constructum, sed inani fallacia et deceptione imperitissime conclusum, a pio fidelium auditu penitus explodimus  «. Tradunt etiam Nicolaum I, Pont. Max., horum conciliorum canones apostolice sedis auctoritate confirmasse  . Scotus autem, quantum scimus, ad  hec sese ne commouit quidem; quam rem Staudenmaierus ipsi  in laudem uertit.

uenimus nunc ad alteram illam theologorum controuersiam, cuius Scotum participem fuisse diximus.

Paschasius igitur Radbertus   opus suum »de corpore et sanguine Domini«, iam dudum illud quidem ante compositum, sed tunc cum maxime pluribus locis emendatum, Carolo Caluo, quippe qui ipsum petiisset, dono misit  . Quamquam autem totus est in eo, ut catholicorum dogma de transsubstantiatione  argumentis tum ex S. Scriptura tum ex SS.  Patrum operibus prolatis defendat atque confirmet: tamen, quum noua quedam atque ad id tempus inaudita aspersisse uideretur nonnullis, que alicubi offensionem parerent, in hoc eius libro occurrerunt. Cuius generis exempla  sunt hec: » non alia plane  est, quam que nata est de Maria, et passa in cruce, et resurrexit de sepulcro  «.---»uera utique caro Christi, que crucifixa est et sepulta, uerum illius carnis sacramentum quod per sacerdotem super altare in uerbo Christi per Spiritum S. diuinitus consecratur  «.

Itaque Carolus Caluus, cui forsitan et ipsi res ille minus probarentur, Ratramnum Corbeiensem  et Ioannem Scotum  , ut, que uera esset S. Scripture et SS. Patrum de corpore et sanguine Domini  sententia, scriptis persequerentur, uoluntate atque auctoritate sua excitauit. Ratramni liber exstat, Scoti inuidia temporum est absumptus.

Neque tamen hoc loco non sunt commemorande, que super libris eorumque auctoribus inter uiros doctos exorte sunt dissensiones. Fuerunt igitur, qui unum modo de S. Eucaristia opus, quod Ratramni esse diximus, Caroli iussu conscriptum esse putarent, neque id Ratramno, sed Scoto adscriberent. His autem iam pridem ita satisfactum est, ut, qui hodieque illum librum non ad Ratramnum, sed ad Scotum auctorem referat, inueniatur nemo  . Que pugna postquam desiit, in aliam quandam de illo Scoti libro suspicionem uentum est. Hanc uero causam ita optime et facillime diiudicare posse uidemur,  si antea, quibus potissimum argumentis, Scotum de S. Eucaristia scripsisse, efficiatur, paulo accuratius a nobis fuerit explicatum. Habentur autem eius rei testes cum ipsius Scoti equales, tum uero Berengarius Turonensis quique cum hoc uixerunt homines docti. Atque illius generis sunt Adreualdus, monachus Floriacensis, uir a doctrina summopere  laudatus  , et Hincmarus, archiepiscopus Remensis. Composuit enim Adreualdus »opusculum de corpore et sanguine Domini contra ineptias Ioannis Scoti«, cuius libelli insigne fragmentum edidit Luc. Dacherius in »ueterum scriptorum Spicilegio  «. Hoc fragmentum nichil aliud agit, nisi ut S. Hieronymi, S. Augustini, S. Gregorii pape locis quam plurimis ueram Iesu Christi in S. Eucaristia presentiam ostendat atque confirmet. Minus quidem apertum est Hincmari testimonium, nec tamen id, quod prorsus sit negligendum. Acerbe enim in libro suo de Predestinatione  notans errores aliquot, in quos incidissent S. Prudentius et Ioannes Scotigena: »Sunt et alia«, inquit, »que . . . contra Fidei Catholice ueritatem dicunt: uidelicet . . .  quod sacramentum altaris non uerum corpus et uerus sanguis sit Domini, sed tantum memoria ueri corporis et sanguinis eius«. Que res, cum in S. Prudentium nullo pacto cadere queat  , in Ioannem Scotum cadat, necesse est. Quod si in Scotum cadit, ex libro aliquo ipsius uiris doctis petita uidetur, ideo quod reliquos fere errores, qui ab Hincmaro ibidem perstringuntur, in libris ipsius hodieque legimus.

Hec uero, si quid scrupuli in animo nostro relinquant, totum id a Berengario Turonensi et quidquid fere doctorum hominum cum eo uixit, inde eximetur. Nam, ut paucis hanc rem comprehendamus, preter ipsum Berengarium, qui innumeris fere locis librum Ioannis Scoti de S. Eucaristia laudat, qui eum Caroli regis iussu aduersus Paschasium  scriptum esse ait, eiusque placita sibi sola probari contendit  , non solum singuli homines docti, qui uel priuatim uel publice in theologorum conuentibus cum ipso egerunt  , uerum etiam omnes propemodum synodi, quibuscum res fuit Berengario, queque magnam partem ab insigni episcoporum doctorumque hominum frequentia sunt habite  , Ioannis  Scoti librum de S. Eucaristia nouerunt, legerunt, damnauerunt. Nec quisquam inter tantam summorum uirorum multitudinem, qui tot per annos continenter fere Berengariana causa fuerunt occupati, exstitisse narratur, cui alia de illius libri auctore in mentem uenerint. Quare profecto mirum esse non potest, qui factum sit, ut ab illis usque temporibus apud omnes omnino historicos criticosque ita constiterit: composuisse Scotum Caroli regis iussu aduersus Paschasium librum de S. Eucaristia, quo libro postea Berengarius usus sit.

Nostra autem etate fuit, qui diceret, librum illum Berengarianum non fuisse Scoti, sed Ratramni [* 1Kb] . Hunc falso adscriptum esse Ioanni Scoto. Quare ne hoc quidem certum esset, an Scotus  ullum unquam de S. Eucaristia opus excuderit  .

uerum enimuero quamuis acute atque subtiliter ille in disputando sit uersatus, id tamen, si quid uidemus, non est assequutus, ut tam antiqua nos possessione exturbaret. Hoc ut planum fiat, paucis rei summam proponemus atque examinabimus  .

Quod primum, quecunque Berengarius eiusque equales de Scoto suo dixissent, etiam de Ratramni libro dici posse affirmauit, ac iam inde, libros illos non duos, sed unum eundemque fuisse, conclusum uoluit, est istud quidem aliquid, uerum in eo nequaquam sunt omnia. Haberet certe ius suum ita concludendi, si pluribus ille Scoti liber nobis descriptus  esset, que omnino in Ratramni opus quadrarent, nec facile in duobus duorum auctorum libris tam inter se similia possent reperiri. At paucissima tantum de Scoti libro commemorantur, atque ea, ex quibus facilius colligas, diuersum illum a Ratramni libro fuisse, quam cum hoc unum eundemque.

Est quidem, ut nonnulle res de Scoto sint scripte  , que eodem fere pacto ad Ratramnum transferri queant; uerum his ideo parum moueamur necesse  est, quod illis temporibus auctores, super eadem re scribentes, iisdem prope argumentis, iisdem fere locutionibus, non dissimili scribendi genere etiam sepius sunt usi  . Neque desunt contra, que ex Scoto nobis innotuerint, nec tamen satis commode ad Ratramnum pertinere uideantur  . Dicuntur hecce paululum reuecta ad Ratramnum posse appellere: uerum enimuero, si iam alieno sunt loco, etiam hoc queritur, num forte paululum reuecta ad longe alium auctorem appellere possint.

Plurimum tribui uidemus  Ascelino, qui in epist. ad Berengarium ita de Scoto scripsit: dixisse eum in exponendo orationem illam Gregorianam  »inter cetera fidei nostre contraria: »»specie  geruntur ista, non ueritate««. Quibus Ascelini uerbis hic Ratramni locus notatus esse creditur: »»Perficiant in nobis, Domine, quesumus, tua sacramenta, quod continent, ut, que nunc specie gerimus, rerum ueritate capiamus««. »Dicit , quod in specie gerantur ista, non in ueritate, id est, per similitudinem, non per ipsius rei manifestationem. Differunt autem a se species et ueritas. Quapropter corpus et sanguis, quod in ecclesia geritur, differt ab illo corpore et sanguine, quod in Christi corpore per resurrectionem iam glorificatum cognoscitur. Et hoc corpus pignus est et species, illud uero ipsa ueritas. Hoc enim geritur, donec ad illud perueniatur«. Ubi uero ad illud peruentum fuerit, hoc remouebitur. Que  sunt in hoc loco fidei nostre contraria? Ipse Lanfrancus, acerrimus Berengarii aduersarius, simili ratione locutus est  . Ubi hoc loco Ratramnus, suis ipsius uerbis usus, »specie«, inquit, »geruntur ista, non ueritate«, Ecclesie uerba secundum Ecclesie sententiam explicat. Quodsi hanc rem cuiquam auctori uitio dare potuit Ascelinus, tribus Anticyris caput eius insanabile fuisse oportet. Longe alium Erigeniani illius loci, quem Ascelinus ob oculos habuit, ex ipsius Ascelini uerbis contextum, qui  uocatur, statuendum esse, neminem non uidere putamus.

Pluribus ita de hoc Ascelini loco egimus, quia plurimum, quod contra nostram sententiam pugnet, continere putatus est, quum tamen multo plus, ut uidimus, quod pro nostra sententia pugnet, contineat.

Que deinde memoratu digna uideantur ex iis, quibus impugnamur, hec sunt. »Anonymus ille Cellotianus  de controuersia Paschasiana scribens, quum aliorum scripta tum Ratramni librum nouit, nullum uero Scoti  «. At ille Anonymus plures libros, qui ad illam rem pertinent, non citauit: uelut Heimonis, episc. Halberstadiensis  . Neque hercle plus inde colligi potest, quod »Sigebertus Gemblacensis et alii, qui de scriptoribus ecclesiasticis  disseruere, Scoti librum de S. Eucaristia non laudauerunt«: neminem enim illorum auctorum, qui satis accurate Scoti libros recensuerit, inuenimus. Sigebertus preter uersionem Areopagite, cuius  meminit, nullum prorsus commemorat.

Restat, ut, que preterea defendi posse uideantur, breuiter adstricta proponamus. Primum igitur Ratramni libro non continetur ea, quam Berengarius amplectebatur, de S. Eucaristia opinio. Berengarius enim panis uinique substantiam non remanere negabat  : Ratramnus, etsi obscura interdum atque ambigua utitur oratione, hac tamen in re a catholice Ecclesie sensu non recessit  . Deinde illis temporibus, quibus pugna Berengariana  flagrabat, atque Ioannis Scoti liber identidem legebatur damnabaturque, Ratramnus illius operis, quod ab eo scriptum scimus, auctor et conditor notus fuit. Anonymus quidem ille Cellotianus, siue cum Mabillonio Herigerum, abbatem Laubiensem  , qui a. MuII mortuus est, eum dicimus, siue, ut Pezius ostendere conatur  , Gerbertus, qui postea summi pontificis sedem obtinuit, is est habendus, certe haud ita multo ante Berengarianos motus Ratramnum sui libri conscriptorem fuisse testatus est. Huc accedit, quod Mabillonius duos uidit Ratramni codices manuscriptos, qui Berengarii etatem facile superarent, Ratramni nomine signatos: quorum alter in indicem librorum, a. MXLIX confectum, ut Ratramni liber relatus fuit  .

 Quibus igitur ita expositis Scoto opus suum de S. Eucaristia satis grandi argumentorum pondere uindicasse uidemur.

 Atque hoc loco satis mirari non possumus, quid factum sit duumuiris Staudenmaiero et Schluetero, qui uix  ac ne uix quidem  dubitantes, quin Scotus Berengarii temporibus falso illius libri auctor habitus sit, confidentissime nichilominus affirment, hominem et scripsisse cum Ratramno contra Paschasium, et, id quod Schlueterus, Staudenmaierum interpretatus, ait: »cum Ratramno spirituale potissimum dogmatis momentum illustrasse«. Huius enim rei, sublatis Berengariane etatis testimoniis, nec ulla indicia manent  . Adreualdum quidem Floriacensem et Hincmarum Rhemensem, quos supra audiuimus, si quem Scoti librum perstrinxere, non eum, quo Berengarius usus est, petiisse arbitramur. Quod mox patebit.

 Acerba profecto libri huius Erigeniani fata fuere. Berengarius enim illum doctrine sue auctorem laudans, mortifera illi uulnera inflixit. Lectus et damnatus est Parisiis, in concilio  sub rege Henrico habito  ; lectus et »sub anathemate« damnatus est in synodis uercellensi et Romana  sub Leone IX, Summo Pontifice, congregatis  . Postero tempore peius etiam in eum consultum est. Nicolaus enim II, Pontifex Maximus, cum concilio Romano  Berengarium, ut ipse eum, omnibus, qui aderant, inspectantibus, accenso ad id foco iniiceret, sua auctoritate cegit  .

Quam denique Scotus sententiam de corpore et sanguine Domini proposuerit, quum ipsius liber iam pridem uisus non sit, coniiciendum est ex Berengarii  opinionibus, utpote qui continenter ipsum sue doctrine auctorem iactare sit solitus  . Hanc uero illa potissimum Berengarii aduersus Lanfrancum scriptione, quam G. E. Lessingius, eo usque recentioribus incognitam, ex Guelferbytane bibliothece latebris protraxit, quantum satis est, in aperta luce collocatam atque in uulgus notam esse constat  ; quapropter si eam hoc loco explicare uelimus, acta tantum agere uideamur.

Hic autem difficultas quedam nobis occurrit. Ex iis enim, quibus ab Adreualdo et Hincmaro Scotum notari diximus, apparet, ueram ipsum ac realem, quam uocant, Iesu Christi in S. Eucaristia presentiam omnino negasse. Id uero, quum nec Berengarius ausus sit docere, nec a Berengarii aduersariis  in Scoto culpatum inueniatur, in illo ipsius libro, quem Berengarius habuit, nostra quidem sententia, repertum non est. Non tamen in Scoto hoc mirum  uidetur. Sepius enim frontibus aduersis secum pugnantia composuit  .

Neque deest, quare Adreualdum et Hincmarum non nichil secutus esse dixeris. Est enim inter Scoti carmina, que Schlueterus ex palimpsestis Angeli Maii a se edita scribit, unum  , quod non obscure istum errorem significat. Descripto paschate Isrelitarum, mare rubrum transeuntium, ita pergit:

»Hec quondam fuerunt uenturi Christi,
   In quo collucent, que latuere diu.
Qui solus uictor prostrato principe mundi
   Transacto triduo prosilit ex Erebo.
Ac primus calcans mortem transiuit in alta,
   Solus nam liber numine tartareo.
Sanguinis et proprii fundens libamina pura
   Mundo saluato pascha nouum dedicat.
Sponte sua Dominus se mactat ipse sacerdos,
   Que Patri placens hostia sola fuit.
Hostia, que totum purgauit crimine mundum,
    Mundum, quem potuit perdere primus homo.
Ex uno ueniens mors est expulsa per unum;
   Morte bona uite mors mala uicta perit.
Primitie Christus reserauit septa sepulcri
   Nostre Nature perdita restituens.
Harum nunc rerum celebrantur symbola sacra
   Dum parent oculis, mentibus nota prius,
Dum corpus Christi, dum sacri sanguinis undam
   Et pretium mundi mens pia corde sapit,
Dum memores cenam Domini reuocamus in annos,
   Dum plures odas consonat ipse chorus.
Aeternis epulis, quas mystica signa figurant,
   Digneris Carolum pascere, Christe, tuum.«

Huc item pertinet locus ille de sancta Eucaristia, quem Heflerus  ex commentario quodam ad Pseudo-Dionysii Areopagite hierarchiam celestem, quem Scotus noster scripsisse traditur  , protulit. Ipse locus hic est: »Sequitur: et in unum principationis  ipsam diuinissime Eucaristie assumptionem.  Intuere, quam pulchre, quam expresse asserit, uisibilem hanc Eucaristiam, quam quotidie sacerdotes Ecclesie in altari conficiunt, typicam esse similitudinem spiritualis principationis  Iesu, quam fideliter solo intellectu gustamus, hoc est, intelligimus, inque nostre nature interiora uiscera sumimus, ad nostram salutem et spirituale incrementum et ineffabilem deificationem. Oportet ergo, inquit, humanum animum ex sensibilibus rebus in celestium uirtutum similitudinem et equalitatem ascendentem arbitrari, diuinissimam Eucaristiam uisibilem, in Ecclesia conformatam, maxime typum esse participationis  ipsius, qua et nunc participamus  Iesum per fidem, et in intero  participabimus  per speciem, eique adunabimus  per caritatem. Quid ergo ad hanc magni theologi Dionysii preclarissimam tubam respondent, qui uisibilem Eucaristiam nil aliud significare preter se ipsam uolunt asserere? Dum clarissima tuba prefata clamat, non illa sacramenta uisibilia colenda, neque pro ueritate amplexanda, quia significatiua ueritatis sunt, neque propter se ipsa inuenta, quoniam in ipsis finis intelligentie non est, sed propter incomprehensibilem ueritatis uirtutem, que Christus est, in unitate humane diuineque sue substantie ultra omne quod sensu sentitur corporeo, super omne, quod uirtute percipitur intelligentie Deus inuisibilis in utraque sua natura« [* 1Kb] .



CAPUT u. Cum de aliis quibusdam rebus, que preterea ad Scoti uitam illustrandam pertineant, tum precipue de ultimis ipsius fatis.


Postquam igitur Scotus, ut longe ueri simillimum esse probauimus, circiter annum DCCCXLu ad Carolum Caluum uenit, is multos annos deinceps non solum conuictorem eum atque amicum habuit, uerum etiam, quod item pluribus a nobis est relatum, ut res multas easque graues exsequeretur, uoluntate sua commouit. Eo autem loco et honore quamdiu Scotus permanserit, incertum est: quamquam hoc satis exploratum habere uidemur, illud tempus, quo inde abiit, uix ante annum DCCCLXIII fuisse. Namque, ut alia minus certa mittamus  , exstat poëma quoddam Scoti ad Carolum  , in quo manifestissima  reperiuntur uestigia, illum, quo id tempore scripserit, adhuc in Caroli regia hesisse, quodque, quoniam in uictoria, quam Carolus breui ante de Northmannis pepererit, pro more gloriatur, anno DCCCLXII scriptum esse oportet  .

At si non in regia, certe tamen in regno Caroli usque ad annum DCCCLXXIII uixit. Quod illi uersiculi testantur, quorum iam supra  mentio est iniecta. His enim Hincmarus , Liuddo quidam, homo Grecus, qui apud Hincmarum fuisse uidetur  , atque Ioannes uIII, Pont. Max., quem exeunte anno DCCCLXXII. in illo dignitatis gradu collocatum esse constat, admodum honorifice commemorantur [* 1Kb] .  Atque illos uersiculos extremo uite tempore, ut opinamur, condidit. Neque enim, quod postea scripserit, reperitur quidquam  , et uix triennio interiecto Anastasius, bibliothecarius Romanus, in epistola ad Carolum Caluum missa, ita de eo mentionem fecit, ut eum tunc iam mortuum fuisse credas. Conquestus enim de eo, quod in uertendo Areopagita tam obscurus fuerit, hecce adiicit  : »Quod eum non egisse ob aliam causam existimo, nisi quod, cum esset humilis spiritu, non presumpsit uerbi proprietatem deserere«. Hec epistola, ut in codice ms. Patrum Soc. Ies. Bituricensium lectum esse ait Natal. Alexander, scripta est »X. Cal. Aprilis, indictione uIII«, qui est annus DCCCLXXu.

 Certiora huius rei indicia ad nostram etatem non peruenerunt. Neque ullo testimonio, cui quidem sine erroris periculo credere possimus, inter rerum auctores uel hoc constare reperitur, quo loco Erigena uitam posuerit, preterquam quod Mabillonius »uidetur«, ait, »in Francia perseuerasse«.

Sunt quidem qui Scotum diutius uixisse, atque adeo circiter annum DCCCLXXX ab Alfredo Magno in Angliam accersitum esse contendant, sed eorum causa sic profecto est comparata, nullam ut iis fidem habere queas. Quod mox uidebimus.

Plura omnino Ioanni nostro scripta tribuuntur: quorum partim, utpote quibus certus quidam locus uideretur conuenire, eo iam satis, opinamur, copiose descripsimus, partim infra, cum nichil plane  de iis memorie sit proditum, nisi hoc ipsum, Erigenam esse eorum auctorem, peculiari capite recensere in animum induximus.

Quoniam autem hominibus et ingenio et doctrina prestantibus solenne est, ut, qui eorum disciplinam sequantur, habeant, complures arbitramur precipuam Erigene operam dedisse, eiusque sectatores exstitisse, presertim cum celeberrime illi »schole palatine« prefuisse credatur. Quamquam uix unus eorum nominatim potest proferri. Sola enim historia episcoporum Antissiodorensium quendam Scoti discipulum nouit, Humbaldum Cameracensem; quem ab omnis doctrine elegantia summopere instructum fuisse scribit  . Deinde hoc loco id quoque monitum uelimus, quod Scotus ipse in fine librorum de  Naturis  hominem compellat, quo utatur familiarissime, cuiusque et exhortationibus et solertia illud opus inchoatum ac perfectum sit. Quem autem  dicat, ignotum est. Petrus Alixius eum fuisse existimauit Wulfadum, primum Remensem canonicum, postea Bituricensem episcopum  . Hanc Alixii coniecturam Schlueterus  ut rem confessam recepit.

Quesitum est etiam, num Erigena clericus fuerit, necne. Negant Hiortius  , Thomas Moore  , Natal. Alexander  , Mabillonius  : ueri simillimum putant Hockius  , Staudenmaierus  : affirmat »«, Schlueterus  . Sed qui negant, multo magis, quam qui affirmant affirmarintue, rebus certis factisque nituntur. Hi enim, que sequantur, in eo posita esse dicunt, quod Scotus theologie ac philosophie studio unice deditus fuerit, eumque, orta de rebus theologicis rixa, uel episcopi, ut suam de illis sententiam proponeret, rogauerint;  hasce autem res illa etate, nisi in homine clerico, uix aut ne uix quidem usu fuisse uenturas. Quasi uero, qui tunc aliquo casu, forsitan ipsa natura ferente, in scholis ad philosophie et theologie studia delatus ea adamasset, ut in iis perstaret, clericus debuisset euadere! Episcopus autem illos tum Erigenam adiisse constat, quum, rebus suis admodum angustis, a quo defenderentur, uix haberent quemquam. Quare nos magis altera illa ratio mouet: idque uel hac sola de causa, quod, etsi illis temporibus more fuit receptum, ut, qui aliquem clericatus gradum obtinuisset, continenter fere eo nomine appellaretur, Scotus tamen nec ab aliis scriptoribus, qui cum eo uixerunt, nec a semet ipso appellatus inuenitur, nisi »Scotigena«, »Scotus ille«, »extremus  sophie studentium«, et que sunt generis eiusdem.

Haud facile crediderimus, inter homines, qualis Erigena fuit, quemquam exstitisse, de quo maiore controuersiarum multitudine ab historicis agitatum sit. Itaque, quamuis magnam earum numerum iam adtigerimus, una tamen est reliqua. Narrant  permulti auctores, contra quod nobis in Gallia, ut diximus, mortuus esse uidetur, eum ab Alfredo Magno  in Angliam, ut doctrine sue Anglis hominibus copiam faceret, accersitum esse; hic ad abbatis dignitatem eum peruenisse et, quum uiolenta nece occidisset, etiam in »sanctorum martyrum« numero esse habitum. Hanc narrationem his ducentis fere annis, cum eo usque diu inconcussa stetisset, Mabillonio  duce ac signifero  diligentissimi quique historici acerrime impugnarunt. Nostra autem etate exstitit, qui rem desperatam in pristinum restituere conaretur  . Hoc, quam non  consecutus sit, licet plausorem suum inuenerit, paucis, opinamur, declarari potest.

Quantamcunque, qui rem defendunt, testimoniorum farraginem congerunt  , antiquissima ab iis scriptoribus repetunt, qui ducentis, et amplius, annis post Scotum uixerunt: Ingulfum dicimus abbatem et Guilelmum Malmesburiensem. Ad horum fidem, qui postea scripsere, sese fere recipiunt. Cum Malmesburiense quidem illi, quos inter reliquam turbam habent uelut inter ignes lunam minores, ad uerbum fere consentiunt, preterquam quod, ubi ille cautius dubitat, hi plerumque confidenter affirmant: nec ullo pacto, id quod iam Natalis Alexander uidit, dubitandum est, quin ille ab his ad uerbum transcriptus sit  . Quare ad Ingulfum et Malmesburiensem,  tanquam ad triarios, res uenit. Hi autem, quamuis disertis uerbis illam narrationem tradiderint, tamen, cum neque ii sint auctores, quos admodum fide dignos habere soleant, et, id quod supra iam monuimus, primi post Scoti etatem, a qua ducentis et amplius anni absunt, de Scoto in Angliam profecto sermonem faciant, magno opere considerandum est, quanta iis fides hac in re sit habenda, aut potius, num forte propter diuersas argumentorum rationes omnis hac in re fides iis sit abroganda. Atque diuersa ab eorum testimonio argumenta habemus sane grauia. Primum enim Asserus Meneuensis, Bancorensis abbas et Schireburnensis episcopus, quem Alfredus propter eximiam litterarum scientiam ad se uocauerat, cuiusque fidelissima opera in optimarum  artium studiis bene instituendis utebatur, in uita Alfredi a se scripta accuratissime doctorum uirorum, qui ad Alfredum uenerunt, quorumque ipse quasi collega fuit, mentionem facit, neque de Scoto nostro quidquam dicit, pluribus certe de eo, utpote uiro summa doctrine laude conspicuo, commemoraturus, si is unquam ad Alfredum uenisset  .

Que uel una res ad plures Malmesburienses atque Ingulfos refellendos ualet. Deinde Malmesburiensis ita scribit, quasi Scotus statim  post illius epistole,  quam Nicolaus I de eo ad Carolum Caluum misit  , in Galliam aduentum, relicta Gallia, ad Alfredum, huius »munificentia illectus« se contulerit, quum in confesso habeatur, Alfredum ante annum DCCCLXXX, bellorum multitudine distractum, de doctis hominibus illiciendis ne cogitasse quidem, quum denique illa epistola iam anno DCCCLX aut quinque annis post scripta sit  .

Tum Ingulfus Scotum suum Aethelingiensi monasterio abbatem prefecit; quod contra Malmesburiensis suum in Malmesburiense cenobium duxit  . Ceterum Ingulfus satis manifesto ostendit, unde sibi error iste obiectus sit. Scribit enim  : » de ueteri Saxonia Ioannem, cognomento Scotum, acerrimi ingenii philosophum, ad se alliciens, Adelingie  monasterii sui constituit prelatum«. Iam uero Asserus in uita Alfredi  refert, uocasse Alfredum ad se ex Gallia »Ioannem quendam, presbyterum ac monachum, Ealdsaxonem  genere, uirum doctissimum, quem postea Aethelingiensi cenobio abbatem prefecerit«. Ingulfus autem, qui hec ipsa sciret, simulque de Ioanne Scoto, ingenioso illo philosopho, ea fere etate, qua Alfredus uixit, apud Gallos notissimo, ut uidetur, audiuisset, quos duos habere debuit, eos unum eundemque habuit, atque huius nomen nomini illius tanquam cognomen adiecit.

Quoniam autem Staudenmaierus Malmesburiensem potissimum sequitur, etiam de hoc sigillatim nonnulla dicamus. Is igitur precipue in hac narratione  de Scoto nostro sepius uehementer errauit.

Cuius rei unum exemplum iam protulimus, nec plura desunt: ait enim  , Florum  scripsisse aduersus Scoti librum de diuisione Nature, quum scripserit aduersus librum de predestinatione, et que sunt eiusdem generis. Deinde ne id quidem negligendum est, quod in libro suo de gestis regum Anglorum  rem ut dubiam narrat: utitur locutionibus, quales sunt »creditur«---»ut fertur«---»quod sub ambiguo non dixerim«. Quamquam  aliis locis  nichil dubitat. Quod autem his ipsis locis adiicit »ut ex scriptis regis  intellexi,  sublimis Malmesburie resedit«, hec profecto, rebus alioquin ita, ut explicatum est, se habentibus, parum nos mouent. Est enim fortasse, ut ex regis scriptis intellexerit »resedisse Malmesburie Ioannem«, de suo autem addiderit, eadem fere cum Ingulfo ratione, »fuisse hunc Ioannem Scotum Erigenam«. Eiusmodi errores illis scriptoribus, ex quorum numero est Guilelmus, sepissime offusi sunt. Atque faciliorem etiam hec tota res explicatum habet, si Ioannem illum, ut nostrum, Scotorum gentis fuisse fecerimus. Scimus autem, maximam ea etate doctorum hominum multitudinem, qui Scotorum gentis essent, precipue ex Hibernia profectos, in Anglia, Gallia uixisse  . Huc accedit, quod  maius etiam est, ut annales Hidenses disertis uerbis testentur  , fuisse inter eos, qui sub Alfredo rege Oxonii iuuentutem instituissent in artibus optimis, preter illum Ioannem Ealdsaxonem  , de quo supra fuit mentio, etiam Ioannem, ecclesie Meneuensis monachum. Potuitne ergo fieri, ut Alfredus hunc ipsum, aliquamdiu munere illo functum, quemadmodum Ioannem Ealdsaxonem Aethelingiensem abbatem constituit, ita in Malmesburiense cenobium mitteret? Potuitne fieri, ut hic ipse, quum dicatur monachus Ecclesie Meneuensis, etiam Scotus uel esset, uel appellaretur? Certe enim meminimus, docere nos supra , habitasse procul dubio in illa ipsa regione Meneuensi homines  Scotos, atque adeo Scotum nostrum ibidem  natum uideri.



CAPUT uI. De illis Erigene scriptis, que adhuc a nobis recensita non sunt.

Post Pseudo-Dionysii et S. Maximi interpretationes, post libros de predestinatione et de S. Eucaristia, quorum iam mentio est facta, super illis, que item uere sunt Erigeniana, aliquot carminibus, tractatu de uisione Dei, libris u de diuisione Nature data opera disputare decreuimus  . Nam que a nonnullis preterea Scoto adscripta sunt, non reddita tamen ratione probabili, ea, quum librorum ope destitutis nobis ipsorum causam diiudicare non licuerit, deinceps  simpliciter tantum enumeranda arbitramur.

Carmina igitur Scoti, que nobis innotuere, sunt  numero XIu: in proemio libri de predestinat. habetur I; proemio interpretationis Pseudo-Dionysii adiecta sunt II; Cangius in prefatione ad Labbei glossarium edidit I; Schlueterus ex codicibus Angeli Maii, ut dicit, noua protulit X  [* 1Kb] . Breuissimum Iu, longissimum ad LXXX uersus habet. Missa fere sunt Carolo Caluo. Omnium ferme argumenta ex philosophorum theologorumque chartis deprompta sunt: canitur »Christus crucifixus«, »crux«, »pascha« atque similia. Errores continent multos eosdemque propemodum cum libris de diuisione Nature et de predestinatione. Auctorem sibi fuisse ostendunt multo magis eruditum, quam petica facultate insignem. Habent omnino permulta sic putida atque arguta, ut diligentem lectorem non offendere non  queant. Attamen, que illorum temporum est ratio, summa profecto laude digna sunt. Walafridus quidem Strabo nec facilitatis, nec elegantie palmam Nostro preripere potuit. Libellum »de uisione Dei« Mabillonius deprehendit in ms. codice Claromariscensi prope Audomaropolim. Post eum, quod quidem sciamus, qui librum uiderit, fuit nemo, quamquam plures eum diligentissime quesiuerunt  .

Refert Mabillonius, initium eius hoc fuisse: »Tractatus Ioannis Scoti de uisione Dei. Omnes sensus corporei ex coniunctione nascuntur anime et corporis  «. Argumentum libelli, ni fallatur, in eadem re, ait, uersatum esse, qua Lupi, abbatis Ferrariensis, epistola XXX ad Gothescalcum, monachum Orbacensem. Que Lupi epistola  locum quendam  explicat, qui est apud S. Augustinum in libris de ciuitate Dei XXII, 29: »de qualitate uisionis, qua in futuro seculo sancti Deum sint uisuri«.

Librorum u »de diuisione Nature« siue » «, qui iidem appellantur »de Naturis« siue » « plures reperti sunt codices mss.  . Duos eorum Mabillonius ipsius Scoti etate exaratos dicit: nec tamen ullus nomen auctoris habuit. Guilelmus Malmesburiensis et Hugo a S. uictore primi  , quantum pro certo a nobis statui potest, Scoto nostro libros suos attribuerunt. Nihilominus tamen etiam ineunte seculo XIII fuere, qui Amalrici Benensis eos esse opinarentur  : Trithemius abbas et Baleus adeo ad Ioannem Scotum, quem Mailrosium uocant, Bede uenerabilis equalem,  hos libros retulerunt  . uerum enimuero, si quis uel aliud agendo libros de Naturis cum Erigene  [* 1Kb] libro de predestinatione contulerit, nichil prorsus dubitationis ei relinquetur. Quo factum est, ut iam pridem inter uiros doctos uno quasi ore hac in re sit consensum.

Quod autem Thomas Galeus in prefatione editionis sue  scribit, testes fide dignos affirmare, Florum  1Kb] hos libros, quo facilius confutaret, deprauasse, hec quidem omnino inanis est suspicio. Testes illi sunt, credimus, Matthias Westmonasteriensis , et si qui forte in huius uerba iurarunt. Sed, quicunque sunt, quum Florus ille  non libros de Naturis, sed librum de predestinatione impugnauerit, uehementissime errauerunt. Huc accedit, quod ipsos libros accurate perlegenti  ea apparet partium coherentia, is offertur sententiarum nexus, ut hoc solo argumento confisus uir doctissimus, Hockius, illam Thome Galei suspicionem, ut uanam, iure repudiauerit  .

Bis omnino libri de diuisione Nature typis sunt descripti: primum a. MDCLXXXI prodiere Oxonii per Thomam Galeum, Oxoniensem; deinde a. MDCCCXXXuIII Monasterii Guestphalorum opera C. B. Schlueteri, Monasteriensis. Posterior editio propter multitudinem mendorum, quorum ne index quidem adiectus est, priori longe est postponenda  .

Externa disserendi forma, qua Scotus his in libris utitur, est dialogi: magistrum enim cum discipulo colloquentem finxit, horumque sermonibus alternis totam disputationem rite deducit. Ut magister, ita  discipulus nunc interrogat, nunc interrogatur; atque ille, dum altiorem ac speculatiuam, quam uocitamus, philosophie theologieque cognitionem exceperis, uix una schola dici queat doctior.

De totius operis argumento atque indole, quoniam in altera nostre scriptionis parte proprie disputandum est, hoc loco satis habendum arbitramur, si illa Bruckeri uerba, que iam supra a nobis allata sunt, iterum nostra fecerimus. Ait igitur Bruckerus  , omnem Scoti philosophiam huc redire: »Omnia, quecunque sunt, non radicaliter modo et uirtualiter, sed et essentialiter in Deo contineri, atque adeo omnia ex Deo ab eterno progressa esse et fluxisse, inque uarias classes inferiorum et superiorum, deteriorum meliorumque entium distincta tandem  in fontem originemque suam  reditura esse«.

Que philosophia, quam accurate lutulentum istud  chaos Alexandrinum recentiorumque Platonicorum, quos uocant, referat, nemo non uidet, atque in capite H uberius a nobis demonstratum est. Itaque iam per se liquere arbitramur, qui factum sit, ut alii philosophiam istam Erigenianam quam maxime sint abominati, alii contra amplexati fuerint cupidissime. Horum autem, qui laudarent, numerus, quum patrum nostrorum memoria admodum exiguus fuisset, nostra etate, nec preter eorum, qui sapiunt, opinionem! immane quantum est auctus. Quorum partem, qui opere pretium duxerit cognouisse, adeat Schlueteri prefationem  p. uII seq. Est tamen, ut in senatu illo---»tanquam altiore spiritu afflato« uideamus non neminem , quem supercilium censorium perquam facile istinc mouerit. Iam uero illos qui uituperarunt, si enumerare uelimus, dies profecto deficiat  . Quare hoc loco ea tantum narrabimus, que ab his, qui ad S. Ecclesie nostra gubernacula consedere, aduersus libros de Naturis gesta sunt.

Fuit igitur ineunte seculo XIII, quum Amalricus Benensis, Dauid de Dinando  horumque reliqua turba totius Gallie Ecclesiam uehementissime uexabant. Doctrinam suam, quatenus memorie est proditum, fere Ioannis Scoti libro de diuisione Nature debebant. Gersonius quidem, uir doctissimus, uniuers. Paris. cancell., hec docuisse ait  Amalricum  : »Omnia sunt Deus: Deus et omnia. Creator et creatura idem sunt. Deus ideo dicitur finis omnium, quod omnia reuersura sunt in ipsum, ut in eo immutabiliter conquiescant: et unum indiuiduum atque incommutabile permanebunt. Sicut Abraham et Isaac unius eiusdem nature sunt, sic omnia esse unum, et omnia esse Deum: Deum enim esse omnium creaturarum essentiam, cet.«. Dauid de Dinando, Amalrici discipulus, easdem res tantum non iisdem uerbis docuisse traditur  . Quorum sententia nichil est Erigeniane similius. Quod infra a nobis exponetur. Neque hec res illa etate latuit. Diserte enim narrant historici, Scoti nostri opus compilatum esse ab Amalrico  . At tradunt etiam, illos, quorum erat, non solum damnasse Scoti librum,  uerum etiam publice ac solenniter comburi iussisse  . Albericus, trium fontium monachus, qui admodum fide dignus habetur  , ad annum MCCXXu hec refert: »Littere summi pontificis ---. . . hoc anno  solenni damnatione cuiusdam libelli Ioannis Scoti. Honorius episcopus, seruus seruorum Dei, archiepiscopis et episcopis etc. Inimicus homo zizania bono semini superseminare non cessat, etc. Nuper siquidem, sicut nobis significauit uenerab. frater noster Parisiens. episcopis, est quidam liber, qui Perifisis titulatur, inuentus, tot scatens uermibus heretice prauitatis, unde a uenerabili fratre nostro archiepiscopo Senonensi et suffraganeis eius, in prouinciali concilio congregatis, iusto est Dei iudicio reprobatus. Quia igitur liber,  sicut recepimus, in nonnullis monasteriis et aliis locis habetur, et claustrales nonnulli et uiri scholastici . . . se studiosius occupant lectione dicti libri . . . nos iuxta pastoralis sollicitudinis debitum corruptele, quam posset ingerere liber huiusmodi, occurrere satagentes, uobis uniuersis et singulis in uirtute S. Spiritus districte precipiendo mandamus, quatenus libellum istum sollicite perquiratis, et ubicunque ipsum uel partem eius inueniri contigerit, ad nos, si secure fieri possit, sine dilatione mittatis solenniter comburendum, alioquin uos ipsi publice comburatis eundem, subditis uestris expresse iniungentes, ut, quicunque ipsorum habent uel habere possunt in toto uel in parte exemplaria dicti libri, ea nobis  differant resignare, in omnes, qui ultra  Xu dies, postquam huiusmodi mandatum seu denunciatio ad notitiam eorum peruenerit, librum ipsum, totum aut partem, scienter retinere presumserint, excommunicationis sententiam incurrisse, notamque prauitatis heretice non euadent. Datum Laterani X Cal. Febr.« cet.

Hec igitur postquam ab Honorio III aduersus libros de Naturis supremo supplicio sancita sunt, per proximos CCCCL annos, dum Thomas Galei, Oxoniensis, opera typis describuntur, omnino propemodum obliuioni traditos eos fuisse credas. Neque illi, qui interea sancti concilii Tridentini iussu indicem librorum prohibitorum confecere, Scoti libros de naturis curauerunt. At quum primum renuntiatum  fuit, prodiisse de integro in publicum libros iam pridem damnatos, Rome in indicem librorum prohibitorum relati sunt; quem locum suum ad hodiernum usque diem obtinuerunt  .

Neque tamen ullo pacto Schlueterus reprehendendus est, propterea quod, etsi catholicum se profiteatur, posthabita summorum pontificum auctoritate, denuo illos libros ediderit. Nam quum hoc ipsum nuper a quodam monitus fuisset, per adolescentem sibi amicissimum certiorem eum fecit, sese nec audiuisse unquam, nec credere, ullum Ioannis Scoti Erigene opus in indicem librorum prohibitorum relatum esse; eum fortasse, nominum similitudine deceptum, que de Ioanne Duns Scoto inuenisset, ad Ioannem Scotum Erigenam traduxisse.

 uenimus nunc ad ea simpliciter afferenda, que unus et item alter sine causa necessaria Erigene tribuit. Sunt fere hec  :

I. »Excerpta ex Macrobio de differentiis et societatibus Greci Latinique uerbi«. II. »Homilia de initio Euangelii secundum Ioannem«. Que duo utique Erigeniana esse, uerisimile putatur. III. »Commentarium in Dionysium Areopagitam«. Hoc qui uiderit, quod quidem illi, quos  auctores nostros laudauimus, sibi persuaserunt, est fortasse nemo. Iam uero nostra etate Dr. Greithius, parochus Sangallensis, in bibliotheca uaticana reperit  »expositiones in Ioannis Scoti ad Pseudo-Areopagite hierarchiam celestem«. Typis nondum est descriptum, preterquam quod locum quendam  de S. Eucaristia ex eo protulit Heflerus, quem locum nos quoque supra  exscriptum habemus [* 1Kb] . Cuius loci oratio est satis Erigeniana. Iu. Interpretationes Latine et »Moralium Aristotelis« et »uariarum mirabilium historiarum«. Illa Scoti esse facilius negatur, quam conceditur: de hac negare non dubitant. u. »Commentarium in Euangelium secundum Mattheum«, »tractatus de officiis humanis« cet. cet. Qui libri, quando a Ioanne uel a Scoto aliquo scripti dicantur, continuo a uiris doctis, qui opinando plurimum ualere soleant, Ioanni nostro adscripti creduntur: constare enim, aliis ipsos fere auctoribus deberi, quibus unum uel Ioannis uel Scoti nomen cum Nostro commune fuerit.



PARS POSTERIOR.



§ 1.


Nature  nomine comprehenditur, quidquid  »uel animo percipi potest, uel animi intentionem superat«.



§ 2.


I. »Prima ac summa  diuisio est in ea que sunt, et in ea que non sunt«. 

Habentur autem quinque »modi«, quibus aliquid dici potest uel »esse,« uel »non esse«.



§ 3.

»Quorum primus uidetur, per quem ratio suadet, omnia, que corporeo sensui uel intelligentie perceptioni succumbunt, posse rationabiliter dici esse: que uero per excellentiam sue nature omnem sensum, intellectum rationemque fugiunt, iure uideri non esse«. Hoc igitur modo dicuntur esse quedam uniuscuiusque essentie accidentia, non esse uero ipsas essentias; essentie  agnoscuntur non »quid sint«, sed  »quia sint«. 



§ 4.


»Secundus modus in naturarum creatarum ordinibus consideratur. Unusquisque ordo potest dici esse, et non esse. Inferioris enim affirmatio, superioris est negatio; inferioris negatio, est superioris affirmatio« cet. 



§ 5.

»Tertio modo ea, que ex causis suis in materia formata, in temporibus et locis generata cognoscuntur, quadam consuetudine dicimus esse; que uero adhuc in ipsis nature sinibus continentur, nec in formata materia . . . apparent, eadem consuetudine dicimus non esse«. 



§ 6.


»Quartus modus secundum philosophos non improbabiliter ea tantum uere esse dicit, que solo intellectu comprehenduntur; que autem locorum spatiis temporumque motibus uariantur, colliguntur, soluuntur, uere dicuntur non esse«. 



§ 7.

»Quintus modus in sola natura humana a ratione conspicitur. Hec enim, quoniam diuine imaginis dignitatem, in qua proprie substitit, peccando deseruit, merito esse suum perdidit, et ideo dicitur non esse; dum uero Dei gratia restaurata ad pristinum substantie sue statum reducitur, inchoat uiuere  «. 



§ 8.


»uidemus itaque, cauendum esse, ne illis, que Scotus Nature nomine comprehendit, plurisbusque modis aut esse aut non esse dici posse declarat, ullo pacto contineri existimemus res, que uere ac proprie  nulle sint dicende, que uere ac proprie reperiantur nusquam. Quare longe alia est ratio, cum Scotus peccata peccatorumque penas esse negat  : peccata enim et pene ei uere nulla sunt, quippe que nisi in rerum, que sunt, priuationibus non intelligantur  .



§ 9.

II. Iam uero alia est multoque grauior Nature diuisio.

»Que diuisio uidetur quatuor species recipere: quarum prima est, que creat et non creatur; secunda, que creatur et creat; tertia, que creatur et non creat; quarta, que nec creat nec creatur. Harum quatuor bine inter se opponuntur: nam tertia opponitur prime, quarta secunde. Sed quarta  inter impossibilia ponitur, cuius differentia est, non posse esse.---Multum  me mouet quarta species; nam de aliis tribus nullo modo hesitare ausim, cum prima in causa omnium, que sunt, et que non sunt, intelligatur; secunda uero in primordialibus causis; tertia in his, que in generatione temporibusque ac locis cognoscuntur  . Atque de singulis disputari subtilius necessarium est«. 



§ 10.

A. »Prima igitur Nature species uisa est ea, que creat et non creatur«.

Hec »de solo Deo recte predicatur: hic enim solus omnia creans, solus sine principio esse intelligitur,  quia principalis causa omnium, que ex ipso et per ipsum facta sunt, solus est; ac per hoc et omnium, que ex ipso sunt, finis est: ipsum enim omnia appetunt. Principium est, quia ex ipso sunt omnia, que essentiam participant; finis est, quia ad ipsum mouentur omnia, quietem motus sui sueque perfectionis stabilitatem querentia«. 



§ 11.

»Ex essentia eorum, que sunt, ex mirabili rerum ordine, ex motu omnium stabili theologi recte intellexerunt, Naturam creatricem et esse, et sapere, et uiuere. Ac per hoc inquisitores ueritatis tradiderunt, per essentiam intelligi Patrem, per sapientiam Filium, per uitam Spiritum Sanctum. Itaque trinitatem docuerunt esse in unitate.---Unam omnium causam  dixerunt unitatem. Huius autem, mirabili eam multiplicitate contuentes, tres substantias  intellexere: ingenitam, genitam, procedentem. Habitum  ingenite ad genitam nominauerunt Patrem, habitum genite ad ingenitam dixerunt Filium, habitum  procedentis ad ingenitam genitamque appellauerunt Spiritum Sanctum. Ita Abraham est nomen substantie  et Isaac est nomen substantie: illius habitus ad hunc dicitur pater, huius habitus ad illum uocatur filius«. 



§ 12.

De processione Spiritus sancti Scotus multo magis Grecorum sententie fauet, quam Latinorum. Ait igitur, quemadmodum dicatur, una essentia diuina in tribus substantiis etc., ita  etiam dici posse, unam causam in tribus causis. Iam uero, cum nullibi in rerum natura ex duabus causis fiat una, se non uidere, quo pacto ex Patre et Filio  procedere possit Spiritus sanctus [una causa  ]. Quod si dicas, ideo  Spiritum sanctum de Patre Filioque procedere, quod per Filium de Patre procedat, in hoc uix quidquam esse, cum Filius et ipse causam suam habeat Patrem . Neque tamen recusare audet, quominus credat Spiritum de Patre Filioque procedere: nam sanctos patres Latinos »rationabiliter«, si quis eos hac de re interrogasset, sibi »responsuros« uideri, et sacre Scripture forsitan auctoritate posse defendi. 



§ 13.

»Num decem categorie uere ac proprie de numine diuino possint predicari, difficile est dictu. Est autem in hac questione usui theologia et , quarum illa negat, hec affirmat, esse  diuinam substantiam hoc uel illud eorum, que sunt, uelut essentiam, bonitatem, solem, stellam, aquam, leonem, ursum«, cet. uidentur hec esse inter se contraria, sed, cum circa diuinam uersentur substantiam, omnino consentiunt. Namque non ait, diuinam substantiam esse illud proprie, sed  ita posse appellari; uero contendit substantiam diuinam nec uere illud esse, nec proprie ita uocari.

Quas quidem theologias pulcherrime a S. Dionysio Areopagita sibi suppeditatas, Erigena immortaliter gaudet. (I, 14, 16, 78 cet., cet. Pref. ad Maximi ambigua [Gale. app. p. Iu]. Longa autem oratione persequitur, nullam esse inter decem illas categorias Aristotelicas, quam uere ac proprie de Deo possis  predicare: simul harum aliquam de ipso affirmauerit , continuo eam negari . 



§ 14.

»Deus, quod ipsi oppositum sit, non habet  . Quum uero essentie opponatur nichil, bonitati autem malitia etc., Deus non est essentia, bonitas, etc. sed plus quam essentia , plus quam  bonitas  etc. Omnia, que adiectis particulis super, plusquam, de Deo predicantur, duas illas theologias comprehendunt: in pronunciatione est forma , in intellectu autem uirtus. 



§ 15.

Patet igitur ex iis, que supra proposuimus, Deum humane mentis acie prorsus fere esse inaccessum. uerum ipse semetipsum cognoscit. Est quidem omnino dicendum: »nescire Deum, se quid esse«, »Deum non in aliquo se cognoscere«, et que sunt generis eiusdem, at hec est uera uirtus illius, que in Deo est, cognoscendi facultatis. Reuera enim Deus non est quid, non est in aliquo, hoc est non est certum aliquid, non habetur et circumscribitur in  aliquo eorum, que sunt et rerum creatarum numero comprehenduntur. 

Sin uero quesieris, qua ratione Deus, que cognoscit, cognoscere existimari debeat, respondebitur: »quod nec sensibilia per sensum, nec intelligibilia per intellectum, nec sensibilia per intellectum, nec intelligibilia per sensum, sed omnia in eternis suis rationibus contemplatur«.  »Aeterne ille rationes« sunt »idee«, quas uocant, omnium rerum, que Deus erat facturus, »exemplaria principalia«. He sunt rerum tantum substantialium, et ipse quoque res substantiales.  Hinc Scotus suo iure etiam hoc contendit: »Diuina scientia est  rerum omnium, que sunt, causa«---»quorum Deus causa non est, ea nescit«---»rerum, que sunt, cognitio«  »est ueraciter res ee, que sunt«. 



§ 16.

Cum nulla categoria proprie de Deo predicatur, tum neque nona in eum cadit, . Dicitur autem Deus creasse. Sed creare et esse in Deo unum idemque sunt habenda. »Deus non erat, priusquam omnia faceret. Ceternum est Deo suum facere et cessentiale. Deus et suum facere, hoc est, sua actio sunt unum simplex et indiuiduum; nam Deus, qui est innumerabilis, numerum in se non recipit. Cum  ergo audimus, Deum omnia facere, nil aliud debemus intelligere, quam Deum in omnibus esse, hoc est, essentiam omnium subsistere. Ipse enim solus per se uere est, et omne, quod uere in his, que sunt, dicitur esse, ipse solus est. Nihil enim eorum, que sunt, per se ipsum uere est; quodcunque autem in eo uere intelligitur, participatione ipsius unius, qui solus per se ipsum est, uere esse accipit«. 



§ 17.


Atque hic ipse Scoti locus percommodum nobis transitum parat ad aliam quandam de creatrice eius Natura disputationem.

Nil igitur hoc loco uidetur apertius! Oculis cerni dixeris horrendum pantheismi monstrum! Expressis uerbis scriptum est, creatricem Naturam, quam Deum appellari diximus, ita esse in omnibus rebus, quas fecit, ut ea ipsa sit sola ac uera harum rerum essentia. Atque eadem prorsus ratione Erigenam sepissime locutum inuenimus. uelut in libro primo de diu. Nat. cap. 73: »Fieri«, inquit, »estimatur Deus in creaturis suis uniuersaliter, dum in eis non solum intelligitur esse, sine quo esse non possunt, sed et eorum essentia sit«. Et ibidem cap. 3:  »Deus namque omnium essentia est, qui solus uere est«. Neque non animaduertendum est, ultimo hocce loco eam ipsam rem, quam essentiam Scotus uocat, etiam subtantie nomine ab eo appellari, nec non satis accurate ita describi, ut uere ac proprie substantiam agnoscere coacti simus. In libro secundo de diu. Nat. cap. 2: »Quid«, ait, »si creaturam creatori adiunxeris, ita ut nichil aliud in ea intelligas preter ipsum, qui solus uere est? Nil enim extra ipsum uere essentiale dicitur, quia omnia, que ab eo sunt, nil aliud sunt, in quantum sunt, nisi participatio ipsius, qui a se ipso solus per se ipsum subsistit. Num negabis, creatorem et creaturam unum esse? Non facile: huic enim resistere ridiculosum uidetur«.



§ 18.


Huc item est referendum, quod Noster  affirmat, Deo nichil prorsus opponi, qua re fiat, ut, cum »essentie« opponatur »nichilum«, Deus non sit essentia, sed plus quam essentia, siue superessentialis. Nam si non est, quod Deo opponatur, hoc certe concedendum arbitramur, nichil esse preter Deum, hoc est, Deum esse, quidquid est. Hac autem re missa sequamur consectarium illud, quod Scotus ipse proposuit, Deum, quum »essentie« opponatur »nichilum«, non essentiam, sed plus quam essentiam esse, siue superessentialem. Hec igitur superessentialitas propterea de numine diuino predicatur  , quod supra illam »essentiam«, cui opponitur »nichilum«  , ita quodammodo sit constitutum, ut ipsum sit quasi tertium quoddam, quo illa, que inter se sunt opposita, simul comprehendantur, efficiantur »concordique«, ut ita dicamus, »pace ligentur«. Sunt enim apud Scotum hec: Fides catholica ac uera ratio fatetur, Deum esse infinitum,  et plus quam infinitum, infinitas enim infinitorum est, et simplicem, et plus quam simplicem, omnium enim simplicium simplicitas est. Et cum ipso nichil esse credit uel intelligit; quoniam ipse est ambitus omnium, que sunt, et que non sunt, et que esse possunt et que esse non possunt, et que ei contraria seu opposita uidentur esse, ut non dicam similia et dissimilia. Est enim ipse similium similitudo, et dissimilitudo dissimilium oppositorumque oppositio et contrariorum contrarietas. Hec enim omnia pulchra ineffabilique harmonia in una concordia colligit atque componit  .  Deinde ad hanc ipsam illius, quam Erigena statuit, diuine superessentialitatis explicationem id quoque pertinet, quod sepius : »Esse omnium,« ait, »est, superesse diuinitatis«.

 Atque propter rei magnitudinem hunc quoque locum adiiciamus: »Nemo tamen est pie credentium et ueritatem intelligentium, qui non continuo exclamet, causam totius uniuersitatis creatricem supernaturalem esse et superessentialem et supra omnem uitam, et sapientiam, et uirtutem, et supra omnia, que dicuntur et intelliguntur, et omni sensu percipiuntur, dum sit horum omnium principium causale et medium implens essentiale, et finis consummans ---et ambitus omnia, que sunt et que non sunt, circumscribens«. 



§ 19.

Deus igitur hicce superessentialis ita quasi supra omnia, que sunt, que cogitantur, que mentis  aciem effugiunt, est constitutus, ut ea cuncta, tanquam uniuersitatis quoddam corpus sua essentia complectatur, sua essentia impleat, sua essentia efficiat. Itaque tantum abest, ut Scotus, quum Aristotelicam essentie categoriam, utpote cui oppositum sit nichilum, cum Deus, quod ipsi opponatur, non habeat, de numine suo diuino proprie predicari negat  , idcirco rerum uniuersitatis essentiam de ipso tollat, ut eam diserte ipsi relinquat, atque adeo plane ac diserte tribuat.



§ 20.

At occurrent nobis, quicunque attenderunt, eo, quod Erigena Deum s. Naturam non creatam creantem, quum ab initio quatuor Nature species constitueret,  item Nature speciem esse dixerit, atque adeo tertie Nature speciei, Nature create non creanti, ex diametro, ut aiunt, opposuerit. Satisfaciat iis ipse Erigena. Is igitur de Natura non creata creante, prima illa Nature specie s. forma: »si rite«, ait, »species uel forma dicenda est prima  omnium causa, que superat omnem formam et speciem, dum sit formarum et specierum omnium informe principium . . . Informe autem principium propterea Deum dicimus, ne quis eum formarum numero estimet censeri, dum sit formarum omnium causa. Ipsum etenim omne formatum appetit  , cum sit per se ipsum infinitus, et plus quam infinitus; est enim infinitas omnium infinitatum«. 



§ 21.

Itaque, ut arbitramur, in promptu est, nullam ex Scoti sententia in hac rerum uniuersitate substantiam reperiri, preter substantiam Nature creatricis diuine, neque quidquam, ut ipse  ait, »extra  illam uere essentiale dici«! Quod si quis hac de re etiam nunc dubitet, huic firmissime persuasum iri speramus, quum de reliquis Nature formis disputabitur.



§ 22.

Nihilominus tamen res nostra postulare uidetur, ut iam nunc, que non nemini  hac in causa Erigeniana fucum fecisse uidemus, quantum in presentia fieri potest, declarare atque diluere conemur. Sunt omnino complures loci in libris de diuisione Nature, ubi Erigena, communi fortasse hominum sensu inseruiens, ita scripsit, quasi Deum habeat ab hoc uniuerso separatum  . Legimus enim cum alia, tum hec: »Ipse Deus in se ipso ultra omnem creaturam---nullo intellectu comprehenditur«.  Legimus adeo : »Creaturam Dei nomine  posse appellari, propterea quod a Deo facta sit  «. Que quibus facile refelli queant, sigillatim commemorare nolumus: hoc unum dicimus, ex ipsa Erigene philosophia sponte sequi, potuisse eum tam hec docere, quam que eum supra  docentem audiuimus. Est autem philosophia ista, id quod infra pluribus demonstrabitur, fere hec: Deus Pater, Natura non creata creans, usque ab eternitate in Filio suo unigenito creauit, hoc est, ex sua substantia substantialiter emisit---Naturam creatam creantem, omnium rerum, quecunque uniuersitatis corpore comprehenduntur »causas primordiales«, hoc est, »ideas«,  »exempla principalia«. Has deinde causas primordiales idem Deus Pater per Spiritum sanctum in ipsarum effectus, Naturam creatam non creantem, hanc totam rerum uniuersitatem, »diuisit atque multiplicauit«, it ut neque propria sua sede, quam usque ab omni eternitate in ipso Deo obtinuere, deiicerentur, et sola illarum participatione substantiali sit id ipsum, quod in hac rerum uniuersitate uere ac proprie esse dicatur, omnium rerum essentia, substantia. Postremo Natura creata non creans, per creatam creantem ex non creata creante substantialiter euoluta, eandem uiam remensa, substantialiter in non creatam creantem reuoluetur  .

Habet igitur Scotus neque ullam prorsus in ulla re substantiam, nisi substantiam diuinam, et Deum  ab iis, que creauit, quasi separatum atque seiunctum.

Que cum ita sint, nos quidem profecto non uidemus, qua ratione fiat, ut, qui paulo attentius rem tractauerit, simulatque Erigena, communi forsitan loquendi usu seruiens, ita fuit locutus, quasi Deum profiteatur a creatis rebus diuersum, continuo offendi sibi uideatur, Scotumque, ab antiquis temporibus pantheismi accusatum, non modo absoluendum, uerum etiam omni honorum genere, »quum amussim ueritatis non sit transgressus«, censeat mactandum atque augendum. Neque, hercle, Schlueterus, dum hac ratione, ut nunc a nobis est exposita, ipsum Scoti philosophiam perspicere studuisset, tam frustra eo excusando atque defendendo esset conatus. uerum  infra pluribus etiam ipsi erit occurrendum. Atque de Natura non creata creante satis est dictum.



§ 23.

B. »Altera Nature species est ea, que creatur et creat.«

»Hec non nisi in primordialibus causis rerum, ut estimatur, intelligenda est. Ipse primordiales rerum cause a Grecis , hoc est primordialia exempla, uel , hoc est predestinationes, item , hoc est diuine uoluntates, uel etiam , h. e. species s. forme, in quibus rerum omnium faciendarum, priusquam essent, immutabiles rationes condite sunt, solent uocari  .---Nec immerito  sic appellantur quoniam, Pater h. e. principium omnium in uerbo suo, unigenito uidelicet Filio, omnium rerum rationes, quas faciendas esse uoluit, priusquam res fierent, preformauit«. 



§ 24.

»Cause igitur primordiales, quum non quarundam, sed omnium uisibilium inuisibiliumque rerum cause sint, numero careant necesse est. Quamquam autem neque certum ordinem habent, ita ut queuis ex ipsarum numero prima esse possit, S. tamen Dionysius iure, ut uidetur, has decem primas constituit: Per se ipsam bonitas, per se ipsam essentia, per se ipsam uita, per se ipsam ratio, per se ipsam intelligentia, per se ipsam sapientia, per se ipsam uirtus, per se  beatitudo, per se ipsam ueritas,  per se ipsam eternitas  . Atque ita inter causas primordiales, quas rerum omnium principia diuini sapientes appellant, sunt omnes uirtutes ac rationes  , quas semel et simul Pater fecit in Filio, et secundum quas ordo omnium rerum a summo usque deorsum texitur, hoc est, ab intellectuali creatura, que Deo post Deum est proxima, usque ad extremum rerum omnium ordinem, quo corpora continentur«. 



§ 25.

»uisibilium rerum causis primordialibus est eximia subtilitas, ineffabilis nature simplicitas eaque obscuritas, que nullo coloris lumine, nulla formarum discretione sit declarata: intellectualis uero  essentie cause primordiales habent incomprehensibilem altitudinem, infinitam sui per omnia diffusionem, que nullo percipitur sensu, nullo comprehenditur intellectu, preque ineffabilis sue puritatis excellentia tenebrarum nomine meruerunt appellari. Ex effectibus, hoc est ex processionibus in genera formasque sensibiles atque intelligibiles cognoscuntur, quia sunt, non tamen intelliguntur, quid sunt«. 



§ 26.

»Si quis nosse uelit, utrum principalia illa exempla se ipsa intelligant, priusquam in res, quarum cause sunt, profluant, necne, huic breuiter respondendum, Deum in sapientia sua  eas fecisse, quo  fiat, ut non solum se ipsa cognoscant, sed etiam rerum, quarum principia sunt, notitiam habeant. Non enim credendum est, in diuina sapientia aliquid insipiens et se ipsum ignorans conditum fuisse.« 



§ 27.

»Fuerunt autem cause ille primordiales usque ab omni eternitate. Sunt quidem facte, uerum ita, ut neque eternitas earum facturam, neque factura earum eternitatem precedat. Nascente enim Filio  ex Patre  facte sunt predestinationes substantiales  in uerbo Dei. Causas siquidem primordiales Patri et Filio ceaternas esse credimus« 

Sed Scotus, etsi his locis diserte dixit, causas primordiales Patri Filioque esse »ceternas«, tamen aliis locis contendit, ipsas non omnino his esse »ceternas«. »Ideo «, ait, »causas primordiales Deo dicimus ceternas, quia semper in Deo sine ullo temporali principio subsistunt, ideo ipsi non ceternas, quia non a se ipsis, sed a suo creatore incipiunt esse, ipse uero creator nullo modo incipit esse«. Est autem hac illius rei explicatione magis etiam miranda ratio quedam, que huic ipsi  explicationi est adiecta: »Si in ipsa causa causarum omnium, in S. Trinitate, quedam intelligitur processio---Deitas enim gignens et mittens precedit genitam et procedentem, dum sit una et inseparabilis Deitas---non mirum est, aut incredibile, causarum omnium causam precedere ea, quorum causa est«.  »Quamquam autem capi nequit, quomodo cause primordiales et facte et eterne possint esse, res tamen illustratur exemplo numerorum, qui simul eterni sunt et facti: eterni in monade, facti in monadis multiplicatione«. 



§ 28.

uiua igitur illa  omnium uirtutum rationumque,  quibus rerum nature uniuersitas efficitur, exempla principalia, quas primordiales causas appellauimus , non solum Deo sunt ceterna , uerum etiam usque ab omni eternitate cum Deo coniuncta atque, adeo in ipso Deo fuere. Namque a Deo Patre, summo omnium rerum principio, in Filio unigenito, creata seu condita seu facta sunt, ut semper »in ipso substiterint«.  Quomodo autem cause primordiales in uerbo Dei unigenito condite sint, »omnes superat intellectus, solique uerbo, in quo sunt condite, cognitum est«.  Nihilominus Erigena alio quodam loco scribit: »Siquidem ex fonte flumen principaliter manat, et per eius alueum aqua, que surgit in fonte, defunditur, sic diuina bonitas, et essentia, et uita, et  sapientia, et omnia, que in fonte omnium  sunt, in primordiales causas defluunt, et eas esse faciunt«. 



§ 29.

Atque hec ipsa uerba aperte declarant etiam illud, causas primordiales esse rerum exempla substantialia, que substantialiter ex diuina fluxere substantia, eiusdemque cum ipso Deo sunt essentie. Quod Scotus satis constanter tradit. Legimus cum  multa alia, tum hec: »Dicit sacra Scriptura: »»In principio fecit Deus celum et terram««, h. e. Deus Pater in Deo Filio uniuersitatem totius creature uisibilis et inuisibilis condidit; et quid in principio suo, in uerbo suo, in Filio suo unigenito pater conderet, quod ipse Filius  non esset? Alioquin non in ipso condiderit. Aut quomodo pateretur, fieri in se uerbum  , quod sibi consubstantiale non esset? Non enim lux sinit in se tenebras, nec ueritas in se recipit figmentum«.  Habetur deinde  hoc: »In omnibus causis primordialibus uniformiter hec regula obseruatur, quod per se ipsas participationes principales sunt unius omnium cause, que Deus est« . Quid autem ista »participatio« proprie sibi uelit, pluribus   ab Erigena explicatur, quorum summam ita propositam inuenimus: »Hinc facillime datur intelligi, nichil aliud esse participationem, nisi ex superiori essentia secunde post eam essentie deriuationem«.

Ita igitur cause primordiales unius omnium cause, que Deus est, sunt participationes, ut »earum essentia ex huius essentia sit deriuata« hoc est »tanquam aqua ex fonte profluxerit«. 



§ 30.

Neque tamen hoc loco pretereunda uidetur illa Schlueteri opinio  , plane errasse I. Gerresium  , quum ita scriberet, Naturam creatam creantem, quam Erigena statuat, esse Filium Dei unigenitum. Uterque errore ductus est: Schlueterus maiore,  quam Gerresius. Nam Scoti sententia hec est. Deus Pater usque ab eternitate genuit sibi Filium suum unigenitum . Deinde Pater, item usque ab eternitate, in hoc Filio suo creauit  totius rerum uniuersitatis causas primordiales, exempla principalia, que eiusdem plane cum Filio substantie sunt, quorumque complexio Naturam efficit creatam creantem . Itaque Natura creata creans, uniuersale quasi totius condende uniuersitatis exemplum principale, non solum in Filio Dei unigenito continetur, uerum etiam eiusdem cum ipso est substantie. Potuit igitur Scotus iure quodammodo, que Gerresius dicit, pro philosophie sue decretis reuera docere.

 Itaque factum est, ut contenderet , »et ipsum uerbum  et multiplicem totius condite uniuersitatis rationem principalissimam  id ipsum esse«. Atque est, ubi maiore etiam nisu rem gesserit. Affirmat enim  confidentissime etiam hoc: »Filium Dei«  »creatum, in creaturarum numero factum«.

uerum enim uero, cum alias satis constanter doceantur ea, que supra explicauimus, neque quemquam  fugere possit, Scotum his locis  aliam quandam rem probandi studio fuisse abreptum, nos quidem illa, Filium »Dei cum Natura creata creante unum esse et id ipsum«, »Filium Dei esse creatum«, non omnino ad uiuum existimamus resecanda.



§ 31.

C. uenimus nunc ad »tertiam Nature speciem, que creatur, et non creat«.

»Hec species in iis rebus intelligitur, que in generatione temporibusque ac locis cognoscuntur, hoc est, in primordialium causarum effectibus extremis«. 



§ 32.

 Cause igitur primordiales rerum omnium, que Natura creata non creante comprehenduntur, exempla principalia, quas Deus usque ab omni eternitate in Filio suo condiderat, semper in eodem unigenito Dei Filio substiterunt.  »Dum autem in principio omnium, in uerbo Dei unigenito, substitute intelliguntur, unum sunt et simplices, nulloque cognito ordine definite aut segregate. Hoc in effectibus suis patiuntur. Dum enim in effectus suos, in infinitum multiplicatos, procedunt siue profluunt, numerosam ordinatamque sui pluralitatem recipiunt. Res clarius elucescit intuentibus circulum atque lineas ex centro ad eum ductas. Omnes enim linee in centro unum sunt, nec ullo modo separate: dum uero ex centro protenduntur, spatia, quibus  segregantur, crescere incipiunt, donec ad extremum circulum perueniant, ubi latissima sua diastemata mensurantur«. 



§ 33.

»Deinde una omnium causa, Deus, causas primordiales, quemadmodum in Filio suo condidit, ita per Spiritum sanctum in effectus suos diuidit atque multiplicat. Ait sacra Scriptura: »Et Spiritus Dei ferebatur super aquas«. Huius rei facillimus occurrit intellectus, si, ut Syrum quendam transtulisse ferunt, legatur: »Et Spiritus Dei fouebat aquas«. Spiritus enim sanctus causarum primordialium aquas, ut in ea, quorum causa sunt, profluerent, fouebat, id est, diuini amoris fotu nutriebat. Ad hoc namque  oua ab alitibus fouentur, ut intima inuisibilisque uis seminum, que in iis latet, per numeros locorum temporumque in formas uisibiles corporalesque pulchritudines erumpat«. 



§ 34.

»Hec autem unius omnium cause, que Deus est, in omnia, que sunt, per causas primordiales diuisio atque multiplicatio ita fit, ut per generalem omnium essentiam primo, deinceps per genera generalissima, deinde per genera generaliora, inde per  species specialiores usque ad species specialissimas per differentias proprietatesque descendat«. 



§ 35.

»Hinc quecunque ab uno omnium principio per naturales descensiones usque ad extremitatem totius nature, qua corpora continentur, sunt constituta, unum illud omnium principium, unum omnium fontem participant. Est enim participatio nichil aliud nisi ex superiori essentia deriuatio, et ab ea, que primum habet esse, secunde, ut sit, distributio« . »Cause primordiales, inter quas et rerum omnium causam nulla creatura interposita est, immediate unam illam omnium causam participant; ipse  a reliquis rerum ordinibus, prout harum cause sunt, participantur. Nam quecunque bona sunt, sunt participationes per se ipsam bonitatis; quecunque essentiam habent, sunt participationes per se ipsam essentie; quecunque uiuunt, sunt participationes per se ipsam uite«, atque ita porro de ceteris principiis  eodem modo intelligere, non alienum est a ueritate. 



§ 36.

»Quemadmodum autem cause primordiales sola unius omnium rerum cause, ex qua fluxerunt, participatione sunt atque subsistunt, ita omnes post eas rerum ordines, qui ex illis manauerunt, sola illarum participatione sunt atque subsistunt«. 

 Hisce locis expresse dixeris doceri, ipsas omnium rerum, quibus hoc uniuersum efficitur, substantias de primordialium causarum sede, que est in Filio Dei, in hoc uniuersum, retenta tantummodo simul illa sede, descendisse: quod aliis locis expressius etiam docetur . At libro quinto  hec legimus: »Ut ipse cause primordiales non deserunt sapientiam , sic ipse substantie non deserunt causas, sed in eis semper subsistunt: et quemadmodum cause extra substantiam nesciunt esse, sic substantie extra causas non possunt fluere.---Restat itaque, de qualitatibus substantiarum, qualitates autem dico, sicut solent sapientes omnia, que substantiis  accidunt, appellare, quia mutabiles sunt, et circa substantias suas uoluuntur, hunc mundum fabricatum compactumque fuisse.---Nec sic tamen predictas substantias, substantiarum qualitates suas substantias, circa quas uoluuntur, omnino deserere, et in materiem sensibilis mundi conuenire arbitramur; sed mirabili et ineffabili modo, soli fabricatori illius cognito, et circa suas substantias, quibus inseparabiliter adherent, semper permanent, et hunc mundum modo quodam intelligibili compositionibus suis perficiunt atque componunt«.

Et item libro quinto : »Omnia, que locis temporalibusque uariantur, corporeisque sensibus  succumbunt, non ipse res substantiales uereque existentes, sed ipsarum rerum uere existentium quedam transitorie imagines et resuitationes intelligenda sunt. Cuius rationis exemplum est uox, eiusque imago, que uocatur, seu corpora ipsorumque umbre: que cuncta non res, sed false rerum imagines probantur esse«.

Nos uero, quum Erigena paucioribus tantum locis hunc in modum locutus sit, illam potissimum sententiam, quam alias ubique exprimere uidetur, nobis sequendam esse putauimus. Satis autem erit, hanc alteram a nobis non esse neglectam. 



§ 37.

Quibus expositis, luce, ut arbitramur, clarius est, que Scotus noster et de origine et de substantia  Nature create non creantis, quo nomine hanc rerum uniuersitatem appellat, in libris de diu. Nature docuerit. Nam, si quis alius, emanatiuum, quod uocant, systema expressit. Quum uero nostra etate fuerint, qui, opinantes fortasse, illam non fuisse ueram Scoti sententiam, uix aut ne uix quidem dubitarent, quin Scoti ratio omnino sana atque integra esset, neque ullo pacto pantheismi, quem appellant, accusanda  , huic disputationi nostre unum preterea et alterum ex libris de diu. Nature locum adiiciemus, unde apertius etiam, si fieri possit, huius doctrine Erigeniane indoles pernoscatur. Deinde uidebimus, hanc ipsam et ueram esse librorum de diu. Nature sententiam.



§ 38.

 I. »De his, qui de eo nichilo, quod totius essentie negationem significat uel habitudinis eius priuationem uel absentiam, mundum factum fuisse arbitrantur, quid dicam, ignoro. Non enim uideo, quare non considerant«, que uel maxime sunt consideranda. 

Ac nostris ita uerbis Scoti uerba clausimus, propterea quod, que ipse illis addidit, exscribere non potuimus. Namque per densissimam nugarum siluam semet ipsum circumuolutando tanquam insanos uexat atque exagitat illos, quibus iis uerbis, que modo integra exscripsimus, bellum indixit. Quam ipse de illo nichilo, que sit certa quedam materia, ex qua Deus mundum composuerit, unam ac solam sequatur  sententiam, plurimus uersibus explicat , quorum summa hec est: »Eo nomine, quod est nichilum, ineffabilem et incomprehensibilem diuine bonitatis  inaccessibilemque claritatem, omnibus intellectibus siue humanis siue angelicis incognitam  significamus, que dum per se ipsam cogitatur, neque est, neque erat, neque erit« ; »in nullo enim intelligitur existentium, quia superat omnia; cum uero per condescensionem quandam ineffabilem in ea, que sunt, mentis obtutibus inspicitur, ipsa sola inuenitur in omnibus esse, et est, et erat, et erit«. Item   »Ipsa materies«, ait, »de qua legitur Deus mundum fecisse, ab ipso et in ipso est, et ipse in ea est, quantum intelligitur ea esse: non enim indiget Deus alterius materie, que ipse non sit, in qua se ipsum facit; alioquin impotens uideretur et in se ipso imperfectus«.

II. » causa creatrix existentium et non existentium omnium, a nullo creata, unum principium, una origo, unus et uniuersalis uniuersorum fons, a nullo manans, dum ab eo manant omnia«. 

III. »Ipse Deus omnium est factor et in omnibus factus, et dum super omnia queritur, in nulla inuenitur essentia; nondum enim est esse: dum uero in omnibus intelligitur, nil in iis, nisi solus ipse  subsistit, et neque est hoc, hoc autem non, sed omnia est: proinde ex superessentialitate sue nature, in qua dicitur non esse, primum descendens in primordialibus  a se ipso creatur, et fit principium omnis essentie, omnis uite, omnis intelligentie, et omnium, que in primordialibus causis considerat, gnostica theoria: deinde ex primordialibus causis, que medietatem quandam inter Deum et creaturam obtinent, hoc est, inter illam ineffabilem superessentialitatem super omnem intellectum, et manifestam substantialiter naturam, puris animis conspicuus, descendens in effectibus ipsarum fit, et manifeste in theophaniis suis aperitur: deinde per multiplices effectuum formas usque ad extremum totius Nature ordinem, quo corpora continentur,  procedit, ac sic ordinate in omnia proueniens facit omnia, et fit in omnibus omnia, et, dum in omnibus fit, super omnia esse non desinit, ac de nichilo facit omnia, de sua scilicet superessentialitate producit essentias, de superuitalitate uitas, de superintellectualitate intellectus, de negatione omnium, que sunt et que non sunt, affirmationes omnium, que sunt, et que non sunt«.  Cf. preterea III, 4. 17. 23, quibus locis eadem res iisdem fere uerbis declarata est.

Iu. Scotus, postquam ea, que modo  integris eius uerbis explicata sunt, edisseruit, hac ratione pergit: »Hec ardua ualde sunt, et a sensibus corporalia et uisibilia cogitantium remota; his uero, qui spiritualiter in cognitionem ueritatis ascendunt, uerissime clarescunt. Quis enim  claram sapientie lucem cernere nolentium talia audiens non continuo erumpat: »Insaniunt, qui hec dicunt? Quomodo enim Deus inuisibilis, incorporalis, incorruptibilis potest a se ipso descendere, et se ipsum in omnibus creare, ut sit omnia in omnibus, et usque ad extremas huius mundi uisibilis turpitudines et corruptiones uilissimas, formas et species procedere, ut ipse etiam in iis sit, si omnia in omnibus est«?

»Ignorans , qui dicit nullam turpitudinem in uniuersitate totius creature posse esse? Quod  enim partim contingit, in toto fieri Deus non sinit, cuius nec uniuersitatis turpitudo turpis est, nec malitia nocet, nec error errat«.

Atque eodem modo etiam alibi  et recte rationis et doctrine Christiane sententia  disertis uerbis atque de industria refellitur, nec non ludibrio fere habetur.

u. Hisce unum denique locum adiiciemus, qui etiam hoc doceat, quam acerbe ac petulanter Scotus sacre Scripture sensum, ut ad suam eum sententiam detorqueat, uexauerit, deprauauerit, corruperit. uerum hec res est profecto ea, que sanis mentibus summam tum miserationem tum indignationem non mouere non queat.

 Multis igitur, quibus nichil fortasse unquam dictum sit delirius, quorumque partem iam supra  retulimus, sed multis de ipso Genesis exordio effutitis, hec docentur: »Fiat lux«! hoc est »procedant primordiales cause ex incomprehensibilibus nature sue secretis in formas et species comprehensibiles«. »Et facta est lux«, hoc est »Deo uolente ac dicente obscuritas primordialium causarum in formas et species processit apertas«. »Et diuisit Deus a tenebris«, hoc est »segregauit notitiam effectuum ab obscuritate suarum principalium causarum. Diuisio quippe lucis a tenebris est discretio rerum, per formas et species apparentium, a principiis suis, in quibus omnem superant intellectum«. Ideoque predixit: »Et uidit Deus lucem, quia esset bona«, hoc est  »placuit Deo, originales causas, ante omnem creaturam, ultra omnem intellectum conditas, intellectibus siue humanis siue angelicis, luce quadam intelligentie superfusas manifestari«. »Appellauitque lucem diem, et tenebras noctem«, hoc est »contemplantibus animis prestitit, manifestationem uisibilium et inuisibilium per formas et species diem appellare, eorum autem in principiis suis incomprehensibilem altitudinem uocare noctem«. »Factumque est uespere et mane dies unus«, »quamuis enim inter obscuritatem causarum et claritatem effectuum diuisio intelligatur et differentia, unus tamen idemque dies est, hoc est, unus eorum intellectus; non enim alia creatura intelligitur in causis facta, alia in effectibus causarum condita, sed una eademque in  rationibus eternis, ueluti in quibusdam tenebris secretissime sapientie, omni intellectu remote, et in processionibus rationis in effectus intellectibus succumbens, ueluti in quadam die perfecte notitie manifestata  «. 



§ 39.

Neque alienum uidetur, si iam nunc, quo facilius, qui hec lecturi sint, causam cognoscant, de pantheismo Erigeniano cum illis argumentis, que a Schluetero  nobis opposita sunt, rem totam confecerimus.



§ 40.


Itaque nostro tandem iure hoc nobis sumere uidemur, docuisse Erigenam re et facto illa, quibus supra  totam eius philosophiam contineri diximus, substantialiter ex substantia diuina fluxisse, manasse causas primordiales omnium rerum, quecunque hoc uniuersitatis corpore comprehendantur, exempla principalia hasque deinde causas primordiales in earum effectus, hanc ipsam rerum uniuersitatem, profluxisse, promanasse, ita ut neque de propria sua sede, quam usque ab omni eternitate in ipso Deo eiusque splendore celesti obtinuerint, sint deiecte, et sola ipsarum participatione substantiali sit id ipsum, quod in hac rerum uniuersitate proprie esse dicatur, omnium rerum substantia.



§ 41.


Potuit igitur, imo uero etiam debuit Scotus, si hec, quam paucis explicauimus, uera eius fuit sententia, et cum iis, qui pantheismum sequuntur, unam tantum in omnibus rebus substantiam statuere, eamque diuinam, et uno eodemque tempore cum communi hominum, qui recte sentiunt, loquendi usu Deum agnoscere, cuius sedes quasi ac domicilium sit supra omnem rerum naturam, qui hanc totam rerum naturam creauerit, suaque essentia, ut ita dicamus, superemineat. Modo ne hoc expressis uerbis contendat, substantiam diuinam ab earum rerum, que a Deo create dicantur, substantia penitus esse diuersam.



§ 42.

 uerum enimuero tantum abest, ut, quod ultimo loco posuimus, ullibi in libris de diuisione Nature contenderit, ut ubique fere per illos libros, uel aliud agendo  , uel data opera ea, que modo paucis comprehensa proposuimus, docuerit, ac preterea etiam pluribus locis  contra illos, qui diuersa sentiant, acerrime defenderit.

Illa uero, que item ab Erigena doceri et posse et debere animaduertimus, »esse Dei sedem quasi ac domicilium supra omnem rerum naturam«---»esse Deum totius rerum nature causam«---»superemineri hanc rerum uniuersitatem essentie diuine prestantia«: hec igitur, et his similia in libris de diuisione Nature pluribus locis reperimus. Legitur  enim sepius : »Ipse Deus in se ipso ultra omnem creaturam nullo intellectu comprehenditur«: item : »Deus est causa creatrix existentium et non existentium omnium«: et hoc : »Categoriarum significationes, que proprie in rebus conditis dignoscuntur, de causa omnium non absurde possunt proferri; nec tamen proprie, sed translatiue: nam si aliqua categoria de Deo proprie predicaretur, necessario Deum genus esse sequeretur; Deus autem nec genus nec species nec  accidens est:« et rursus : »Non est Deus genus creature, nec creatura species Dei, sicut creatura non est genus Dei, neque Deus species creature est.---Deus non est totum creature neque creatura pars Dei; nec creatura est totum Dei, neque Deus pars creature.---Metaphorice Deus dicitur et genus, et totum, et species et pars; omne enim, quod in ipso et ex ipso est, rationabiliter de eo predicari potest, sed intelligibili quadam uniuersitatis contemplatione: uniuersitatem dico Deum et Creaturam«: postremo etiam hoc : »Causa totium uniuersitatis condite creatrix est supernaturalis et superessentialis et supra omnem uitam et sapientiam et uirtutem, et supra omnia que dicuntur et intelliguntur et omni sensu percipiuntur, dum est horum  omnium principium cause et medium implens essentiale, et finis consummans---et ambitus omnia, que sunt, et que non sunt, circumscribens«.



§ 43.

Hec igitur et his similia, ut necesse est, in libris de diuisione Nature leguntur. At sane mirandum est, qui factum sit, ut Scotus, quum hec sola communem hominum loquendi usum referre uideantur, hec tamen ipsa longo paucioribus locis, quam crederes, scripsisse deprehendatur.

Quis autem est, quin uideat, non esse inter hos locos, quibus pantheismus Erigenianus, quem quidem supra explicauimus, ullo pacto labefactetur, ne dicamus disiiciatur? Sunt contra in eorum numero,  qui plane ac diserte pantheismum doceant!

Que quum ita sint, hoc profecto stare arbitramur, nichil omnino ex libris de diuisione Nature posse anquiri, quod ab illo pantheismo, quem emanatiuum, quod uocant, systema exprimit, ipsos liberari posse declaret.



§ 44.

Nihilominus Schlueterus  inuenisse sibi uidetur, que illorum librorum doctrinam pantheismo plane absoluant. Pugnat autem illo loco aduersus Gerresium, cui hanc tribuit sententiam: »Scotum Areopagite ideas ac notiones euoluentem necessitate quadam uetus pantheismi periculum incurrisse, qui in scriptis Areopagite. . . latuerit . . . . Naturam creatam creantem esse , medium scilicet  inter non creatam creantem  et creatam non creantem  positum. Itaque Deum trinum sese Scoto cum creatura miscuisse . . . . Creantem autem creari naturam ideo ab Erigena doceri, quia Deus superessentialis et superqualitatiuus dum ex aonomasia in pantonomasiam per theophanias quasi procedat, per hanc processionem  quodammodo omnia in omnibus fiat  «.

Adiiciuntur his ipsis nonnulla ex Gerresio de reditu  omnium rerum in Deum; que quidem, quum hoc loco nullius sint momenti, pretermittenda esse existimauimus.

Deinde Schlueterus totam hanc Gerresii accusationem his uerbis comprehendit : » pantheismum profitetur, quum , Deum Filium, emanantem a Patre, creaturam Patris esse affirmet«.



§ 45.

Hoc autem pacto deprauatus atque mutilatus Gerresius facili iam labore deuincitur. uerum si quis scire cupiat, quibus potissimum argumentis petitus sit, fere hec sunt:

I. »Quamquam«, ut Schlueterus  ait, »nonnullis locis Natura creata creans cum Logo  confusa, uel non satis ab eo distincta uidetur, multis tamen locis determinate a Logo eterne genito mundus in Logo conditus et per Logon factus ut Natura eterne creata discernitur, licet cum Logo coniunctus, quando Nature create non creanti opponitur, idem et creata et creans appelletur Natura. Preterea Scotus in expositionibus, quas de S. Ternario profert, singulas personas secundum dogma distinguit, atque ita Logon dicit eterne genitum, nec procedentem, nec creatum«.

Loci, quibus illa inter Logon et Naturam creatam creantem et Naturam creatam non creantem distinctio clarissime uideatur illucescere  ex multis  afferuntur hi:

Lib. II, 21: »Omnis creatura incipit esse, quia erat, quum non erat; erat in causis quidem, non erat in effectibus: non omnino igitur uere eternitati ceterna est«.---Deinde habentur lib. III, 16. 17. 18. II, 22, quibus locis, ut nos quoque supra  audiuimus, »totius creature uniuersitas in Filio Dei unigenito facta, condita« dicitur.

II. Tum Schlueterus  ita fere pergit: »Si uero Erigena aliis locis  contendit:« Deum creari in omnibus, »siue:« Deum esse in se, fieri in creaturis, »idem, ut multi alii fecerunt, lectionem tantum illam apud S. Ioannem Euangel. I, 3-4: »Quodcunque factum enim est, in ipso uita erat. Et uita erat . . . . . .« sequitur. At  sane iniustum foret, propter hec uerba Erigenam pantheismi accusare! Nonne etiam pictor, qui regis imaginem pingit, querenti quid faciat, respondet, fit rex«?

Post nonnulla ex S. Augustino et ex A. Guenthero in alienissimum sibi locum compulsa, Schlueterus  hec habet: »Age ergo, etiam Erigene indulgeamus dicenti: »Deus est in se, fit in creaturis«, quum propter Paulinum illud: »qui est per omnia et in omnibus«, alterum eiusdem Apostoli: »qui est supra omnia, nusquam neglexerit«. Quam  rem ut probet, laudat Schlueterus de diu. Nat. Iu, 5 sub fin., ubi hec leguntur. »Deus et supra omnia et in omnibus est, ipse siquidem essentia omnium est, qui uere solus«  est.

III. Monito autem , ne quis Erigenianum illum Nature quaternarium cum S. Ternario dogmatis ullo modo unum esse putet, Scotus  Deum esse supernaturalem et superessentialem et supra omnia, que omni sensu percipiantur, dum sit horum omnium principium causale, et medium implens essentiale, et finis consummans---et ambitus circumscribens,---neque«  »categoriam essentie, neque ceteras  nouem categorias«  »in Deum posse cadere« [ »Deum efficere, ut multa extra communem nature ordinem eueniant, quo ostendat, se solum esse Dominum«. Hisce quintum additur hoc: »Scotum, si pantheismum fuerit sectatus, notionem classice dogmaticam S. Ternarii non potuisse omnibus locis retinere recteque explicare«.

 Habemus igitur cuncta illa argumenta, quorum pondere Schlueterus non solum Gerresium, sed una cum Gerresio  etiam, quicunque unquam Scotum pantheismi accusarunt, satis superque sibi repressisse uisus est.



§ 46.

Nos autem hec argumenta tam diligenter descripsimus, non quo multum iis uelimus tribuere, id quod profecto, quum tota Erigene disciplina iam accuratius a nobis explicata fuerit, necesse non est, sed ne quis arrogantie nos accuset, ea, quibus aliquid tribuatur, uix digna esse contendentes.

I. Quantopere igitur  Gerresii accusatio  deprauata est atque mutilata! Is enim satis aperte, qui sit ille pantheismus, in quem incidisset Erigena, declarauerat, quum ita diceret, »Areopagite ideas euoluentem eum in pantheismi periculum incurrisse«. Atque hoc ipsum, licet in hac causa diiudicanda, ut  satis copiose demonstrauimus, longe maximi sit momenti, Schlueterus neglexit. Neque illam iniuriam, siue quo alio nomine rem appelles, impune tulerit, propterea quod hac re, opinamur, factum est, ut doctrinam Erigenianam, pantheismo penitus infectam, pantheismi  culpa putauerit absoluendam. Namque ille ipse res, quas a pantheismo Erigeniano una cum communi hominum, qui recte iudicant, loquendi usu doceri atque sumi non solum posse, uerum etiam debere  ostendimus, que neminem profecto in Erigene doctrina offendere debuerant, Schluetero, ut in defensione sua apertissime declarauit, uerba dederunt. Quod haud scimus an factum non esset, dum illud Gerresii monitum, ut equum fuit, diligentius curasset.

II. Quid autem illa : » pantheismum profitetur, quum , Dei Filium, emanantem a Patre, creaturam Patris esse affirmet«,---quid igitur illa sibi uelint, uix intelligimus. Pantheismum nos docuisse, quum docuerimus, Filium  Dei non genitum, sed creatum? At Schlueterus, id quod ex iis, que  ad hec respondet, patere arbitramur, ita scribere debuit: » pantheismum profitetur, quum neque Naturam creatam creantem, neque Naturam creatam non creantem ab unigenito Dei Filio, ipsi Deo Patri consubstantiali, habeat distinctam  «.

Schlueterus has res a Scoto non distinctas negat. Sed iampridem a nobis demonstratum est, quod ad substantiam attineat, qua una in re hoc loco cuncta posita esse constat, et Naturam creatam creantem, et Naturam creatam non creantem in libris de diuisione Nature cum unigenito Dei Filio Patri suo consubstantiali esse confusas . Hoc autem proprie sibi demonstrandum fuisse, substantiarum  esse posse diuersitatem, Schlueterus, opinamur, non animaduertit.

III. Quod si  apud cum hoc legimus, Erigene, sicubi dixerit: »Deus est in se, fit in creaturis«, siue: »Deus creatur in omnibus«, hac in re esse indulgendum, quasi he sole locutiones sint, propter quas pantheismi accusatio Erigene possit intendi, nos quidem sane non uidemus, quid ipsi, qui tamen Erigenam, quum ederet, perlegere debuit, hac in re acciderit!

Iu. Nec ampliore fortuna usus est in iis, que  quasi ex abundanti, ut aiunt, congessit. His enim de rebus, si una et item altera, quod tamen uix crediderimus, que cum pantheismo Erigeniano  pugnet, reperiatur, qui tandem factum est, ut Schlueterus ne hoc quidem respexerit, num forte Erigena, quum illam doceret, parum sibi constiterit? Namque est, ubi sibimet ipsi contradicat  ; neque leuissimis tantum in rebus.

Quod autem nonnulla doctrine Christiane capita libro suo inseruit, tantum abest, ut hec istam libro prauitatem exuerint, ut ipsa quoque totam libri prauitatem cum summa sua pernicie induerint. Atque hoc de multis ipsorum iam uidimus: de pluribus etiam esse uidebimus.

Ceterum Schlueterus hac in re ne somnio quidem cogitasse uidetur, quam diligenter etiam illi,  qui nostra etate pantheismum docent, eorundem Christiane religionis capitum nomina saltem retineant.

u. Schlueterus : »Erigenam«, ait, »multi multis modis perperam intellexere. Haud facile unumquodque eius dictum, si ex orationis contextu abrumpatur, defendere queas. At affirmare audemus, eum, si totum respicias, amussim ueritatis nusquam transgressum esse«.

Hec uerba significare uidentur, Schlueterum non singula Erigene dicta, que hic illic occurrant, quibus Erigena impugnetur, in medium allata, sed ad intimos philosophie Erigeniane recessus, ut his locis, quid ipsa rerum agat, perspiciatur, penetratum uelle. Que ratio, si uerum fateamur, summopere  nobis placeret. Hic autem sensus in illis uerbis inesse non potest, propterea quod sequeretur, Schlueterum illa ipsa ratione impugnari uetuisse, qua ipse in defendendo est usus.

Hoc enim ex iis, que adhuc ab eius libello nobis suppeditata sunt, luce est clarius, ipsum in occultos istius philosophie sinus non penetrasse, nec, ut uidetur, penetrare uoluisse. Quapropter, quod de tota eius defensione diximus, non iniuria a nobis dictum arbitramur. Quid enim in Scoto defendendo antiquius habere debuit, quam ut id ipsum diligentissime perageret, quod plane neglexit?

Denique etiam hoc dicendum est, nos profecto ignorare, qualem omnino sibi finxerit pantheismum animoque conceperit. Scribit enim : »  inter quos numerandi uidentur Thom. Mooreus, Dr. C. F. Hockius, recentiorum systematum, uere libertati Christiane speculationis minus fauentium, preiudiciis impliciti, admodum quidem cauent, ne Deus cum creatura more gentilium pantheistice confundatur, nequaquam uero abyssum timent, inter utrumque iterum hiantem, quem teste S. Paulo  Saluator noster ita clausit, ut »utraque faceret unum«.



§ 47.

Que postquam de Natura creata non creante, hac tota rerum uniuersitate ad libros explicata sunt, ceteras res, que super eadem Natura docentur, sol, luna, quem habeant cursum, que interualla,  qua ratione ex quatuor elementis omnia corpora sint composita, que sit hominis eiusque sensuum natura, et que sunt generis eiusdem, maxime propterea quod ad illa, que nobis tota hac scriptione proprie cordi esse debent, parum attineant, optimo iure pretermittendas esse existimauimus. Sunt uero alia longeque consilio nostro grauissima in his libris, que, quum propter sententiarum nexum facillime ad ipsam de Natura creata non creante disputationem adiiciantur, huc transferre decreuimus. Dicimus autem precipue per magnas quasdam Christiane doctrine partes, quas  philosophie Erigeniane sordibus misere deprehendemus inquinatas.



§ 48.

Ipsius igitur Dei opera factum esse  diximus, ut cause primordiales in effectus suos profluerent, proindeque omnia, que hoc uniuerso continentur, de summa dignitate sua in conditionem deiicerentur multo deteriorem . Hec autem res diuine bonitati non repugnat, ideo quod, »ut uera ratio docet, mundus iste in uarias sensibilesque species------non fuisse erupturus dici potest, si Deus casum et interitum primi hominis, unitatem sue nature deserentis, non preuidisset; homo autem post ruinam suam de summis ad ima, de eternis ad temporalia, de spiritualibus ad corporalia------suum miserabilem  interitum, tali pena admonitus, potuit cognoscere, ut ad sue dignitatis pristinum statum penitendo diuinasque leges, quas transgressus erat, implendo redire postularet«. 



§ 49.

Atque hec ipsa Scoti uerba etiam illud ostendunt, quid sit ei primi hominis, ut cum theologis loquamur, preuaricatio. Is enim »primi hominis casus et interitus« dicitur, quod »unitatem diuine nature« , »deseruerit, atque ita de summis ad ima, de eternis ad temporalia«------sit deturbatus!! Hoc autem Scotus,  ut philosophie ipsius satis conuenit, ita etiam constanter docet. 



§ 50.

»Primus homo preuaricando illam dignitatem, qua in primordialibus causis ornatus erat, deseruit. Hinc ab angelica ad pecorinam non solum essentie, sed etiam multiplicationis rationem corruit. Hac enim de causa etiam in masculum et feminam diuisus est, quum antea, in eternis suis rationibus, non haberet diuisionem sexuum, sed simpliciter homo esset. Iterumque post uniuersalem omnium corporum resurrectionem, que in fine mundi futura dicitur, hec sexuum diuisio non amplius erit. Talis masculi et femine adunatio in Saluatore nostro quum resurgeret, primum est facta: in eo enim, ut  ait Apostolus, non est masculus neque femina«. 



§ 51.

»Homo prius in seipso lapsus est, quum a diabolo tentaretur. Si in illo statu, quo Deus ipsum primitus condiderat, mansisset, in diabolum non incurrisset. Prius ergo descendit, peruerse uoluntatis motu impulsus, et in res temporales se precipitauit: cadendo autem a diabolo sauciatus et spoliatus est«. 



§ 52.

»Peccati merito primis hominibus corpora sunt data: ante peccatum homo tante spiritualitatis  fuerat, ut nullis usibus corporalium sensuum indigeret, soloque intelligentie officio frueretur«. 



§ 53.

Sed que tandem sunt ista nugarum monstra! Ideo hanc rerum uniuersitatem a Deo conditam, siue in statum deteriorem detrusam, ut homini, quem Deus sua sponte propediem istuc profecturum presciuisset, et penitendi et se corrigendi daretur locus! Hanc ipsam esse primi hominis preuaricationem, quam uocant, quod de causarum primordialium sede, hoc est, ex ipso Deo eiusque Filio unigenito in hanc terram, brutis animalibus incolendam, sese demiserit! Non modo post peccatum demum, sed etiam propter solum peccatum ista unius hominis diuisione duos homines  esse factos! diabolum homines intra teli sui iactum accepisse! corpora, que gestamus, hominum generi data!

Que est ista doctrine Christiane et sacre Scripture, ut ita dicamus, irrisio et ludificatio! Quam autem hec ipsa res, id quod nobis profecto grauissimum est, sola fere huius libri philosophia atque indole et prodiit, et prodire debuit! Namque Scotus ceteroquin nec doctrinam Christianam, nec sacram Scripturam ullo pacto spreuit aut repudiauit; hoc solum fecit, ut sue philosophie placitis ipsas accommodaret. Quod qua arte effecerit, iam supra  animaduertimus, nec non illico claris aliquot documentis ostendemus.



§ 54.


»Plantationem Dei, paradisum in Eden, non aliud fuisse dicimus, nisi ipsam humanam naturam, quatenus ab initio ad imaginem Dei  facta esset: in ea lignum uite  omnem fructificabat uitam; in eius medio fons omnium bonorum  manabat; quattuor eius flumina, ex uno fonte manantia, sunt quattuor principales anime uirtutes, ex una sapientia profluentes, ex quibus omnis uirtus et bona operatio scatet«.

»Unus homo in paradiso  dicitur creatus, quo in homine et uir et mulier [secundum Patres ] intelligitur. uir est  animus, , uniuerse nature humane presidens: mulier est sensus corporeus, , cui incaute consentiens animus perditur. Qui fuit in illo paradiso Serpens, est illicita delectatio, qua ea, que carnalem sensum delectant, damnabiliter concupiscuntur. Postquam homo in soporem incidit et obdormiuit, Deus ex ipsius costa fecit mulierem, hoc est, quum homo illam animi intentionem, qua semper et inflexibiliter creatorem suum contemplari debuerat, ad delectationes rerum materialium reflexisset et carnalis copule appetitu dedisset, se ipsum omnino eterne ac beate contemplationis uigore segregauit, in delectationem sensibilium, omni uirtute euacuatus, cecidit, sensibus spiritualibus penitus recesssit. Quando autem homo ita de  nature sue dignitate lapsus erat, etiam sui diuisionem in maritum et feminam, suamque ad similitudinem pecorum propagationem, consecutus est«.

»Licet plures harum rerum a sacra Scriptura, quasi ante hominis casum facte, narrentur, hoc nostre sententie non repugnat; neque enim ignoramus, usitatissimum esse diuine Scripture tropum, qui a Grecis siue , a Latinis preposterum siue anticipatio uocatur«. 



§ 55.

Tali igitur artificio Scotus, quidquid sacre Scriture, quidquid doctrine Christiane in ipsius philosophiam incidit, fere deprauatum habet. Hac enim  in re admodum sibi consentaneus fuit. Quod luculentius etiam probaturi quam maxime opere pretium fecisse uidemur, si illa. que de hominum, Adami culpa perditorum, redemptione, de peccato, de peccati pena docentur, paucis adstricta retulerimus.



§ 56.

»Omnia, que ex causa omnium«  »et ex causis primordialibus, in ea constitutis, procedunt, uilescerent, imo etiam penitus perirent, si ad fontem suum redire neque possent, neque redirent«. 

»Deus itaque, Dei uerbum, in quo omnia facta sunt causaliter et subsistunt, secundum suam diuinitatem  descendit in causarum, que in ipso subsistunt, effectus, in istum uidelicet sensibilem mundum«.

»Quod humanam tantum assumpsit naturam«, , »ideo factum est, quod in homine omnis et uisibilis et inuisibilis creatura«  continetur«.

»Descendit autem uerbum Dei non aliam ob causam, nisi ut causarum, quas secundum suam diuinitatem eternaliter et incommutabiliter habet, secundum suam humanitatem effectus saluaret, inque suas causas reuocaret, ut«  »in ipsis«  »ineffabili quadam adunatione, sicut et  ipsa«  »causa«  »saluarentur«.  »si Dei sapientia in effectus causarum, que in ea eternaliter uiuunt, non descenderet, causarum ratio periret; pereuntibus enim causarum effectibus nulla causa remaneret, sicut pereuntibus causis nulli remanerent effectus: hec enim relatiuorum ratione simul oriuntur et simul occidunt, aut simul et semper permanent«.

»Totus itaque mundus in uerbo Dei . . . incarnato, inhumanato adhuc specialiter restitutus est« ; »in fine uero mundi generaliter et uniuersaliter in eodem restaurabitur. Quod enim in  se ipso specialiter perfecit, generaliter in omnibus perficiet. Non dico in omnibus hominibus solummodo, sed in omni sensibili creatura. Ipsum siquidem Dei uerbum, quando accepit humanam naturam, nullam creatam substantiam pretermisit, quam non accepit. Ac per hoc, si humanam naturam, quam accepit, saluauit et restaurauit, omnem profecto creaturam, uisibilem et inuisibilem, restaurauit«. 

Atque hoc profecto, si quidquam, artis istius Erigeniane specimen est dicendum. Quam misere hanc doctrine Christiane partem in uliginosis istis causarum suarum primordialium effectuumque ex iis profluentium paludibus polluit atque turpauit!

 Neque Scotus, dum satis sibi constare uelit, Ecclesie uerbis dicere queat: »Qui propter nos homines et proter nostram salutem descendit de celo«! sed ad sue philosophie placita hoc potius dicere debeat: »Qui propter semetipsum et propter hanc rerum uniuersitatem, propter suam ipsius et propter huius rerum uniuersitatis salutem descendit de celo«!



§ 57.

Quoniam denique operis nostri Erigeniani sententiam de peccato et peccati pena sumus exposituri, qui operis de predestinatione doctrinam  nouerit, etiam hanc fere cognitam habebit.

A. I. Quidquid esse dicitur mali, substantialiter  in rerum natura non inuenitur. Neque enim est propria ac certa substantia, sed nichil nisi motus quidam. Est autem motus ille non nature , sed libere uoluntatis. »Malum autem, per se consideratum, omnino nichil est preter irrationabilem, peruersum libere uoluntatis motum«.---»uoluntas «, ut alio loco scriptum est, »libera ad eligendum bonum, se ipsam seruilem fecit ad sequendum malum«. 

II. Quum tamen etiam libera uoluntas a Deo sit data, iure uel hac sola de causa motum illum peruersum non proprie malum, sed »illicitum« tantummodo possumus appellare. 

III. At quibusdam aliis locis Noster multo acutius ueram rei rationem uidetur perspexisse. Saltem enim satis confidenter cum alia, tum hec affirmat: »motus ille peruersus extra naturam et ex bestiali intemperantia sumptus perspicitur«:---»malum nullam aliam in rerum natura sedem reperit, nisi ubi falsitas possidet, hoc est in sensu corporeo«:---»cum malum ex naturali causa«  »non nascatur, rectius uidetur esse »libidinosum appetitum« eius causam dicere, quam malam uoluntatem; hic enim naturalibus bonis excluditur«.---

 Iu. Malum autem, quum neque certa quedam substantia sit, neque »accidens naturale«, Scotus etiam hoc contendit: Animus diuinus nullum malum, nullam malitiam nouit. Diuina enim scientia causa est existentium  : ideoque, quidquid nouit, necesse est, in natura rerum fieri; quod autem in natura rerum non inuenitur, neque in diuina scientia inueniri potest. Deus itaque nescit omnes diuine legis preuaricatores: illorum substantias, omneque, quod in iis fecit, quodque in ipso subsistit, nouit; quod autem illorum peruersis motibus nature a se substitute accidit, omnino ignorat.  Atque hanc ipsam rem Scotus iisdem propemodum uerbis sepius docet . Quo autem  pacto in occultis philosophie Erigeniane sinibus nata sit, iam supra  indicauimus. Quare Scotus noster parum, ut arbitramur, sibi consentaneus fuit in hoc, quod nonnullis locis, que a Deo in hominibus facta creduntur, secundum Erigene philosophiam autem propter peccatum primi hominis iis accidisse sunt dicenda, ideo a summo numine diuino in ipsis facta esse affirmauit, quod, fore ut primus homo peccaret, presciuisset i. Neque, hercle, ignoramus, quam Noster manibus pedibusque, ut aiunt, ne ipsius philosophia doctrine Christiane aduersari uideatur, obnixe facere consueuerit; qua in re, ut alicubi alteram alterius commodo nimis circumcideret, facillime, opinamur, fieri potuit.

 Quod si Deus reuera omnia peccata putatur ignorare, nonne etiam ipsa ne curare quidem est putandus? Hinc conficitur non solum, ut, qui peccauit, a Deo non puniatur, id quod Scotus ipse et in libro de predest.  et in libris de diuisione Nature  expressis uerbis docuit, uerum etiam alterum istud multo maius, ut, si qua in re morum precepta aut simus migraturi, aut migrauerimus, ne in ullam quidem summi illius, quo nos Deus complectatur, amoris cogitationem deduci, atque hac re, que profecto ingenuis hominibus acerrimum stimulum addere debet, ab erroribus nostris possimus abduci. Nec male sanum quidem, propterea quod paterna Dei caritate indignum se prestiterit, peccasse penitere queat. Sed mox, exposito,  que Scotus de peccatorum penis sentiat, plura hac de re dicemus.

u. Quemadmodum igitur Scotus in libro de predest. docuit »peruersum istum motum, quod peccatum appellet, eo contendere, ut, diuinis et uere manentibus relictis, adeo ad ipsum nichilum perueniat«, sic etiam in libris de diu. Nature habetur: »Malitia est anime intellectualis naturalium bonorum«  »obliuio et ad  finem insitarum nature uirtutum operationis defectus, naturaliumque potentiarum per fallentem iudicationem in aliud preter finem irrationabilis motus. Finem uero dico eorum, que sunt, causam« , »quam naturaliter appetunt omnia«---»quum nulla creatura sit, que uelit uel appetat nichil esse, nec fugiat, ne ei contingat non esse  «. 

Sed hec hactenus: nam satis fuse explicatum est, quam Scotus proprie habeat notionem malitie; itemque, quatenus est malitie opposita, uirtutis. Transeamus ad reliqua.

B. I. »Malitia consummationem accipiet, et in nulla natura remanebit. Ac per hoc natura nostra  non semper malitia detinebitur, sed finito omni malo«  »ad bonum reuersura est«.

»Sicut enim umbra terre, coarctantibus eam solaribus radiis, tandem penitus deficit: sic malitia, que ueluti quedam umbra delictorum nostrorum nostram occupat naturam, abundantia eterne bonitatis coarctabitur et omnino abolebitur, dum irrationabiles anime humane motus ad rationabiles ueritatis affectus conuertentur«.

»Ipso irrationabili motu------bonitatis amplitudine circumscripto et penitus terminato, rationabiliter secundum insitas ipsi naturales uirtutes humana natura mouebitur sursum uersus erecta, causam  suam semper appetens«. 

Hec uero Scoti uerba, preterquam quod omnem omnino malitiam aliquando defecturam, hoc est, quecunque peruerse mouentur, tandem recte mota ad Deum peruentura esse contendunt, eo ipso, quod, quecunque peruerso motu indulgent, solis fortasse »demonibus«, ut alio quodam loco  reperitur, exceptis, ad rectum finem reditura affirmant, apertissime et hoc docent, homines etiam inuitos, nedum non uolentes, de peruersitatis tramite abactos ad uerum suum finem coactum iri. Hoc autem concesso, quis in uirtute, quam uocamus, exercenda locus relinquitur libertati? Nec tamen Erigena, quibus ille his in rebus artificiis excellit, omnino, ut  uidetur, ad incitas esset redactus. Quo se fortasse pacto expedierit, licet neque hac re grauissimos errores effugere queat, paucis interiectis uidebimus. 

II. Finita autem omni malitia atque impietate, quis remanebit malus aut impius? Sola enim malitia atque impietate sunt et mali et impii. Quod si omnia in Deum, quem peccando deseruere, sunt reditura, nonne consequens erit, nullam impiorum penam,  nullam eternam miserie mortem remansuram? Hinc uero summe oriuntur difficultates. Ubi enim erit supplicium eternum, in quod ituri sunt impii? Ubi erit estus ille flammarum ignis eterni, in quem seueritas iustissimi iudicis malos est missura dicens: »Ite, maledicti, in ignem eternum«?  Que erunt pene?

»Diuersas suppliciorum formas neque in loco neque in tempore ullo esse credimus. Erunt tantum in malarum uoluntatum et corruptarum conscientiarum motibus peruersis, inque peruerse potentie omnimodo  subuersione, hoc est, in exstincta omni omnino facultate peccandi, malefaciendi, impie agendi.---Ubi Iudas proditor torquetur?---Nusquam, nisi in polluta sua conscientia!---Qualem penam patitur? Seram penitentiam et inutilem, qua semper uritur. ---Unusquisque impie uiuentium ipsa uitiorum libidine, qua in carne exarsit, uelut quadam flamma inexstinguibili torquebitur«. 

Non sunt igitur malefactorum pene nisi in peruersa uoluntate atque in ipsorum male factorum conscientia. Quod Scotus, ut in libro de predestinatione, ita et in libris de diu. Nature diligenter tenuit. Hinc factum est, ut, qui eterna impiorum hominum supplicia a Scoto nostro penitus explodi affirmarent, exstiterint perplurimi. At Scotus nichil  aliud negauit, nisi id quod qui recte sentiunt omnes negant, certum quemdam aut uero igne plenum istorum suppliciorum locum esse.  [* 1Kb]

Iam uero de ipsa penarum natura ac ratione aliis quibusdam locis multo accuratius scriptum est. Due autem proponi uidentur sententie: que tamen perfacile inter se conciliantur.

Pluribus locis huiusmodi uerba habentur: »Impii inanes rerum sensibilium imagines patientes flebunt«. »Impiis mortalium rerum semper erunt phantasie ac diuerse falseque species secundum diuersos malarum suarum cogitationum motus«. 

Alibi autem legimus hec: »Hoc est totum, quod dicitur, libere ac peruerse uoluntatis supplicium,  quod impetus eius libidinosus retinebitur, ne, quod illicite appetit, apprehendat, hoc est, ab illicitis suis motibus prohibebitur, ne ad finem sue cupiditatis possit peruenire«. 

Has igitur sententias ita arbitramur inter se coniungendas,  ut quam posteriore loco posuimus, proprie retineamus, alteram ad hanc referamus. Hec enim et in libris de diuis. Nature sepius occurrit , et in libro de predest. docetur, nec non Scoti sententie de peccato longe melius congruit, quam illa. Qui ab iis, que uere sunt, recedens ad ea tendit, que non sunt, peccat. Quem igitur huic homini dolorem, qui quidem ipsi utilior sit, inurere queas, quam si a peruersissimo isto motu recte eum ac simpliciter prohibeas?

Nec tamen prior illa sententia est negligenda: namque solo illius auxilio Scotus ad posteriorem tuendam ualet. Quam rem paucis aperiemus. Impios igitur eternis penis affectum iri docui. Hinc posteriore illa sententia constituta, sponte efficitur, fore  in eternum, qui ad res, que non esse dicuntur, festinent, atque ab hoc peruerso motu quasi uiolenta manu retineantur. Hasce autem res, ut infra uidebimus, Erigena perpetuo mansuras esse negat, nam post »huius seculi«, ut ait, »consummationem« non amplius erunt. Quid inde? Simulatque ille res euanuere, nemo certe impius, qui amplius ad eas properet aut ab iis prohiberi possit, reperietur. Pene igitur cessabunt? Hanc difficultatem prior sententia tollit!

Atque est preterea, ubi Scotus ita scripserit, quasi sola rerum diuinarum ignorantia atque inscitia impios sit cruciatura . Hoc certe omnibus propemodum locis legitur, que res et Hegeliane rationi quodammodo conuenit  , bonorum  hominum premia in eo esse posita, quod »uere ipsis future sint contemplationes«, quod »uera Dei contemplatione sint gauisuri, quum impii mortalium rerum phantasiis torqueantur«.  Libro primo  Qui sint puniendi?

 Hec questio uana fortasse uideatur. Si qui sint puniendi, certe puniendos esse homines impios. At apud Scotum res est admodum magna. Scribit enim: »ipsos homines impios, hoc est, impiorum hominum naturam, substantiam, utpote que ab ipso Deo profecta  sit, nullo pacto posse puniri«.  »Neque hec penis est digna, quum ipsa nichil peccet aut peccare queat«. 

Nihilominus »tormenta illa  naturali subiecto, quod torqueant, carere non possunt«. 

Que »nodosa perplexio ut iuste soluatur, statuendum est, puniri aliquid, quod non sit substantia, sed tantum substantie inherens, ita tamen, ut hec ipsa substantia omni pena maneat libera«. Est autem substantie humane inherens peruersa ista uoluntas: et hec ipsa, quemadmodum suo Marte peccat, ita etiam sola per se punitur; quemadmodum peccatis suis naturale bonum, naturam humanam,  cui inheret, omnino non contaminat, ita neque tormentis suis, quibus punitur, naturale subiectum, cuius ipsa est accidens, et in quo continetur, ulla ratione torquet. Itaque irrationabiles motus malarum uoluntatum puniuntur in his, qui naturam bonam et rationabilem et impassibilem participant«.  »Non minus igitur in malis hominibus, quam in bonis---salua, integra, incontaminata, omni passione contraria immunis erit et semper erit natura humana: attamen contrariarum qualitatum, bonarum dico malarumque uoluntatum, uirtutis ignominieque«, et hac denique ratione »etiam contrariarum passionum est capax«. 

Iu. Hec denique postquam sunt disputata, facile  est ad intelligendum, quam Scotus iure suo et hec scripserit: »Deus peccata punit, et, ut uerius dicam, puniri sinit«. »Mala uoluntas preuaricantium totius peccati et totius pene peccati causa efficax est«.  In libro de predestinatione , quo ipse sententiarum nexus, ut diligenter de uero penarum auctore inquireretur, multo acrius postulabat, illud ipsum, nullas a Deo penas constitui, omni uirium contentione tueri studuit. Quod autem maius etiam est, ipsa eius philosophia, ut hoc doceret, eum cegit. Namque ex huius placitis Deus nichil aliud nouit, nisi que sunt »substantia« aut substantialium accidentia naturalia, proindeque »totum, quod dicitur malum«, quum in hisce non reperiatur, »omnino  ignorat«.  Quo profecto fit, ut, etiamsi Deus ipse hominibus impiis, quibus puniuntur, constituat, hoc tamen imprudens, nedum non uolens faciat. Itaque Deus peccata non punit, sed, ad summum, »puniri sinit  «.



§ 58.

Totum igitur hoc nostri decretum de peccatis peccatorumque penis, id quod satis patefecisse arbitramur, maxima sane grauissimorum errorum multitudine est refertum. Quos de integro sigillatim  recensere nauseam tantummodo excitaturum arbitramur. Illa autem, que summa ab istis nugis uite usui damna queant inferri, magis quasi in aperta luce collocanda esse uideantur. Hec igitur imprimis in isto uno posita sunt omnia, quod Deus nec qui peccant, nec que peccantur, ulla ratione dicitur aut curare aut nouisse. Sola malefactorum conscientia eum, qui peccando indulget, pena afficit, sola malefactorum conscientia a peccando potest deterrere. Nonne hec res, quidquid ad scelerum libidines cercendas est constitutum, funditus propemodum euertit, disiicit, ab hominum conspectu remouet? Nec punientem Deum quasi exacerbandi timor homines magis ferreos, nec amantem Deum quasi contristandi metus homines magis ingenuos, ne urentem peccandi  cupiditatem peccando expleant atque exstinguant, dum Scoti doctrinam sequi uoluerint, permouebit. Quotus autem quisque conscientie sue hoc tribuet, ut eam solam sibi ducem eligat, neque, uoluptatum ui allectante, unquam deserat! Quod si ista doctrina ad uite communis usum referretur, remotis profecto, quecunque furentibus peccandi libidinibus »moles«, ut uirgilii uerbis utamur, »et montes alti« sunt imposita, omnia misceret penitusque disturbaret.



§ 59.

uenimus tandem ad quartam illam Nature speciem, que nec creatur nec creat. Sed que huc pertinent, non tam pre ceteris perniciosa sunt, quam ridicula. Quare quum in iis, que proprie perniciosa  essent, longiores fuerimus, in his, quas fortasse aniles tantum fabulas appellaueris, erimus breuiores.



§ 60.

D. »Quarta Nature species, que nec creatur nec creat, profecto ipse Deus est. Diuina  natura creditur non creari, quoniam primitiua omnium causa est, ultra quam nichil est, a quo possit creari. Quum uero post reditum uniuersitatis condite in suas primordiales causas, que in ipsa diuina natura continentur, nulla ulterius natura ex ea procreabitur seu in species sensibiles intelligibilesue multiplicabitur, non immerito nichil creare et creditur et intelligitur«. 



§ 61.


»Sunt argumenta probatissima ex rebus sensibilibus, que reditum illum futurum esse demonstrant. ---Sphera celestis astrigera XXIu horarum spatio ad eumdem locorum situm redit: sol ad idem punctum equinoctialis diametri peractis Iu annis eodem temporis momento peruenit. Quid de eris, terre animantibus, surculis, herbis? Nonne similiter sua tempora obseruant, quibus in fetus, flores, folia, fructus erumpunt?---Et simpliciter dicendum, nulla corporea creatura est uitali motu uegetata,  que non ad principium motus sui reuertatur. Hoc ipsum de toto quoque mundo intelligendum: finis enim eius est ipsius principium, quod appetit et quo reperto cessabit, non ut substantia ipsius pereat, sed ut in causas suas redeat.---Similiter anime rationabilis conceptiones, quod artium liberalium exemplo probatur, principia sua repetunt, in quibus finem motus sui constituunt: principium quippe et finis in iis omnibus id ipsum est. In omnibus hominibus unus atque idem appetitus est essendi, bene essendi, perpetualiter essendi: et si omnis motus naturalis non desinit, donec ad finem suum perueniat, quid naturam humanam sistere ualet, ne ad id, quod petit, perueniat? Quapropter etiam de humana natura patet, ad Deum ipsam esse redituram«.



§ 62.


»Redibunt autem omnia, que ex Deo processerunt, eadem uia, qua processio illa est facta. Quemadmodum igitur processio ea fuit, ut omnia a superioribus ad inferiora defluerent , sic etiam in reditu inferiora semper in superiora conuertentur. ---Non enim uera ratio sinit superiora inferioribus uel contineri, uel attrahi, uel absumi. Inferiora uero a superioribus naturaliter attrahuntur et absorbentur, non ut non sint, sed ut in iis plus saluentur et subsistant et unum sint«. 



§ 63.

»Itaque inferiora a superioribus absorbentur, non ut non sint, sed ut in iis plus saluentur et subsistant.  Huius rei argumenta in rerum natura inueniuntur. Nam neque er suam perdit substantiam, cum totus in lumen solare conuertitur, in tantum, ut nichil appareat, nisi lux, cum aliud sit lux, aliud er. Metallum aliquod, in igne liquefactum, in ignem conuerti uidetur salua metalli substantia. Eadem ratione existimo corporalem substantiam in animam esse transituram, non ut pereat quod sit, sed ut in meliori essentia salua sit«. 



§ 64.

Hoc autem etiam atque etiam nobis inculcatur, »sic inferiora semper a superioribus absorberi, ut salua maneat inferiorum substantia«.  Hinc quoque profecto colligas, rebus, que absorbeantur,  ueram ac propriam ex causis primordialibus impertitam fuisse substantiam, que ipsa substantia, rebus in causas suas reuertentibus, salua atque incorrupta manere dicatur. At precipue in libro quinto, quo de rerum omnium reditu disputatur, altera illa sententia, quam supra iam explicauimus , uberius est exposita. Itaque hec docentur. Quum non ipse rerum substantie ex causis in hunc mundum fingendum profluxerint, sed ex substantiarum, que in causis remanserunt, »qualitatibus« hic mundus fabricatus atque compactus sit, »ipse reditus non est substantiarum, que immutabiliter et insolubiliter in se permanent, sed qualitatum et quantitatum aliorumque accidentium, que  per se et mutabilia sunt et transitoria, locis temporibusque subiecta, generationibus et corruptionibus obnoxia«. 



§ 65.

Quecunque preterea super illo rerum omnium reditu, si rem generatim atque uniuerse spectamus, memoratu digna uideantur, Scotus ipse in angustius redacta his uerbis exponit.

»uisum est nobis, quasdam theorias de reditu effectuum in causas, hoc est in rationes, in quibus subsistunt, subiungere. Cuius iterum reditus triplex occurrebat modus. Quorum primus quidem generaliter in transmutatione totius sensibilis creature, que intra huius mundi ambitum continetur, hoc est,  omnium corporum seu sensibus corporeis succumbentium, seu eos pre nimia sui subtilitate fugientium, considerantur, ita ut nullum corpus sit intra textum corporee nature, siue uitali motu solummodo, seu occulte seu aperte uegetatum, seu irrationabili anima corporeoque sensu pollens, quod non in suas causas occultas reuertatur. Ad nichilum enim redigetur in his, que substantialiter a causa omnium substituta sunt. Secundus uero modus speculationis sue sedem obtinet in reditu generali totius humane nature, in Christo saluate, in pristinum sue conditionis statum ac ueluti quendam paradisum, in diuine imaginis dignitatem, merito unius, cuius sanguis communiter pro salute totius humanitatis fusus est, ita ut nemo hominum naturalibus bonis,  in quibus conditus est, priuetur, siue bene, siue male in hac uita uixerit. Ac sic diuine bonitatis et largitatis ineffabilis et incomprehensibilis diffusio in omnem humanam naturam apparebit, dum in nullo punitur, quod a summo bono manat. Tertius de reditu theorie modus uersatur in his, qui non solum in sublimitatem nature in iis substitute ascensuri, uerum etiam per abundantiam diuine gratie, que per Christum et in Christo electis suis tradetur, supra omnes nature leges ac terminos superessentialiter in ipsum Deum transituri sunt, unumque in ipso et cum ipso futuri. Quorum recursio ueluti post quosdam gradus septem discernitur. Ac primus erit mutatio terreni corporis in motum uitalem, secundus uitalis motus in sensum, tertius sensus in rationem,  dehinc rationis in animum: in quo finis totius rationalis creature constituitur. Post hanc ueluti quinque partium nostre nature adunationem, corporis uidelicet, et uitalis motus, sensusque, rationisque, intellectusque, ita ut non quinque, sed unum sint, inferioribus semper a superioribus consummatis, non ut non sint, sed ut unum sint, sequentur alii tres ascensionis gradus, quorum unus est transitus animi in scientiam omnium, que post Deum sunt, secundus scientie in sapientiam, hoc est, contemplationem intimam ueritatis, quantum creature conceditur, tertius, qui et summus, purgatissimorum animorum in ipsum Deum supernaturaliter occasus, ac ueluti incomprehensibilis et inaccessibilis lucis tenebre,  in quibus cause omnium«  »absconduntur. Et tunc nox sicut dies illuminabitur, hoc est secretissima mysteria beatis et illuminatis intellectibus ineffabili quodam modo aperientur. Tunc perficietur octonarii numeri ueluti supernaturalis cubi perfectissima soliditas, in cuius typo sextus titulatur Psalmus, »»Psalmus Dauid per octaua««. Resurrectio quoque Domini non aliam ob causam octaua die facta est, nisi ut beata illa uita, que post septenariam huius uite per septem dies reuolutionem est futura post mundi consummationem, mystice significaretur, quando humana natura, ut prediximus, in suum principium per octonariam ascensionem reditura sit; quinariam quidem intra nature terminos, ternariam uero supernaturaliter  et superessentialiter intra ipsum Deum, quando quinarius creature numerus ternario Creatoris adunabitur, ita ut in nullo appareat, nisi solus Deus, quemadmodum in ere purissimo nil aliud nisi sola lux«. (u, 39.---Cf. u, 8. 16. 20-21. 22. 25 [ed. Ox. p. 254; ad quem locum transferendus est locus quidam lib. Iu, 14 

Exposito igitur hac ratione, quale sit librorum de diuisione Nature argumentum, super disserendi demonstrandique uia, quam Scotus noster in iis persecutus est, quum quidem propositi questionis argumenti uerbo respexerimus, uix quidquam amplius dicendum uidetur. Hanc enim iam in ipso horum  librorum argumento explicando, quantum necesse est, a nobis patefactam esse arbitramur. Nec dissimilis est ei, quam in libro de predestinatione haberi uidimus. Multa, quasi per se uera sint, sumuntur; multa auctoritatibus, precipue Pseudo-Dionysii et Pseudo-Maximi, firmantur: ex his subinde noua quedam, nunc satis subtiliter, modo etiam ineptius, ratiocinando efficiuntur. Qua re cum factum  sit, ut hec philosophia ac theologia fere sint insulsa quedam, perpetuo opinionis errore conficta, illud profecto necesse fuit, etiam ipsi Erigene aliquando in mentem uenire, quam sibi aduersarentur non solum, que communi omnium consensu uera esse crederentur, sed etiam que doctrina Christiana proponeret. Hoc autem, simulatque animaduertit, nichil antiquius habet, quam ut ad sue discipline placita, quecunque ipsi contradicant, accommodet. Atque hac in re mira profecto arte excellit. Permultos enim sacre Scripture locos, permulta doctrine Christiane capita tam misere uexauit, discruciauit, ea turpitudinis specie polluit, ut, qui eorum adspectum ferre possit, uix esse putemus quemquam. Sed hec hactenus. Quum res ipsas plurimis  explicauerimus, de rebus istis paucissima sufficiant.

Quicunque igitur hanc alteram scriptionis nostre partem satis magna cum diligentia examinauerit, is certe ad propositi questionis argumenti uerba: »An et quatenus I. Sc. Erigene liber de diuisione Nature et cum recta ratione et cum doctrina Christiana consentiat«, hoc respondendum esse concedet, illum, quem diximus, librum, si totum ipsius argumentum, totam ipsius disciplinam atque indolem respicias, nulla ex parte aut cum recta ratione, aut cum doctrina Christiana consentire, atque optimo iure ab Honorio III, Pontifice Maximo, ut »scatentem uermibus heretice prauitatis« esse damnatum. Nam preterquam quod et aliud agendo  et data opera apertissimum docet pantheismum, illum uidelicet, quem emanatiuum, quod uocant, systema sequitur, etiam hoc commisit, ut plures easdemque grauissimas doctrine Christiane partes ad pantheismi istius decreta miserrime deprauauerit, et eo usque mutilauerit, ut ne uite quidem usui maxima inde damna, non redundare non possint.





THOMAE GALEI PRAEFATIO EDITIONIS, CUI TILULUS: IOANNIS SCOTI ERIGENAE DE DIuISIONE NATURAE libri quinque diu desiderati. Accedit Appendix ex AMBIGUIS S. Maximi Grece et Latine, Oxonii, e theatro Scheldoniano, anno MDCLXXXI.

  Ad sopiendas controuersias, que de Ioanne Erigena eiusque scriptis exorte sunt seculis preteritis, consultissimum uiris doctis uisum est, eos ipsos libros, de quibus contendebatur, in lucem edere: ita demum, quasi tabulis prolatis, liberiorem cuiuis et expeditiorem iudicandi fore facultatem.

Scripsit Erigena, rogatu Hincmari et Parduli , aduersus Goteschalcum de Predestinatione librum. uaria admodum de eo libro  proferebant iudicia istorum temporum uiri ecclesiastici. Qui paulo acutius de hac re iudicare sibi uidentur, dicunt, Scoti aduersarios non eum oppugnasse, sed Hincmarum per eius latera petiuisse. Cepit opus illud apud paucos comparere; imo per nouemdecim tantum capitula aliquanto tempore, que inimici excerpserant, circumferebatur. Fere fit, ut in rebus obscuris plura ueris imaginemur. Ceperunt igitur multi suspicari, dolo malo agi cum Erigena; fictis criminibus, et falsa inuidia hominem oppressum fuisse querebantur. Nec finem  querele iste prius habiture uidebantur, quam integrum opus prodiret. Atque illud tandem emiserunt ii, qui libentius tenebris damnassent.

Idem Ioannes Erigena composuit opus de Eucaristia, iussu Caroli Calui. Continuo de hoc quoque scripto in partes itum est. Post annos ducentos liber Scoti infelicibus lignis ustulatur. Queris quam ob rem? uincentius Belluacensis in speculo doctrinali respondet, quoniam Berengarius Scotum nimium admiratus esset. Punitis ingeniis gliscit auctoritas: exstincto isto libro, magis magisque de eo dissidia creuerunt; per secula fere nouem, suspicionibus et obscuris dubiisque coniecturis serra ista trahitur. Exiit tandem liber ille, sub Ratramni nomine, ut aliqui contendunt. Quid tum postea?

 Tum uenti posuere, omnisque repente resedit
Flatus.
Neque enim tam sacer, aut horribilis iste libellus esse deprehenditur, modo absit malignus interpres. Ita non maximas, que maxime sunt interdum ire, iniurias faciunt.

 Diu multumque litterati uiri quesiuerunt, ubi gentium laterent libri , quos Ioannes idem composuisse perhibetur. Certe Historie Anglicane scriptores illud opus insigni laude extulerant, et predicarant propter perplexitatem quarumdam questionum soluendam bene utilem. Cui hec saliuam non mouerint? Quis non accenditur desiderio uidendi Ioannis illius, qui, ut Helias apud Iudeos, uel Agapius apud  Grecos, nodos tam feliciter soluit? Hinc non nemo, quasi ingemiscens, »si reuixerit ille liber Scoti«! Alter autem de libro nunquam uiso, »tristia et dura omnia«. Ecce igitur, o boni! adest coram, quem queritatis. . uerum, e sepulcro resuscitatus an etiam cicatrices adferat Flori Prudentii Galindonis ,  nondum satis mihi liquet. Certe affirmant testes fide digni, Florum hos libros deprauasse, ut facilius posset confutare. Illud unum scio, nichil quicquam a me scienter et prudenter fuisse mutatum, ineptias, Scoticas pultes, nubilationes, errores, lapsus omnes omnis generis, quos inueni, reliqui; non ad hominis infamiam, sed ad meam fidem contestandam.

De opere interim isto non interponam auctoritatem meam, que plane nulla esse debet; liberum et integrum uolo esse legentium iudicium. Cum hec scriberet Erigena, de Grecis non admodum amicabiliter sentiebant Latini. Photius cathedram Constantinopolitanam tenebat. Nicolaus I. encyclicas ad Gallos scripserat, ad refellendos Grecorum  errores. Nocuit aliena inuidia Ioanni nostro, ideoque malas merces obtrudere credebatur, quoniam Grecos suos subinde crepabat. Enimuero si Patrum sententiis ita utatur, ac ipsi in suis scriptis posuerunt; si fraus, si stropha, si paralogismus omnis, si crypsis improba huic uiro abfuerit: uiderint ii, qui iu eo damnant id, quod in illis Patribus aut probant aut dissimulant [* 1Kb] . Porro patrocinium ei commodare uidetur argumentum, quod tractat, lubricum illud quidem et subtile. Greci dicunt; in quo excolendo quis est siue Grecorum siue Latinorum, qui non aliquid humanitus passus est. Et fac permulta esse, que delicatus quispiam in hoc scriptore desiderare possit; certe quidem nec humilem mentem erga Patres Ecclesie, nec piam erga  Deum desiderabit. Potuit ergo errare, hereticus esse noluit. Sed nec Erigene uitam nec apologiam scribere decreueram, nullas ego eius lites meas faciam. Nunquam mihi contendendi fuit animus, nec otium nunc quidem. Qui igitur plura de Ioanne Erigena scire cupiat, testimonia de eo legat, que infra digessi, maxima ex parte hactenus a nemine producta.





TESTIMONIA ALIQUOT uETERUM DE IOANNE SCOTO ERIGENA.


  Prudentius Tricassinus in libro suo aduersus Ioannem Scotum.

»Te solum omnium acutissimum Gallie transmisit Hibernia«. Ironice.


Pardulus Laudunensis episcopus de Ioanne Scoto.

»Sed quia hec inter se ualde dissentiebant, Scotum illum qui est in palatio regis [Caroli Calui] Ioannem nomine scribere cegimus«.


Ex historia Episcoporum Antissiodorensium.

»Humbaldus Cameracensis liberalium artium studiis apprime instructus, Ioannis Scoti, qui ea tempestate per Gallias sapientie fundebat radios, factus pedisequus, cuius disciplinatui longo tempore inherens, diuina simul et humana. . . didicit«.


 Chronicon anonymum apud Chesnium, tomo III.

»Rogatu Aelfridi Ioannes Scotus rediit a Francia, ubi erat cum Carolo Caluo«.


Rogerus Wendouer in Chronico ad annum 883.

»Anno 883 uenit in Angliam magister Ioannes Scotus, uir perspicacis ingenii«.


Ex uita Grimbaldi abbatis per Gotcelium, ut uidetur, scripta.

»Aelfridus rex consilio Eldredi archiepiscopi Cantuariensis oratores misit ad monasterium S. Bertini, de accersendo Grimbaldo, inter quos presbyter Ioannes et Asserius, uiri eruditissimi et uiuacissimi ingenii, precellebant«.


 Annales Hidenses.

»Anno Dominice incarnationis 886, anno secundo aduentus S. Grimbaldi in Angliam, incepta est Uniuersitas Oxonie. . . in S. Theologia legentibus S. Neoto. . . et Grimbaldo. . . in grammatica uero et rhetorica Asserio monacho. . . in dialectica uero et musica et arithmetica Ioanne monacho Meneuensis Ecclesie; in geometria et astronomia docente Ioanne monacho et collega S. Grimbaldi«.


Willielmus Malmesb. in lib. u de Pontificibus inedito.

»Huius Elfredi tempore uenit in Angliam Ioannes Scotus, uir perspicacis ingenii et multe facundie, qui dudum, relicta patria, Franciam ad Carolum Caluum transierat, a quo magna dignatione susceptus familiarium partium habebatur, transigebatque cum eo tam seria quam ioca, indiuiduusque comes et mense et cubiculi erat, multe facetie ingenuique leporis, quorum exempla hodieque constant, ut  sunt ista. Assederat ad mensam contra Regem ad aliam tabule partem. Procedentibus poculis consumptisque ferculis, Carolus fronte hilariori post quedam alia cum uidisset Ioannem quiddam fecisse, quod Gallicanam  comitatem offenderet, urbane increpuit, et dixit: Quid distat inter Sottum et Scottum? Retulit ille solenne conuitium in auctorem, et respondit: Tabula tantum: interrogauerat rex de morum differenti studio, responderat Ioannes de loci distante spatio; nec uero rex commotus est, quod miraculo scientie ipsius captus aduersus magistrum nec dicto insurgere uellet; sic eum usitate uocabat. Item cum regi conuiuanti minister patinam obtulisset, que duos pisces pregrandes, adiecto uno minusculo, contineret, dedit ille magistro, ut accumbentibus duobus iuxta se clericis departiretur. Erant illi gigantee molis; ipse perexilis corporis. Tum qui semper aliquid honesti inueniebat, ut letitiam conuiuantium excitaret, retentis sibi duobus maioribus, unum minorem duobus distribuit.  Arguenti iniquitatem partitionis regi: imo, inquit, bene feci et eque; nam hic est unus paruus, de se dicens; et duos grandes, pisces tangens. Itemque ad eos conuersus: Hic sunt duo magni clerici immensi, et unus exiguus, piscem nichilominus tangens. Caroli ergo rogatu Hierarchiam Dionysii Areopagite in Latinum de Greco, uerbum e uerbo, transtulit. Quo fit, ut uix intelligatur latina littera, que uolubilitate magis greca, quam positione construitur nostra. Composuit etiam librum, quem peri physion Merismu, id est, de Nature diuisione titulant, propter perplexitatem quarundam questionum soluendam bene utilem, si tamen ignoscatur ei in quibusdam, quibus a Latinorum tramite deuiauit, dum in Grecos acriter oculos intendit. Quare et hereticus putatus est, scripsitque contra eum quidam Florus; sunt enim reuera in libro peri physion perplurima, que nisi diligenter discutiantur, a fide catholicorum abhorrentia uideantur. Huius opinionis  particeps fuisse cognoscitur Nicolaus papa, qui ait in epistola ad Carolum: »Relatum est apostolatui nostro, quod opus B. Dionysii Areopagite, quod de diuinis nominibus uel celestibus ordinibus greco descripsit eloquio, quidam uir Ioannes, genere Scotus, nuper in Latinum transtulerit, quod iuxta morem nobis mitti et nostro iudicio debuit approbari, presertim cum idem Ioannes, licet multe scientie esse predicetur, olim non sane sapere in quibusdam frequenti rumore dicatur«. Propter hanc ergo infamiam, credo, teduit eum Francie, uenitque ad Regem Aelfredum, cuius munificentia illectus, et magisterio eius, ut ex scriptis regis intellexi, sublimis, Melduni resedit, ubi post aliquot annos a pueris, quos docebat, graphiis perforatus, animam exuit tormento graui et acerbo, ut dum iniquitas ualida et manus infirma sepe frustraretur et sepe impeteret, amaram mortem obiret. Iacuit  aliquandiu in honorabili sepultura in beati Laurentii ecclesia, que fuerat infande cedis conscia; sed ubi diuinus fauor multis noctibus super eum lucem indulsit igneam, admoniti monachi, eum in maiorem ecclesiam transtulerunt, et ad sinistram altaris ponentes, his martyrium eius uersibus predicauerunt:

Conditur hoc tumulo sanctus sophista Ioannes,
Qui ditatus erat iam uiuens dogmate miro;
Martyrio tandem Christi conscendere regnum,
Quo meruit, regnant cuncti per secula sancti.


 Idem Willielmus in eodem libro.

»Turaldo substitutus est Warinus de Lira monachus. . . Is cum primum ad abbatiam [Malmsb.] uenit, antecessorum facta parui pendens, typho quodam et nausea [erga] sanctorum corpora ferebatur; ossa denique sancte memorie Meildulphi et ceterorum, qui olim abbates ibi, posteaque in pluribus locis antistites ob reuerentiam patroni sui Aldelmi  se in loco tumulatum iri iussissent, quos antiquitas ueneranda in duabus lapideis crateris ex utraque parte altaris, dispositis inter cuiusque ossa ligneis interuallis, reuerenter statuerat. Hec, inquam, omnia pariter conglobata uelut aceruum ruderum, uelut reliquias uilium mancipiorum ecclesie foribus alienauit. Et ne quid impudentie deesset, etiam S. Ioannem Scotum, quem pene pari, qua S. Aldeimum, ueneratione monachi colebant, extulit. Hos igitur omnes in extremo angulo basilice S. Michelis. . . inconsiderate occuli, lapidibusque precludi precepit. O tempora, o mores! quis digno improperio tantam prosequatur audaciam«? cet.


Idem ex Codice Thuaneo ms.

»Petro suo, Willelmus suus, diuine philosophie participium.«.

»Fraterne dilectioni morem, frater amantisime, geris, quod me tam ardua consultatione dignaris. Est enim presumtio caritatis, quod me tanto muneri  non imparem arbitraris. Precipis enim, ut mittam in litteras, unde Ioannes Scotus oriundus, ubi defunctus fuerit, quem auctorem libri, qui uocatur, communis opinio consentit: simulque quia de libro illo sinister rumor aspersit, breui scripto elucidem, que potissimum fidei uideantur aduersari catholice. Et primum quidem, ut puto, probe faciam, si prompte expediam, quia me talium rerum ueritas non lateat: alterum uero, ut hominem orbi latino merito scientie notissimum, diuque uita, et inuidia defunctum, in ius uocem, altius est quam uires mee spirare audeant. Nam et ego sponte refugio summorum uirorum laboribus insidiari, quia, ut quidam ait, »»improbe facit, qui in alieno libro ingeniosus est««. Quapropter pene fuit, ut iussis tam imperiosis essem contrarius, nisi iamdudum constitisset animo, quod uobis in omnibus deferrem, ut parenti gratissimo, in his etiam, que onerarent frontem, que essent pudoris mei periculo. Ioannes  igitur cognomento Scotus opinantes, quod eius gentis fuerit indigena, erroris ipse arguit, qui se Heruligenam in titulo Hierarchie inscribit. Fuit autem gens Herulorum quondam potentissima in Pannonia, quam a Longobardis pene deletam eorundem prodit historia. Hic, relicta patria, Franciam ad Carolum Caluum uenit, a quo magna dignatione susceptus, familiarium partium habebatur, transigebatque cum eo  tam seria, quam ioca, indiuiduusque comes tam mense, quam cubiculi erat: nec unquam inter eos fuit dissidium, quia miraculo scientie eius rex captus, aduersus magistrum quamuis ira preproperum, nec dicto insurgere uellet. Regis ergo rogatu Hierarchiam Dionysii de Greco in Latinum, de uerbo uerbum, transtulit, quo fit, ut uix intelligatur Latina, que uolubilitate magis greca, quam positione construitur nostra. Composuit et librum, quem , id  est, de Nature diuisione titulauit, propter quarundam perplexarum questionum solutionem bene utilem, si tamen ignoscatur ei in quibusdam, quibus a Latinorum tramite deuiauit, dum in Grecos nimium oculos intendit. Fuit multe  lectionis et curiose, acris, sed inelegantis, ut dixi, ad interpretandum scientie; quod eum, ut uerbis Anastasii Romane Ecclesie bibliothecarii loquar, non egisse aliam ob causam existimo, nisi quia, cum esset humilis spiritu, non presumsit uerbi proprietatem deserere, ne aliquo modo a sensus ueritate decideret. Doctus ad inuidiam, ut Grecorum pedisequus, qui multa, que non recipiant aures latine, libris suis asperserit: que non ignorans quam inuidiosa lectoribus essent, uel sub persona collocutoris sui, uel sub pallio Grecorum occulebat. Quapropter et hereticus putatus est, et scripsit contra eum quidam Florus. Sunt enim in libro perplurima, que multorum estimatione a fide catholica exorbitare uideantur. Huius opinionis cognoscitur fuisse  Nicolaus papa, qui ait in Epistola ad Carolum: »Relatum est Apostolatui nostro, quod opus beati Dionysii Areopagite, quod de diuinis nominibus, uel celestibus ordinibus, greco descripsit eloquio, quidam uester Ioannes, genere Scotus, nuper in Latinum transtulerit, quod iuxta morem nobis mitti, et nostro debuit iudicio approbari, presertim cum idem Ioannes, licet multe scientie esse predicetur, olim non sane sapere in quibusdam frequenti rumore diceretur. Itaque quod hactenus omissum est, uestra industria suppleat, et nobis prefatum opus sine ulla cunctatione mittat«. Propter hanc ergo infamiam, ut credo, teduit eum Francie, uenitque Angliam ad regem Aelfredum, cuius munificentia illectus, et magisterio eius, ut ex scriptis eius intellexi, sublimis Malmesburie resedit. Ubi post aliquot annos a pueris, quos docebat, graphiis perfossus, animam exuit tormento graui et acerbo, ut dum iniquitas ualida et manus infirma  sepe frustraretur et sepe impeteret, amaram mortem obiret. Iacuit aliquandiu in ecclesia illa, que fuerat inhoneste cedis conscia; sed ubi diuinus fauor multis noctibus super eum lucem indulsit igneam, admoniti monachi in maiorem eum transtulerunt ecclesiam, et ad sinistram altaris positum, his predicauerunt uersibus martyrem:

Conditus hoc tumulo sanctus Sophista Ioannes,
Qui ditatus erat uiuens iam dogmate miro;
Martyrio tandem meruit conscendere celum,
Quo semper cuncti regnant per secula sancti.

»Sed et Anastasius de insigni sanctitate adhuc uiuentem collaudat his uerbis ad Carolum: »Mirandum quoque est, quomodo ille uir barbarus, Ioannem dico, ille qui in finibus mundi positus, quanto ab hominibus conuersatione, tanto credi potuit alterius lingue dictione longinquus, talia intellectu  capere, in aliamque linguam transferre ualuerit, Ioannem dico Scotigenam, uirum, quantum comperi, per omnia sanctum. Sed hoc operatus est ille artifex spiritus, qui hunc ardentem pariter et loquentem fecit; nisi enim ex gratia ipsius igne caritatis flagrasset, nequaquam donum linguis loquendi procul dubio suscepisset. Nam hunc magistra caritas docuit, quod ad multorum instructionem et edificationem patrauit«. Alternant ergo de laudibus eius, et infamia diuersa scripta, quamuis iampridem laudes preponderauerint. Tantum artifici ualuit eloquentia, ut magisterio eius manus dederit omnis Gallia. uerum si qui maiorem audaciam anhelant, ut synodus, que tempore Nicolai pape secundi Turonis congregata est, non in eum, sed in scripta eius duriorem sententiam precipitant. Sunt ergo hec fere que controuersiam pariunt . . . . . . . . . . . . . . . . . . .«


  Iohannes Pyke in libro de Regibus Anglo-Saxonum.

»S. Grimbaldum aliosque cum illo per legatos [Alfridus] adsciuit; plures de Mercia, et ultimis terre finibus, quos scientia pollere nouit, in regnum suum alliciens, honoribus ampliauit«.


Iohannes Rossus in libro de Regibus.

»Rex Aluredus S. Grimbaldum Flandrensem monachum de monasterio S. Bertini, cum consociis Ioanne et Asserio, et Ioannem Wallensem a monasterio S. Dauid sibi uniuit«.


Iohannes de Tritenhem in libro de Scriptoribus ecclesiasticis.

»Ioannes dictus Erigena, monachus in diuinis Scripturis doctus, et in disciplina secularium litterarum eruditissimus, Greco et Latino ad plenum instructus eloquio, ingenio subtilis, sermone compositus«, etc.


 Iohannes Lelandus in libro II de Scriptoribus Britannicis.

»Aelfridus Plegmundum, Werefridum, Asserium, Meneuensem, Grimbaldum, Ioannem monachum e Saxonia transmarina oriundum, Ioannem Scotum, qui Dionysii Hierarchiam interpretatus est, in pretio habuit et familiaritate«.

Atque hec sunt ea testimonia, que mihi uisa sunt certissime hunc Ioannem Scotum designare. Que uero Baleus de huius patre Patricio, de peregrinatione, qua Athenas petiit, de mira in linguis Orientalibus peritia scripsit, nullam apud me fidem impetrant. Quoniam autem cognomen illud Erigena, quod Ioanni nostro tribuitur, nondum satis, ut mihi uidetur, intelligitur, promam meas de eo coniecturas.

 Quod igitur ait Gulielmus Malmesburiensis in Epistola superius allata, Scotum se appellasse Heruligenam in titulo Hierarchie, non facile pro uero admiserim. Omnes enim Codices Mss. uno quasi ore ei contradicunt, et perpetuo pre se ferunt aut Erigenam aut Eriugenam. Legerat Gulielmus apud Asserium et Ingulfum fuisse cum Alfredo Ioannem quendam Ealdsaxonem; atque adeo, quia Heruli gens erant olim in antiqua Saxonia, hunc Ioannem ex Herulis oriundum existimauit.

Si quis tamen credit, ista non temere Malmesburiensi excidisse, faciat sane pro eo, quod Herulos inter Hibernenses olim consedisse ueteres Scriptores tradant. Qua de re consuli potest Lazius de migrationibus gentium, et Beatus Rhenanus, quem in partes  uocat.

Non magis mihi probatur eorum sententia, qui ex hoc uocabulo Erigena Ioannem faciunt Hibernum. Nam et sepius in antiquis libris Eriugena dicitur quam Erigena; certe in codice ultime antiquitatis , quo usus est Usserius Armachanus, et ego quoque, scribitur Eriugena, non Erigena. Ita quoque Suffridus Petri, ita in suis reperit Dionysius Petauius, ita Philip. Labbeus. Et uox Erin, Hibernus, producit non Erigenam, sed Erinigenam, quo quidem pacto recte eam dictionem pinxit P. Marca in Epistola de hoc Ioanne ad Lucam Dacherium exarata. Nec mouere quemquam debeat,  quod hic Ioannes Hibernus toties dicatur; id euenit, quoniam studiorum gratia in ea gente diu uersatus erat, que tunc  temporis bonarum litterarum officina fuit. Rossus in libro de Regibus ex quodam antiquo scriptore ista de Hibernia profert: Anglicanis studiis suspensis [per Gregorium I ab Augustini tempore] florebat scientia in Scotia et Hibernia; erat uero Hibernia totius tunc scientie promtuarium et alumna. Ibi studebat S. Cedda, prius S. Aidani Lindiffer. episcopi discipulus, postea Eborum, et demum Lindeseie et totius Mercie episcopus; cui conscholaris fuit in Hibernia Egbertus . . . . . . . et multi preclari moribus et scientia uiri de Anglia. Dixi eum ideo Hibernum fuisse dictum, quod ibi litteris operam dederit. Idem accidit  Marco cuidam, qui Hibernus communiter dicebatur, cum tamen esset natione Britto, educatus uero in Hibernia, ut de eo scribit Ericus Antissiodorensis in fine libri I de miraculis S. Germani. Idem accidit S. Patricio, Pelagio, aliisque multis.

Ut igitur paucis meam coniecturam complectar, opinor Ioannem istum Erigenam dictum fuisse a loco, ut uidetur, natali. Est autem Ergene pars non contemnenda Herefordensis comitatus, Wallie contermina. Imo unum e regnis Wallie fuit hoc tempore Alfrido tributarium. In hoc tractu reperio locum Eriuuen, que quidem dictio parum discrepat ab Eriugen . Iam tota terra ab ipsis Wallis modernis dicitur Erynug, uel Ereinuc. Qui obseruauerit, quante in aliis dictionibus barbaris  ad normam latinam detorquendis mutationes plerumque fiant, non egre has leuiusculas alterationes mihi hac in uoce concedet. Enimuero Liber Ecclesie Landauensis, in Tomo III Monastici Anglicani, Giraldus quoque Cambrensis in Cambrie descriptione c. 3 plenius de hac regiuncula docebunt. Quorum hic notat, fuisse partem dieceseos Menenensis; ubi Asser fuit archiepiscopus, qui fuit propinquus Asseri, qui Ioannem Erigenam audiuit docentem. Huius quoque prouinciole meminit liber Doomesday, in quo sic lego: He consuetudines erant Wallensium T. R. E. in Archenefeld, id est Ergene. Notat porro tum Giraldus, tum liber Landauensis, Scotos Wallorum fines aliquando occupasse;  unde et Ioanni nostro Scoti cognomen potuit accessisse. Sed ut redeam. Hec etiam inde uidentur confirmari, quod Ioannes Erigena a scriptoribus diserte Wallus appelletur. Sic Hidensium Annalium compositor, sic Rossus in libro de regibus. Imo ipse se Wallum non obscure innuit in carmine ad Carolum Caluum . . . . . . Aduena Ioannes Spendo meo Carolo. uox enim Wallus et aduena equipollent. Qui uitam Grimbaldi scripsit, prodit Ioannem cum Assero legatum in Flandriam missum fuisse ad inuitandum, Alfredi nomine, Grimbaldum. Non caret  probabilitate, magistrum Ioannem cum suo discipulo hanc legationem obiisse. Audierat Ioannes per Fulconem  de fama Grimbaldi Bertiniani; redux ille in Angliam anno 883 Aelfredo eumdem commendauerat. Hinc sequuta est illa legatio anno uel circiter 884; nam appulit huc Grimbaldus anno 885. Ista dicta sunt, ne quis existimet, Erigenam hoc in tempore in Galliis hesisse. [* 1Kb] Sed hac de re plura mox.

Denique queri ab iis potest, qui Ioannem hunc Hibernum gente et domo fuisse contendunt, cur hic solus e tot popularibus suis Erigena cognominatus fuerit. Testantur certe Annales Saxonici, testatur Ericus Antissiodorensis, aliique apud doctissimum  Iac. Usserium Armac.  Arch. in Prefatione ad Epistolas Hibernicas, perplures Hibernos  orbi litterato innotuisse, per Caroli Magni, Caroli Calui, Aelfredi tempora, et deinceps; quorum tamen nemini nomen hoc, Erigena, pro gentili attributum cognoscitur. Omnes enim uel Hiberni, uel Scoti, et Scoto-Hiberni audiunt.

uenio nunc ad Scoti Erigene scripta recensenda. Pono autem primo loco ea hominis opuscula, de quibus nulla apud ueteres reperitur ambiguitas. Edidit igitur Ioannes ille:

    1. De Eucaristia librum I.
    2. uersiones Dionysii Areop. lib. Iu. uidelicet: De Celesti Hierarchia.  De Ecclesiastica Hierarchia. De Diuinis Nominibus. De Mystica Theologia.
    3. De Predestinatione aduersus Goteschalcum lib. I.
    4. uersiones S. Maximi de Ambiguis S. Dionysii et Gregorii Theologi.
    5. De uisione Dei Tractatum.
    6. De Diuisione Nature lib. u.
    7. Epistolas.
    8. uersus. Tribuuntur eidem et hec, que subnotantur:
    9. In Martianum Capellam Commentarii.
    10. Excerpta ex Macrobio.
     11. De Disciplina Scholarium liber I.
    12. Disputatio quedam cum Theodoro Studita.
    13. uersio Moralium Aristotelis.
    14. uersio libri Aristotelis de Regimine Principum.
    15. Commentarii in Aristotelis Predicamenta.
    16. Dogmata Philosophorum.
    17. Homilie.
    18. De Fide contra Barbaros.
    19. Paraphrastici Tomi, siue Commentarii in Dionysium Areopagitam.


 1. Horum opusculorum primum putant aliqui intercidisse; alii adhuc exstare uolunt sub nomine Bertrami, uel Ratramni. Preter alios hac de re consuli possunt Petrus de Marca apud Lucam Dacherium Spicilegii tom. II, et doctissimus uir Ioan. Mabillonius in Prefat. ad partem II seculi Iu Act. Benedictinorum.

2. uersiones Dionysii exstant in manuscriptis codd., quorum aliquot uidi, ipsius seculi, in quo uixit Ioan. Scotus, quantum coniectura assequi liceat. De his uide Anastasium bibliothecarium, et Philippum Labbeum in Anastasio. bibl. Exstant etiam typis cuse. Obseruant nonnulli ob hanc uersionem primo in suspicionem uenisse Ioannem fidei parum sane.

 3. Tertium scriptum de Predestinatione typis uulgatum Parisiis anno salutis nostre M. DC. L. habes apud regium consiliarium Gilbertum Mauguinum inter scriptores seculi IX, cum uariis de eo libro antiquorum iudiciis et censuris.

4. S. Maximus scripsit expositionem Ambiguorum aliquot locorum, que in S. Dionysii et Gregorii Nazianzeni libris occurrunt. Hec  Ambigua Ioannes Erigena uertit latine. Nescio an totum Maximi opus: quoniam Greca S. Maximi integra nondum nactus sum. Que hic in fine legis, accepta mecum refer partim beneficio u. cl. Emerici Bigotii, qui ex Bibliotheca regis Galliarum in meos usus descripta examinauit, partim codici meo, qui complurimas eiusdem Maximi lucubrationes continet.  Ceterum, ut redeam ad Scotum, eius tralationem, quam hic edo, mecum communicauit humanitate et eruditione celebris u. Ioannes Mabillon, de quo supra commemoraui. Hec uersio, absque iis, que in libris de diuisione Nature facile obseruantur, satis ostendit, Erigenam fuisse in Grecis plane alphabetarium.

5. Idem u. cl. I. Mabillonius librum de uisione Dei deprehendit in ms. codice Claromariscensi prope Audomaropolin, cum hoc titulo et initio, TRACTATUS Ioannis Scoti DE uISIONE DEI. Omnes sensus corporei ex coniunctione nascuntur anime et corporis. Dedi ego operam, ut ad me perueniret hic Scoti liber; sed conatui adhuc non respondit successus.

 6. Libros u de diuisione Nature primus nunc edo. Hos mihi suppeditauit supellex mea,  libraria. Codex noster uidetur scriptus fuisse ante annos sexcentos. Quoniam autem non satis tutum existimaui unico fidere exemplari, presertim in scriptione controuersiis obnoxia, primo locos, quos Scotus ex antiquis Patribus adduxit, non indiligenter inspexi; unde nonnullas emendationes codex ille noster lucratus est: deinde, cum rescirem, Parisiis in Monasterio S. Germani, huius operis seruari exemplar aliud  amicorum gratia  obtinui uariantes lectiones ex isto ms. Parisiensi:  eas, quas seu scribe nostri festinationes, seu codicis ipsius defectus multifariam suppleuerunt. Si quis posthac aliquas in hac editione ab exemplari ms. discrepantias obseruauerit, sciat eas euenisse non consulto, sed casu; non studio, non fraude mala, sed per humanam infirmitatem, que non uidet omnia, irrepsisse. Hos u libros Abbas Trithemius adscribit Ioanni Scoto, quem Mailrosium uocant. Eum sequitur Baleus, et cum errante errat. Nam, ut de Historicis nichil dicam , satis constat ex uersione Ambiguorum, unum et eundem utriusque operis esse patrem. Diu haud dubie sine auctoris nomine circumlati sunt hi libri; eo caruit noster; eo etiam Parisiensis codex caruit. Imo  adeo ignorabatur nomen auctoris, ut opus prius damnatum fuerit Parisiis, quam constiterit, cuius esset fetus. Martinus Polonus sic de eo scribit : Hic liber [ ] inter alios libros condemnatos Parisiis ponitur, et dicitur liber Amalrici. Postrema hec uerba non comparent in editis libris Mart. Poloni. Gulielmus Malmesburiensis primus suo auctori uindicauit; Erigena, ut par est existimare, hic apud suos id fassus erat, quod apud exteros celauerat.

7. Epistolas Scoti nullas, quod scio, quisquam uidit, preter eas, quas libris suis prefixit; nec tamen dubitari potest, quin alias scripserit. Subieci in calce huius uoluminis ineditam epistolam, quam  scripsit Erigena ad Carolum Caluum de S. Maximi uersione.

8. uersus omisissem libenter, nisi hos dignos existimasset Baleus, quos [Pag. XIII] commemoraret. Exstant quidam in Calce epistole ad librum de Predestinatione; alii habentur premissi ad Areopagitica a Scoto conuersa. Sunt quoque nonnulli in Glossario Labbei, quod Cangius in lucem dedit. Reperiuntur denique aliquot Scoti ad Carolum carmina in Codice ms. Benedictino apud Cantabrigienses; que tamen eadem forte sunt cum iis, quos Reuerendissimus Usserius iamdudum publicauit.

Tribuuntur Scoto Erigene etiam hec, que sequuntur, opuscula; recte an secus, non definio.

9. In Martianum Capellam Commentarii. Seruantur  commentarii quidam in Capellam satis antique manus in Bibliotheca ampliss. uiri I. Cotton, Baronetti: sed anonymi sunt, et ob nonnullas rationes puto Dunchanto Pontifici Hibernensi potius esse adscribendos. Dunchantum seruat Bibliotheca regis nostri Caroli.

10. De excerptis ex Macrobio sic clarissimus Armach. Iacobus Usserius: »Ioannis quoque nostri putantur esse excerpta illa, que inter Macrobii scripta feruntur, de differentiis et societatibus greci latinique uerbi, cet. Ita quoque censuit P. Pitheus u. cl.« Hec ille in Epist. Hibernicis.

11. De Disciplina Scholarium. Putat Ioannem hunc scripsisse Buleus in Historia Academie Parisiensis.  Equidem aliter censeo. Quanquam enim Scotus noster barbarus erat et in finibus mundi positus, ut de eo loquitur Anastasius bibliothecarius, certe non adeo, ac auctor istius libelli, , nec Chrysostomi nomen ei unquam tribuissent sui seculi homines, si istius scripti figulum existimassent.

12. Disputatio cum Theodoro Studita huius esse non uidetur, quoniam Theodorus paulo senior fuit, quam ut ad Scoti nostri tempora pertingere posset: deinde uidetur illa disputatio celebrata fuisse de cultu imaginum, que quidem agitabatur tempore Alcwini et Ioannis Scoti Mailros. Huic igitur potius quam Erigene competere uidetur ista disputatio: seruatur, uti audio, in celeberrima Bibliotheca  Regis Galliarum.

13. Moralia Aristotelis an latine uerterit nescio. Suspicor alius Scoti esse laborem illum.

14. uersio Aristotelici, ut putatur, libri de regimine Principum huius Scoti non est opus, quicquid confidentissimus scripserit Baleus. Habeo aliquot istius libri exemplaria, uidi alia, in quibus omnibus is, qui uertit, dicitur Ioannes Patricius Hispanensis. Multi hoc cum superiori opusculo idem esse sciscunt, quibus non accedo.

15. Commentarii in Aristotelis Predicamenta sunt huius Ioannis , si Hugonem et Petrum de S. uictore recte capio. Scio tamen in Catalogo quodam Bibliothece Oxoniensis eadem alius Scoti nomen preferre. Nihil de his pronuncio, libris non  uisis.

16. Dogmata Philosophorum; 17. Homilie; 18. de Fide contra Barbaros mihi plane sunt opera incognita omnia. Si uidisset Baleus, utique et initia horum apposuisset.

19. De Paraphrasticis tomis, siue commentariis in Dionysium, preter tenuem suspicionem nichil habeo; suspicor autem esse Ioannis Scythopolitani , quas uertit Anastasius bibliothecarius; uel paraphrasin Abbatis cuiusdam uercellensis.

Porro de scriptis Ioannis Erigene quale fuerit antiquorum hominum iudicium, qui scire auet, legat scriptores Historie Goteschalciane , uossium, Usserium, Mauguinum, Cellotium, item  Petrum de Marca, Ioan. Mabillonium, et P. Alixium. Quo mortis genere periit Ioannes, docuit nos Gulielmus Malmesburiensis; quo autem tempore inter  uiuos esse desiit, non certo designat. Constat ex Rogero Wendouero, Scotum in Angliam rediisse anno salutis 883., uel, ut alii, anno 884. Hoc ipso anno 883. fato functum esse scripsit magnus Baronius. uerum sententie sue nostrates solos historicos testes laudat, qui id non dicunt; nam de eius morte loquuntur eo anno per quandam anticipationem. Post aliquot annos  graphiis perfossus animam exuit, inquit Gulielmus Malmesburiensis. Secundo anno post aduentum Grimbaldi  legit Oxonii, Scotus, si fides sit Annalibus Hidensibus, qui aut primi aut soli hoc affirmant. De reliquo uite spatio nichil comperti habeo.

Periit indigna morte: grata posteritas immortalem  efficere cupiit, ideoque eius natale ad 4. Idus Nouembris diu celebrauit. Arnoldus Wion de eo in Ligno uite honorifice meminit, notatque, in Martyrologio Romano, quod excudebatur anno 1580, ei locum et decus suum integrum constitisse, a quo tamen sequentes editiones Martyrologii eum penitus detraxerunt. Eo fato mihi natus fuisse Ioannes uidetur, ut hominum de se iudicia semper alternantia subiret. Anastasius bibliothecarius uirum per omnia sanctum predicat, alii ut mendacem, ineptum, dementem, hereticum differunt. Pueri Malmesburienses eum interficiunt; Monachi sepulcrum condunt. Abbates alii pari eum fere cum suo Aldelmo honore prosequuntur, Warinus pene pro purgamento habet. Hi eum fastis inserunt, alii expungunt. Ita eius  fama et nomen recidiua quasi febri iam diu conflictatur.

De solo sepulture loco inter omnes conuenit. Catalogus SS. in Anglia sepultorum  de eo sic scribit litteris Saxonicis: S. Maildunus, S. Aldelmus, et Ioannes sapiens requiescunt in Mailmesburia. Eadem habet Codex Cottonianus ex Gotcelino Bertiniano, nec abit ab his, uti uidimus, Malmesburiensis Bibliothecarius; nec uetusta quedam connotatio, que olim legebatur in Mertoniana Bibliotheca Oxoniensi:---S. Aldelmus et Ioannes sapiens pausant in loco, qui dicitur in Malmesbiri. Fuit quoque in honorem huius Ioannis statua posita in templo Abbatie Malmesburiensis, cum hac inscriptione:  Ioannes Scotus, qui transtulit Dionysium e Greco in Latinum. Ita Lelandus in Itinerario. Hec habui de Ioanne Erigena, que nunc dicerem.





C. B. SCHLUETERI PRAEFATIO EDITIONIS CUI TITULUS: IOANNIS SCOTI ERIGENAE DE DIuISIONE NATURAE libri quinque. Editio recognita et emendata. Accedunt tredecim auctoris hymni ad Carolum Caluum ex palimpsestis Angeli Maii. Monasterii Guestphalorum, typis et sumptibus librarie Asthendorffiane. MDCCCXXXuIII.

  Ioannes Scotus Erigena  genere Hibernus  , natus fortasse circa annum 828, in patria litterarum cultu tunc temporis omnium celeberrima, optimarum artium studiis et grecis quoque doctrinis et philosophia admodum eruditus est  . Quibus perfectis fortasse iam tunc consecratione sacerdotali inauguratus , ut illo tempore multi popularium eius, in Galliam se contulit. Ubi Carolus Caluus rex, in promouendis litteris acer et industrius, eum Parisios uocauit et magistrum in mathesi et dialectica [* 1Kb] , presidemque schole aulice tunc perquam clare constituit. Regi hilaritas eius et  facete ingenioseque dicta magnopere placuerunt; quare Carolo mox amicissimus, imo sepe mense socius atque contubernalis factus, procul dubio ad incitanda opportune etiam extra urbem Parisios, toto Francorum regno litterarum artiumque liberalium studia multum ualebat. Sed paulo post uariis et molestis incommodis implicatus est. Monachus enim natione Saxo Godescalcus , quum duplicem esse predestinationem, alteram beatorum, alteram reproborum, illo tempore proposuisset, hanc ob causam ab Hincmaro, archiepiscopo Remensi, pena acerbissima afflictus erat. Quo commoti insignes aliquot theologi, Prudentius, Florus Diaconus, Lupus, Amolo, sanctus Remigius et alii Godescalco tuendo operam dederunt, tandemque Hincmarum  eo adduxerunt, ut et ipse alios quosdam rei dogmatice peritos ad se defendendum excitaret. Inter hos Erigena causam archiepiscopi recipiens c. a. 852 librum de predestinatione adhuc exstantem  aduersus Godescalcum scripsit; quo multos aduersarios sibi comparauit. Postremum papa Nicolaus I ea, que S. Remigius docuerat, approbauit, conciliique ualentiani canones ad hanc controuersiam pertinentes confirmauit [** 1Kb] . Quibus etiam »uenenum« dogmatum Erigene perstringebatur, ipse tamen Erigena haud damnatus est. Nihilominus complures inferioris eui scriptores causam Erigene egerunt, et scripta eius adulterata esse contenderunt. Post hec Carolus Caluus rex Erigenam excitauit, ut opera  Dionysii Areopagite grece conscripta, que Michel Balbus, orientalis Romanorum regni imperator, a. 827 antecessori illius, Ludouico Pio, donauerat, iterum in latinum uerteret sermonem. Erigena regis desiderio satisfecit,  a papa autem Nicolao I uituperatus est, quod ipse, qui, »licet scientia magna esset«, tamen iam antea, si ad orthodoxiam respicias, penes multos fama haud bona gauderet, librum interpretationi false tam obnoxium sine Pontificis Maximi approbatione edidisset. . Iam alii Papam iussisse narrant, Erigenam propter istam rem Parisiis amandari Romamque duci, alii librum illum sibi etiam tum mitti ad approbandum [*** 1Kb] . uoluntati Pape nescimus cur haud obtemperatum est, neque Papam ipsum postea, ut mandatum suum obseruaretur, instare uidemus. Attamen, quamuis Papa Erigenam uituperasset, equalis eius Anastasius, bibliothecarius Romanus, scriptorem nostrum, propter eandem illam uersionem, non minus quam propter »sanctam eius  uitam« ita laudauit, ut probatam ab eo ingenii prestantiam et uirtutem tantum ex singulari quadam gratie diuine per Spiritum sanctum infuse efficientia deriuari posse confiteretur. Quod quidem  documento est, quid de eo Rome et in ipsa aula pontificia, licet fama ambigua olim aspersus esset, existimatum fuerit. Studium tantum nimium archetypi ad uerbum transferendi in ea uersione Anastasius reprehendendum esse putauit, quamuis illud studium »humilitati« Erigene ad  scriberet. Postremum circa annum 870 doctrina Paschasii Radberti de Eucaristia, que presentiam Christi pene nimis carnalem et adeo caphernaiticam statuit, nouam in ecclesia controuersiam suscitauerat. Etiam Erigena huic controuersie se immiscuit, et cum Ratramno potissimum spirituale dogmatis momentum illustrauit. Que singillatim de Eucaristia docuerit, nescimus, quum liber, qui a quibusdam Erigene adscriptus est, fortasse iam ante seculum  undecimum interierit [* 1Kb] . Dubium enim non est, quin uel idem uel alius liber de Eucaristia, cuius auctoritate Berengarius usus est, et qui in concilio Parisiis Henrico I rege habito damnatus, atque in concilio uercellensi a. 1050 concrematus est, neque ab Erigena, neque a Bertramo quodam, sed a Ratramno perscriptus sit  . Maximum autem et grauissimum Erigene opus est de diuisione Nature dialogus, quinque libris constans. Qui quo tempore conscriptus sit, nescimus; auctoritatem uero nactus est multo minorem ea, quam meruit. Non minus enim doctum quam ingeniosum primum est in Occidente opus theologicum, quod, indole omnino philosophica preditum, sententias eas proponit, quibus et scholasticorum logica et mystica medie etatis theologia  maximam partem nixa considerari potest. Quum autem seculo XIII Albigenses heretici aliquot huius operis locos semper in ore ferrent, et Erigene auctoritate gloriarentur, Honorius III papa eos libros undique conquiri et concremari iussit. Preter hec precipua, que Erigena scripsit, opera, tredecim tantum hymnos, ab angelo Maio in codice palimpsesto repertos, quos editioni nostre in fine adiecimus, laudandos esse duximus; cetera, partim temporis inuidia deperdita, hoc loco memorare noluimus  . Forsan tam discordie, que Erigenam inter et plures in Francia sacrorum antistites paullatim intercesserant, quam uetus illa pape Nicolai I citatio impulerunt Erigenam, ut, id quod nunc prope extra dubium positum est , uocatus ab Alfredo Magno in Angliam se conferret. Ibi quidem Oxonie in litterarum uniuersitate per quoddam temporis spatium mathesin et dialecticam docuit; postremum in cenobio Malmesburiensi abbas factus, sub manibus  discipulorum tumultuantium graphiariis  necatus uita decessit  . Fama perhibet, post eius mortem super sepulcrum eius lucem miram uisam fuisse, eamque tam diu refulsisse, donec ei honestius etiam sepulcrum in maiore Malmesburiensium ecclesia prope altare pararetur [** 1Kb] . Quam ob causam non minus, quam propter uite integritatem in Francorum Anglorumque martyrologiis usque ad annum 1583, quo Romanorum libri liturgici inducti sunt, inter sanctos martyres commemoratus est. Sancte uixit, neque unquam eius uita, sed sola eius doctrina interdum uituperata est, quamuis incerta et ambigua, ut uidimus, illa sint, que antiquiore tempore aduersus orthodoxiam eius suscepta esse dicuntur. Statura exiguus fuit; animi uero cultura  insignis, ingenio acri et sublimi, scientia tam ampla quam profunda, dialectica Platone et Proclo digna, postremum diuino quodam mentis instinctu, quo excelsa queque et generosa percipiebat, inuestigabat et ad extremum usque contemplans perscrutabatur, longe plurimos et doctissimos equalium superauit.

Erigenam multi multisque modis perperam intellexerunt, id quod fieri pene necesse fuit, quum unamquamque ueritatem, quam acutissime potuit, exprimere studeret, et ingenio indulgens opposita ita amplecteretur, ut locis aliis alia et diuersa de eadem re disserens in utramque partem modum prope excederet. Quam ob causam haud facile unumquodque eius dictum, si ex orationis contextu abrumpatur, defendere queas. At affirmare audemus, eum, si totum  respicias, amussim ueritatis nusquam transgressum esse, quod etiam singulari uite eius sanctitati minime conueniret.

Enim uero uulgata illa sententia, quam peta nostro tempore clarissimus protulit: Mundi historiam, mundi esse iudicium  , quamuis interdum uera esse reperiatur, sepissime tamen fallit; nec non Erigene nostro accidit, ut pene omnes, qui eum uituperauerunt uel laudauerunt, profunditati et acumini eius capiendis minime pares fuerint, atque adeo inique de eo iudicauerint, perpaucis tantum altam, qua preditus fuit, mentem recte intelligentibus. Profecto enim etiam laudem illorum, qui philosophum nostrum tanquam Spinose antecessorem declarantes »pantheismum eius et sensum ab Ecclesia catholica   abhorrentem« quam maxime poterant extulerunt  , ipse prorsus et quidem iure suo recusaret.

Age uero, ut aliquatenus uideamus, quem locum Erigena in choro doctorum atque eruditorum omnium  temporum obtineat, etiam aliquot iudicia minus iniqua a recentioribus lata audiamus. Inter quos post notum Thomam Galeum, qui Erigene acumen admiratus, solus hucusque libros de diuisione edidit  , primus Dr. Petrus Hiort nominandus est, Danus, ingenio scientiaque prestantissimus, qui olim Soris, nunc Copenhagie philosophiam remque litterariam Germanorum docet. Ille enim libello a. 1823 edito  , de Erigena, quod indolem eius et excellentiam in lucem famamque denuo prouexit, optime meritus est. Hiorti quidem opusculum preter proemium in tres partes diuiditur. In quarum prima scriptor de origine rei litterarie occidentalis et de Theodorici Austrogothi, Caroli Magni, Caroli Calui, Alfredique Magni temporibus, quatenus ad  rem litterariam promouendam pertinebant, doctissime agit et Erigene narrat uitam. Altera pars tota in exponendo philosophico Erigene systemate occupata est, idemque, quamuis breuiter et summatim, tamen si totum respicias, clare recteque adumbratum continet. In tertia parte philosophia christiana qua ratione media etate per scholasticos doctores et subsequentibus seculis per recentiores philosophos ad nostrum usque euum exculta sit, explicatur, et sanctum, quod sortita est munus, proponitur. Scriptor, Hamanni Baaderique amicus, in tractanda philosophie historia ex parte dialecticam Hegelii sequutus est methodum. Quanti uero Erigena philosophans sacre Scripture et Patrum auctoritatem fecerit, eidem probe et ex ueritate cognitum  atque intellectum fuisse, loco, quo de hac re pulcherrime agit, satis apparet. Cf. pag. 47 seq. Quod si Hiortum audis, Erigene placita nichil nisi philosophicam fidei christiane exhibent explicationem, ratione »recte, pie et catholice philosophantis« repertam.

 uerum multo prestantiora consequutus est uir illustris Antonius Staudenmaier, theologie catholice nunc in uniuersitate Friburgensi professor. Qui in libro iam supra laudato  uberrimum historie Erigene apparatum colligens, omnium diligentissimus de temporibus, quibus ipse floruit, et de iis, que proxime antecesserunt, ita scripsit, ut appareret, unde doctrina litterarumque scientia in eo manauerit. Nec minus accurate idem uir eruditus efficientiam exprimit, qua Erigena ad scholastice medie etatis disciplinam et mysticam et logicam ualuerit, id maxime agens, ut probam integramque auctoris nostri mentem atque orthodoxiam ostenderet. Quum pro fine huius prefationis nimis longum foret, si ex predicto libro, qui systematis Scoti uberius et plenius, quam hucusque tentatum est, representandi, quasi prodromus habendus est, omnes maximi grauissimique momenti locos etiam ex parte tantum hic laudare uellemus,  uniuersum opus omnibus, qui huic rei diligentius student, legendum apprime commendasse sufficiat.

Eleganter et breui sermone cuncta complectens etiam Albertus Kreutzhage, in alma uniuersitate Gottingensi iudex academicus, scriptor tam ingenio quam pura mentis intentione de philosophia optime meritus, in libro ad marginem laudato  singulas quasque Philosophi nostri uirtutes, tanquam altiore quodam spiritu afflatus, dignis laudibus effert: indolem dicimus Erigene natiuam et inuentricem, acumen, profunditatem, philosophiam uere christianam, sermonis pulchritudinem altitudinemque, eruditionem, sensus puritatem et diuinitatem Spiritualismo propriam ; postremum systema pantheismum quamuis attingens, tamen creatianismi fines haud transgrediens, neque discrimen, quod inter Creatorem et creaturam interest, ullo modo resoluens. uerum enim uero ipsa eius uerba, quorum elegantiam latine exprimere et omnino reddere uix possis, liceat nobis hoc loco inserere [* 7Kb] :

»Heute, mein lieber Freund, habe ich-den kleinen  Folianten des Scotus Erigena, de diuisione Nature, zu Ende gebracht, und preise den Zufall, der mir dieses herrliche und seltne Werk in die Hände spielte. Bei der  Abhandlung über die primordiales causas im zweiten Buche muss man es wiederholt anerkennen, dass in diesem Werke die primordiales cause unzähliger philosophischer Ideen in Fülle uorhanden sind, welche seitdem uereinzelt ganzen philosophischen Systemen zum Lebensprincipe und Centrum dienen mussten. Ia, es scheint, dass, wenn manche neuere Philosophen offenherzig sein wollten, so würden sie bekennen müssen, dass ihnen Erigena die Hauptgedanken angab; dass sie aus der Fülle seines Scharfsinns und Tiefsinns ihre Systempulse nahmen zu sehr diuergirenden  Richtungen . . . . .

»Die Basis der neuern Forschungen über das Selbstbewusstsein und seine Trinität, die tiefern Einsichten, welche uon da aus in Beziehung auf das Wesen der Gottheit, den Sinn mancher wichtiger Lehren des Christenthums, die Creation, das Erkennen gewonnen sind, kurz eine der wichtigsten Erforschungen der neuern Philosophie wurde schon uon Erigena in den Worten ausgesprochen: »mens  etenim et notitiam sui gignit, et a se ipsa amor sui et notitia sui procedit, quo et ipsa et notitia sui coniunguntur«.

»Die seltne uerbindung des höchsten Scharfsinns und Tiefsinns bei Erigena spricht sich auch in seiner merkwürdigen, überall Begeistrung athmenden, Schreibart aus, so dass man beim Lesen fortwährend in einer Stimmung erhalten wird, als befände man sich in einem Tempel oder heiligen Hain, uoll wunderbarer Bilder und Geisterstimmen, welche uon den innersten Lebensgeheimnissen weissagen. Ueberhaupt hat das Studium der spiritualistischen Philosophie die merkwürdige Folge, dass das materielle Leben und das in ihm uerborgene finstere und uerfinsternde Princip des uerneinenden und abstracten uerhaltens  immer mehr geschwächt, und das durch ienes Princip angefachte Streben zur Erfüllung des Daseins mit Obiecten aus der niedern Region immer mehr überwältigt wird, so dass seine uerderblichen und tödtenden Pfeile und die gebrochenen Laute seiner unheiluollen Zerstörungsmacht nicht bis in iene Region zu dringen uermögen, wo im Lichte der göttlichen Wesenheit und Wahrheit alles uerklärt wird.


    Ein Strahl erscheint sie ganz, und dieser wallt
Rückstrahlend auf des höchsten Himmels Bogen,
Gibt Leben ihm und schaffende Gewalt.
   Und wie zum Bach an seinem Fuss ein Hügel
Sein Bildnifs neigt, als säh' er, hold geschmiukt
Mit Grün und Blumenschmelz, sichigern in diesem Spiegel;
 So schien sich alles, was uon uns nach droben
Zurückgekehrt, zu spiegeln in dem Licht,
Auf tausend Stufen rings herum erhoben.
   Und fasst in sich die unterste der Reihn
So uieles Licht, wie weit entfaltet müssen
Die äussern Blatter dieser Rose sein!---

»Dante ist doch ein göttlicher Seher und A. W. Schlegel hat sich in diesem Bruchstücke seiner Uebersetzung selbst zu diesem Dichter erhoben . . . .

»Günther würde das System des Erigena als Pantheismus der Dependenz classificiren, und es ist auch wohl nicht zu läugnen, dass es oft nahe am Pantheismus  uorüberstreift. Dieser Gränze nähern sich überhaupt alle rein spiritualistischen Systeme, ia sie können in Pantheismus übergehen, wenn der Standpunkt des Selbstbewusstseins für den höchsten erklärt, und dann die Denkgesetze auf die Welt als schaffende Agentien übertragen werden, ihr Schaffen aber nur in ihren Relationen selbst besteht, wodurch der Geist alles in allem wird. Erigena hält indess die Gränzlinie zwischen dem Pantheismus und der Creation fest. Denn selbst da, wo er dieser Gränze am nächsten kommt, z. B. in der deificatio sanctorum, unterscheidet er scharf Creator und Creatur dem Wesen nach, wie es das frappante daselbst gebrauchte Beispiel zeigt uon dem Lichte, welches die Luft erfullt und diese ganz in sich zu uerwandeln  scheint, aber dennoch den Unterschied besrehen lässt. Erigenas primordiales cause in ihrer die Welt begründenden Entfaltung und Rückkehr---mit dem Bestehenbleiben des Besondren im Allgemeinen---erinnern zwar an Hegel, aber es bezeichnet Erigena damit nicht ein aufhebendes Wiedereingehen, mithin nicht eine Identität, sondern die Immanenz der Creatur im Creator. Die nächste Entfaltung derselben, die Kategorien des Erigena, welche in ihrer obiectiuen Realität die Welt darstellen und construiren---während die Kantischen subiectiuen Kategorien sie destruiren---erscheinen als die Bezeichnung der Bedingungen, unter denen sich die Noumena, die Substanzen in Erscheinung übersetzen, und durch die Kategorien als mit Substanz und deren  Erscheinung identisch, wird auch die Identität beider unter sich heruorgehoben.

»Mit einer genauen Kenntniss des Standpunkts der physicalischen Wissenschaften, der Mathematik und Astronomie in seinem Zeitalter, dem neunten Iahrhundert, und dessen uorzeit ausgerüstet, durchaus uertraut mit der alten Literatur der griechischen Philosophie und den  Leistungen der Kirchenuäter sucht Erigena den reinen Gehalt der Wahrheit im Christenthume philosopihsch in strenger Wissenschaftlichkeit zu erkennen. Er gewinnt die ausserordentlichsten Resultate und zeigt überhaupt  auf eine uorzügliche und uon keinem der spätern scholastischen Philosophen ausser uon Thomas uon Aquino in Beziehung auf den Scharfsinn, erreichte Weise, wie das wahre uerhältniss der Philosophie zum Christenthume nicht ein feindseliges sei, sondern beide nur in enger uerbindung ihr Ziel erreichen können, die Wahrheit zu erkennen; damit durch die Erkenntniss die Wahrheit in uns durchdringend lebendig werde, und wir in ihr seien. Werden dagegen Philosophie und Christenthum uon einander getrennt und entfernt gehalten, so ersteigt die Philosophie nur unfruchtbare Felsenspitzen, wo sie, ie höher sie kommt, immer mehr die concrete Wahrheit uerliert, und in der ausgeleerten Luft nur noch über ihren eigenen Schatten grübelt. Im Christenthume  aber erstarrt dann das Dogma, als ob es zur äusserlichen Gestalt materialisirt würde, und die blöden und scheuen Augen der Schauenden, welche an der heiligen Stätte zwar die Schuhe uon den Füssen ziehen, aber dafür eine Decke über ihre Augen ziehen, uermögen sein reiches inneres Leben nicht mehr zu erblicken, die Offenbarung, welche es über die höchsten Fragen unsrer Existenz enthält, nicht mehr zu uernehmen, und die Fülle der Wahrheit in ihm nicht mehr zu erkennen. Die Wahrheit kann iedoch nur dadurch uns beleben und befrein, dass wir sie und durch sie uns selbst erkennen, in Dem, was wir waren, was wir sind und was wir wieder erringen sollen, was die Aufgabe unsres Daseins ist, in welchen Relationen wir zur Welt und zu Gott  stehen«.

Pergentibus sententias recentiorum quorundam atque doctorum de Erigena latas proponere, proximus nobis obuiam fit Philippus Gerbet, philosophus inter Francogallos hoc tempore pietate et eruditione insignis. Qui licet orthodoxie Scoti minus faueat, tamen intuitionem eius cum aurora super philosophie incunabulis repentino exorta comparans, doctrinam Erigene, quam ab Areopagita, reliquias systematum orientalium cum Christiano dogmate coniungente, acceperit, et cum propriis commiscuerit notionibus atque ideis, systema appellat, cuius sublimitas et amplitudo gigantea audacissimis Indice philosophie conatibus emuletur  . Postquam  placita Erigene de natura quadripartita, de  analysi et synthesi primarie unitatis diuine siue de creatione, item de nominibus Dei, qui omni nomine careat, tandem de reditu omnium rerum in Deum gradatim assurgentium et de apocatastasi eterna recensuit, ac lineamenta systematis, quamuis pantheismum eidem sapere uideatur, perspicue et accurate depinxit; postremum notat, non tam per logicam artem, quam per sublimem et ingentem quandam intuitionem Erigenam ad tantam, tamque excelsam mundi perceptionem elatum fuisse; logicam enim ibi metaphysice subiectam, nec dominam quasi, sed famulam uideri. Nihilominus tamen in  libris de Diuisione uestigia et fragmenta systematis cuiusdam logici sparsa reperit, quod late patens alteri, nature scilicet systemati, quodammodo respondeat. Dictione prope mechanica utens duas affirmat idearum series, philosophicam dico et theologicam, quasi diffissas alteram iuxta alteram per totum opus ita porrigi, ut in philosophica pantheismum auctor haud effugiat, quem tamen in theologica immutans atque inflectens dogmati accommodare studeat. Si res seculi decimi publice minus turbulente animisque in altiora studia eleuandis minus aduerse fuissent, scholam existimat oriri potuisse, que uitatis Erigene erroribus ad intuitiuam accessisset Orientalium scientiam et rationem.

Cum Gerbeto tres prestantissimorum in Germania  philosophorum Fridericum a Schlegel, Franciscum a Baader, et Antonium Günther conferre aptum erit. Quorum primus non dubitat, quin medii eui philosophia successum habuisset letiorem, si preter S. Bernhardum, Anselmum, aliosque, Erigenam potissimum, quem philosophum Christianum eque perspicuum et simplicem atque ab omni falso rerum rimandarum studio alienum, et meliore suo ipsius iudicio utentem, appellat, sequuta fuisset  . Alter, Fr. a Baader, uir clarissimus, iam anno 1824, et in libro, quem Fermenta cognitionis inscripsit, et aliis locis lectorum suorum animos ad speculatiuas operum Erigene sententias aduertit. Sepiusque eum, ubi ipse cum illo consentit, citans, haud infitiatur quidem, Erigenam hic illic pantheismum attigisse,  solam tamen Mali notionem ab eo propositam uituperat, qua in neologicam abstractionem inciderit et propterea a catholica  Ecclesia merito improbatus sit  . Dr. A. Günther autem, ubi de effectibus protestantismi sermonem facit  , antiquam Catholicorum in rebus speculatiuis libertatem laudat, eamque cum hodierna antistitum Ecclesie timiditate, que cum protestantismo incessit, comparans, simul cum S. Augustino Erigene exemplum eo aptius afferre potuit, quo incertiora omnia sunt, que primis post Erigenam seculis aduersus eum ab Ecclesia acta esse dicuntur.

Nec minus doctus historie philosophie scriptor Rixner  Erigenam philosophum magnum, singularem, dialectica ac mystica arte et scientia insignem  pro dignitate estimat, et pleniorem operum de diuisione Nature et de Predestinatione epitomen in fine tomi secundi historie philosophie adiecit.  uerum magnopere admirati sumus, quod doctum Hegelium, qui idem dialectico, ut hoc utamur uerbo, monismo suo tam multifarie memoriam Erigene affert, tantum ex auditu uel abruptis ex partibus Erigene opera comperta habere uidebamus. Alia enim ratione fieri non potuit, ut tam obiter et tam profunda leuitate illum tractauerit, qua id factum esse reuera reperimus in eius historia philosophie  . Attamen cum Erigena ueram philosophiam initium cepisse agnoscit; sectatorem Neoplatonicorum et Dionysii Areopagite ipsum appellat. Philosophiam eius profundam rectamque esse dicit, sed  exegesi et Patrum auctoritate haud nixam, imo prope syncretismum referentem!

 Inter eos uero recentiorum, qui non solum cum Hegelio Erigenam prope ignorarunt, uel cum fastu neglexerunt, sed etiam priorum temporum iniustitiam sequuti, pie agere sese existimarunt, dum inueteratum de illo preiudicium [* 1Kb] denuo confirmarent acuerentque, nonnullos conspicimus, qui timore partim laudabili ducti, ne Christianum dogma et opinio de scriptore nostro quasi antiquitus tradita lederetur, in diiudicandis Erigene meritis, fas equitatemque postposuerunt. His accedunt alii, quorum ingenium, cum rem Christianam ratione mere historica  tractare gestiant, omnem, que unquam emersit, speculatiuam dogmatis indagationem et explicationem profundiorem spernit. Alii denique, recentiorum systematum, uere libertati  Christiane speculationis minus fauentium, eamque inter fines nimis angustos coarctantium, preiudiciis impliciti admodum quidem cauent, ne Deus cum creatura more gentilium pantheistice confundatur, nequaquam uero abyssum  timent, inter utrumque iterum hiantem, quem teste S. Paulo  Saluator noster ita clausit, ut »utraque faceret unum«. Inter eiusmodi uiros numerandi uidentur scriptores historie Francorum litterarie, Maurini, Thomas Moore et Dr. C. F. Hock, uiri cum propter indolem, tum propter ingenii acumen doctrinamque haud paruo estimandi. uerum cum his non litigabimus, quia res, de qua queritur, propter singularem, quam illi sequuntur in rebus scrutandis  et diiudicandis methodum, hoc loco uix posset absolui.

Iam uero cum alio, si non Erigene, tamen eius  doctrine aduersario in certamen descendamus, qui tam mythologiam, quam historiam percognitas habens, nec minus Christiane speculationis profunditatem edoctus, eandemque perspiciens et amore amplectens, postremum integre sine studio et ira, atque ex autopsia iudicare solitus---nunc tamen, quod mirum, in acie hostili conspicitur. Dicimus I. Görres, professorem Monachii docentem, uirum eruditione et mentis acumine insignem, cuius de Erigena sententiam consulto usque ad finem citationum nostrarum distulimus, ut eius de illius orthodoxia placitis, quippe ad que etiam ceterorum uituperia pene omnia redeant, aliquot argumenta maxime ex ipso Erigena petita opponeremus, et ea, qua decet, reuerentia, et ipsi et omnibus, qui de hac  re iudicare possunt, scriptorum Erigene relegendorum ansam preberemus. Quamuis enim parati simus ad accipiendum responsiones argumentis probatas eorum omnium, qui etiam tum, quum totum Erigene opus perlegerint, placita eius absona esse a fide Christiana contendent; bona tamen et certa spe ducimur, fore, ut hac uia iudicio de Erigena ferendo letior, quam hucusque factum est, paretur exitus.

I. Görres laudat quidem Erigenam  , qui primus scientifica ratione Genesim exposuerit, et hanc expositionem  cum magno mentis acumine usque ad singula queque mirabiliter perduxerit. Nec minus profunditatem eius et audentiam probat, conantis progredi ultra systematis Areopagitici terminos,  dum Platonis dialecticam cum logica Aristotelis coniungat. Euoluentem uero Dionysii Areopagite ideas ac notiones, eum ait iterum necessitate quadam uetus periculum pantheismi incurrere, qui in scriptis Areopagite, tantum propter expositionem rerum uniuersaliorem et minus expressam, latuerit, et, ut tum temporis uix potuerit euitari, apud nostrum auctorem mentis quadam integritate et innocentia prodierit. Hanc creature cum Deo confusionem iam in initio libri de Eucaristia  apparere, ubi ueram religionem et ueram philosophiam unam eandemque rem esse contendat. Affert deinde notam Erigene quadripartitam nature diuisionem, in qua naturam creatam et creantem I. Görres esse affirmat, medium  scilicet inter naturam non creatam et creantem  et naturam creatam non creantem  positum. Itaque Deum trinum cum creatura ei se miscuisse, indeque coactum fuisse Erigenam, ut Filium Patris creaturam esse declararet. Propter hunc errorem eundem ultra Areopagite systema terminumque non longe progredi potuisse. Neque enim eum, id quod Areopagita neglexerit, trinitatem in mysticarum rerum speculationem introduxisse: uerum sequentem uestigia Areopagite et librum eius de diuinis Nominibus, eque atque illum tantum de unica Dei essentia, eadem fere contemplationis  methodo, licet magis scholastice, tractasse, contentum, dummodo diuinam urgeret unitatem. Creantem autem creari naturam eam ob rem ab Erigena doceri, quia Deus superessentialis et superqualitatiuus, dum ex aonomasia in pantonomasiam per theophanias quasi procedat, per hanc processionem  quodammodo omnia in omnibus fiat. Postremum notat, eundem de septiformi reditu nature create non creantis in Deum, et de transitu inferiorum in superiora, et omnium in Deum, qui tandem solus superstes sit, acute et ingeniose tractare, sed etiam hoc loco pantheismi errorem non effugisse.

Iam si hec de pretio decretis Erigene, quatenus  dogma spectant atque scientiam, tribuendo modo dicta breuiter conspiciamus, cuncta, que Gerres in illo uituperanda et improbanda censet, ad hec tria redeunt:

1. Erigena humane rationi nimium dedit, et que rationis sunt, cum diuinis miscens eloquiis, reuelationem  non satis a philosophia distinxit, declarans ueram philosophiam ueram esse religionem, et ueram religionem esse ueram philosophiam. Quod etiam Tennemann affirmat, sed Erigene in laude ponit  .

2. Pantheismum profitetur: a. quum , Deum filium, emanantem a Patre, creaturam Patris esse affirmet. b. quum omnes creaturas in uniuersali rerum apocatastasi per Deum, unam scilicet substantiam,  doceat absorberi.

3. Ultra systematis Areopagitici fines eiusque superessentialem, omnia superantem diuinam unitatem non processit, et dogmaticam S. Trinitatis notionem in Theologiam mysticam et speculatiuam inducere omisit.

His tribus, que Gerres in Erigene reprehensionem notat, accedat quartum, quod multi in eundem animaduerterunt:

4. Mali ethici naturam atque grauitatem haud agnouit, immo in uniuersali rerum apocatastasi infernalia supplicia finem assequi docuit.

Ad I. respondemus, propositionem: »uera philosophia est uera religio, et u. u. uera religio est uera philosophia«, duplici et diuerso sensu posse intelligi,  sed eandem in auctoris nostri ore non magis esse suspectam, quam id, quod prope omnes sancti Patres docent, reuelationem scilicet Christi esse summam sapientiam atque omnem continere philosophiam. Ex quo sequitur u. u. etiam, ueram philosophiam eandem esse ac ueram religionem, nec hanc aliam et ab illa separatam inuoluere ueritatem. Erigenam uero nec sacram Scripturam, neque testimonia Patrum contempsisse, tam multi loci in libris de diuisione probant, ut ridiculum foret, hoc locis singillatim laudandis uberius approbare. Duos tantum locos afferamus, quorum alter humilitatem testatur,  quam in perscrutandis rebus diuinis auctor noster semper seruauit, quantacunque fuit libertas eius et audacia, quando easdem res per rationem diuina gratia illuminatam inuestigabat; alter uero ostendit eundem, quamuis ratione adiuuante, scripturam intelligere, occultum eius sensum penetrare, eruere et explicare se posse confideret, tamen existimasse, nunquam ultra sanctarum Scripturarum radium, et absque ope earum altius se eleuare et de rebus diuinis tractare sibi licere. In secundo libro de diu. dicit: »Quid enim prodest illa uelocitas, quam pura ueritatis contemplatio effugit, aut quid nocet ipsa tarditas, cui desiderata facies occurrit«? et ibidem pag. 130 .

 Alter locus est lib. l. p. 69 .  »Si quidem de Deo nichil aliud caste pieque uiuentibus, studioseque ueritatem querentibus dicendum uel cogitandum, nisi que in sancta Scriptura reperiuntur, neque aliis, nisi ipsius significationibus, utendum est his, qui de Deo siue quid credant siue disputent. Quis enim de natura ineffabili quippiam a seipso repertum dicere presumat, preter quod illa ipsa de se ipsa in suis sanctis organis, theologicis dico, modulata est«. Cf. etiam lib. II. p. 105 , et lib. Iu, p. 393, 394 .

Prorsus accuratior Erigene lectio unumquemque sane et iuste mentis lectorem absque dubio conuincet, Erigenam de ratione et, uti dicamus, solipsistica, quam recentiores statuunt philosophi, ne somno quidem cogitasse. Imo nisi radio  ueritatis ex uerbo diuino et testimoniis sanctorum Ecclesie Patrum, radio simul interni luminis adiuuante, tangeretur  , nullum nouit rationis usum, nec ullam gratia destitutam animi intentionem, que non uirtute, opibus, rebus, felicique exitu necessario careret; nusquam ne pretereundo quidem sententiam, que istum saperet rationalismum, protulit. Illa uero philosophie definitio Erigene eam ob causam in suspicionem uersa est, quod simul insanum hoc significare posse uidebatur, hoc uel illud systema mere philosophicum, arteque humana pro libitu contextum, ueram esse et unam religionem, non autem ueram religionem, fide acceptam, intellectam et operibus manifestatam, ueram esse philosophiam  . Ceterum Erigena nichilominus  theologie fines a philosophie finibus probe discernit, respiciens tam amborum obiecta, quam animi uires et facultates, quibus parantur et concipiuntur. Illi enim sancte Trinitatis, causarum primordialium rerumque eternarum speculationem, huic uero rerum factarum et per locos et tempora apparentium perceptionem et inuestigationem adscribit; illam sapientiam, que per intellectum, scilicet animum, hanc scientiam, que per rationem seu animam  potissimum administretur; illam theologiam, hanc philosophiam sensu angustiore, seu physicam appellat, quamuis ad felicem successum utrique parandum scripturam et gratiam uerbi diuini omnino necessariam esse declaret. Cf. lib. III, p. 187 .

 Ad II. a. Quanquam in libris de Diuisione nonnulli loci reperiuntur, quibus mundus archetypus in Logo Deo eterne conditus, quam nunc ideam creationis appellare solent, cum secunda S. Trinitatis persona confusus, uel non satis ab eadem distinctus uidetur; multi tamen alii loci occurrunt, qui determinate et precise a uerbo eterne genito, mundum in eodem uerbo conditum et per idem uerbum, ut ipse dicit, factum, et a Spiritu sancto  perfectum, ut naturam eterne conditam, scilicet creatam, discernunt, licet cum Logo diuino coniunctus, quando nature create non creanti, quem mundum realem, scilicet Uniuersum, uocare solemus, opponitur idem et creata et creans appelletur natura. Preterea Erigena in uariis, quas de S. Ternario profert expositionibus, quam strictissime singulas personas siue classice secundum dogma distinguit, et consequenter etiam dicit eterne genitum, nec eterne procedentem, nec eterne creatum. Locos, quibus illa inter Logon naturamque creatam et creantem distinctio, multo magis etiam inter eundem et naturam creatam non creantem scilicet creaturam proprie dictam, nobis clarissime uidetur illucescere   e multis afferamus hosce:

Lib. III. p. 228. seq. . »Credamus itaque et, quantum datur, mentis acie intueamur, omnia uisibilia et inuisibilia etc., etc., quecunque uniuersitas totius creature continet, in uerbo Dei Unigenito et eterna simul et facta esse, et neque eternitatem in eis precedere facturam, neque facturam precedere eternitatem. Siquidem eorum eternitas facta est, et conditio eterna in dispensatione uerbi«.

Lib. III, p. 232 . »Inconcussa itaque auctoritas diuine Scripture nos compellit credere, totius creature Uniuersitatem in uerbo Dei conditam  esse, ipsius uero conditionis rationem omnes intellectus superare, solique uerbo, in quo condita sunt, cognitam esse«.

Lib. III, p. 239 . »Dicit enim : In principio fecit Deus celum et terram; hoc est, Deus pater in Deo filio uniuersalitatem totius creature uisibilis et inuisibilis condidit: et quid in principio suo, in uerbo suo, in Filio suo unigenito Pater conderet,  quod ipse  Filius non esset; alioquin non in ipso conderet«.  .

Si uero Erigena aliis locis ex cit. lib. III, p. 245 seq.  S. Basilii uerbis, qui  dicit: »Diuinum uerbum natura est eorum, que facta sunt«: secundum sensum ibi memoratum assentiens contendit: »Deum creari in omnibus«, siue »Deum esse in se, fieri in creaturis«, idem ut postea I. Taulerus, S. Suso multique alii Patres lectionem tantum sequitur S. Iohannis Theologi  c. 1. u. 3. 4. antiquam et admodum uulgatam: »Quodcunque factum est, in ipso uita erat et uita erat lux hominum«. Similiter Suso, pag. 164: »Alle Kreaturen nach ihrer innebleibenden Ausgeflossenheit sind ewiglich in dem Einen, nach Gottlebender,  Gottwissender, Gottwesender Istigkeit, wie das Euangelium in principio sagt: das worden ist, das ist in ihm ewiglich gewesen das Leben«.  [* 1Kb] Sane iniustum foret, propter hec et eiusmodi uerba uel Susonem uel Erigenam pantheismi accusare! Nonne etiam pictor, qui regis imaginem coloribus depingit, querenti quid faciat, respondet: Fit rex! Sic etiam S. Augustinus: »Crescat ergo Deus, qui semper perfectus est, crescat in te. Quanto enim magis intelligis Deum, et quanto magis capis, uidetur in te crescere Deus. Ipse autem non crescit, sed semper perfectus est. Intelligebas heri modicum, intelligis hodie amplius, intelliges cras multo amplius: lumen ipsum Dei crescit in te, ita uelut Deus crescit, qui semper perfectus manet. Quemadmodum  si curentur cuiusdam oculi ex pristina cecitate, et inciperet uidere paululum lucis, et alia die plus uideret et tertia die amplius: uidetur illi lux crescere: lux tamen perfecta est, siue ipse uideat, siue non uideat. Sic est et interior homo: proficit quidem in Deo et Deus in illo uidetur crescere; ipse tamen minuitur, ut a gloria sua decidat et in gloriam Dei surgat«.  Nec minus A. Günther in libro Thomas a Scrupulis p. 223: »Und was könnte diese Liebe andres sein, als iene, mit der sich Gott auch in der Kreatur liebt, weil er in ihr seinen ewigen Gedanken  wiederfindet, in ihr einem Momente  seines eigenen Lebens begegnet«? [** 1Kb] Age ergo, etiam Erigene indulgeamus, dicenti: »Deus est in se, fit in creaturis«, quum propter Paulinum illud: »qui est per omnia et in omnibus«, alterum eiusdem Apostoli: »Qui est supra omnia«, nusquam neglexerit.  Postremum uero caueas, ne quaternarium nature, que dicitur, apud Erigenam utpote formalem cum sancto Ternario dogmatis, quem expressis uerbis docet atque confirmat, ullo modo unum idemque esse existimes. Iam ipsius Erigene declaratio de quarta et de prima natura, siue de natura non creata neque creante, et de natura non creata et creante, utramque unam eandemque esse naturam,  secundum diuersum respectum processionis et reditus rerum, sic appellatam,  satis demonstrat, hanc diuisionem ex parte ut subiectiuam tantum et formalem accipiendam esse. Quod, quum Erigene de Trinitate doctrina exposita fuerit, euidentius etiam apparebit.

b. Simili modo aliquot alios operis de diuisione locos, ubi de uniuersali rerum instauratione in altero Christi aduentu futura et de ultimo iudicio agitur, minus attendenti et cogitationum seriem, uerborumque uim negligentius perpendenti pantheismum sapere posse non negamus. uerum tamen multo plures loci, qui contrarium affirmant, et quintus eiusdem operis liber pene totus prudentem quemque lectorem omnino conuincent, doctrinam de uniuersali rerum omnium per Deum in consummatione  seculi absorptione, qua intereat, non uero glorificetur et magis saluetur creatura, a mente Erigene prorsus alienam fuisse. Expressis enim uerbis non solum plures in eterna beatitudine gradus iustorum statuit,  qui in Iesu pro eorum meritis preuisi et predestinati, deinceps sine fine Deum uidebunt, uerum etiam certum numerum singulari gratia in deificationem supra omnem  naturalem uirtutem electorum esse docet atque describit; imo funestum illum errorem, quo creata omnia in Deo pereunt et cum Deo uno superstite confunduntur, ipse nominatim reprobat et aspernatur. Iam  si ad multas pulchrasque respicere uelis analogias, quibus Erigena utitur ad hanc futuri seculi quodammodo explicandam atque dilucidandam, de hac re protinus minime dubitabis. He analogie sunt, exempli gratia, de ferro in igne candescente, quod, totum ignis factum, nichilominus non desinit esse ferrum; de ere illuminato, qui totus lux solaris factus, tamen er manet; de stellis, que oriente sole euanescunt et tamen non desinunt esse. Que similitudines apud omnes fere probatos theologos primorum seculorum medieque etatis speculatiuos possunt reperiri, nec scilicet confusionem Dei cum creatura, immo penetrationem seu inhabitationem et inexistentiam amborum clarissime significant.  At teste S. Paulo homo, qui Deo adheret,  unus cum Deo fit spiritus. Nec quisquam ueteribus theologis in uituperium uertit, enthusiastice profitentibus, eum in finem Deum factum esse hominem, ut homini potestas redderetur, qua Deus fieret, seu deificaretur: » «; cf. I Cor. uI, 17. Ceterum locos, quibus pantheisticam Dei cum creatura unionem, qua creatura absorbeatur et pereat, auctor noster determinate aspernatur, hos afferre sufficiat:

Lib. III, p. 243 . Cf. et lib. u init.

»Mutatio itaque humane nature in Deum, non in substantie interitu estimanda est, sed in pristinum statum, quem preuaricando perdiderat, mirabilis et ineffabilis reuersio«.---Item: »Non enim uera ratio sinit superiora inferioribus uel contineri,  uel attrahi, uel consumi. Inferiora uero a superioribus naturaliter attrahuntur et absorbentur, non, ut non sint, sed ut in eis plus saluentur et subsistant et unum sint«. Item, ut lib. u etiam monet: »Non autem, ut sepe diximus, essentiarum aut substantiarum confusione aut interitu«. Denique etiam p. 559 .

Gregor. Nyssenus ibid.:

»Omnino tempore resurrectionis, secundum bene futuram conuersionem in Spiritu sancto, per gratiam incarnati Dei, absorbebitur caro ab anima in spiritu, anima uero in Deo  «.

 Denique si Erigena pantheismum sectaretur, docere non posset, que docet:

 1. Deum esse causam omnium super essentialem  , nec categoriam essentie siue , nec ceteras nouem categorias in Deum posse cadere  .

 2. Humanam uoluntatem esse liberam ad eligendum uel bonum uel malum, et genus humanum in Adamo preuaricatum mortique obnoxium factum, in Christo et per Christum saluatum esse et uite eterne redditum  .

3. Superbiam Luciferi, qui sua uirtute Deus esse cupiebat, detestandum crimen fuisse. Cf. lib. u.

4. Deum efficere, ut multa extra communem nature ordinem eueniant, quo ostendat, se solum esse Dominum, neque alium quendam---et consequenter, miracula posse fieri. »Nullis«, inquit, »coniecturis animi inquirendum, cur---res naturales---ex inuisibilibus causis in ui seminum semel constitutis non simul, sed temporis interuallis et locorum, in formas sensibiles debent procedere, quasi non  aliter fieri possent, si diuine uoluntati aliter fieri uideretur, que nulla lege constringitur. Nam et sepe contra consuetum nature cursum multa solent fieri, ut nobis ostendatur, quod diuina prouidentia non uno, sed multiplici modo atque infinito potest omnia administrare«. Cf. lib. III, p. 229 .

5. Notionem classice dogmaticam Ternarii sancti non potuisset omnibus locis retinere recteque explicare. uerum ut hanc rem uberius exponamus, simul accingimur ad tertiam, quam supra notauimus, obiectionem refutandam.

Ad III. Sane Erigena sanctam Trinitatem in speculatiuam theologiam introduxit et eandem secundum symbolum Athanasianum, et notionem ab uniuersa  Ecclesia receptam per sextuplicem analogiam explicauit. Quas similitudines plerumque ipsius dogmatis uerbis proponit et interpretatur, eadem ratione, qua S. Bonauentura, S. Bernhardus , et iam ante eos et Erigenam, S. Augustinus analogiam, sumtam de memoria, intellectu et uoluntate anime humane, que in se una est atque simplex cet., eundem in finem adhibuerunt. Erigena quidem:

1. Similitudinem affert de communi omnium rerum creatarum natura sumtam, ee siue rationabiles sint, siue irrationabiles. Omnes enim in hoc conueniunt, quod in eis hec unum sunt: Essentia, uirtus et Operatio, , quorum primum absque intercedente tempore secundum tamquam gignit; tertium uero ex primo, mediante  secundo, procedit totumque manifestat  .

2. Altera, que etiam apud nonnullos patres ante Erigenam reperitur, analogia est: Esse, uelle, scire; que ab Erigena ad priorem reducitur;  ostendit enim, uelle ad uirtutem, Scire autem ad Operationem rationalis creature referri  .

3. Tertia a creatura irrationabili, a lumine scilicet solari petita; Sol, solis Radius, et radiorum Splendor ab utroque procedens.

4. Quarta, rationalem tantum creaturam respiciens, in humana anima et eiusdem motibus seu facultatibus manifestatur: Intellectus seu Animus, Ratio, Sensus interior   .

5. Quinta simili modo elucet ex imagine diuina animi: Mens, Peritia, Disciplina.

6. Item: Mens, Notitia sui, Amor sui in anima humana, que si ad lumen omnia illuminans conuertitur, perfectissima fit S. Trinitatis imago  .

Ad Iu. De theoria mali sane non omnino sufficiente,  quam sequitur Erigena, pauca tantum hic animaduertenda sunt. Quum enim auctor noster tam pietate, quam hilaritate insignis, fere non dissimilis Adamo, priusquam preuaricatus esset, quodammodo Deum in omnibus et omnia in Deo uideat, et usque cognoscere studeat: sane speculatio eius precipue in describendis bonis, datis scilicet et donis diuinis, per que Deus in opere creationis, redemptionis, futureque consummationis se ipse glorificat et creaturam beatificat, cum  sublimi admirationis amorisque intellectualis gaudio uersatur  . Quam ob causam nichil ab eo magis alienum fuit, quam Dualismus iste tristis et rigor Manicheorum obscurus. Ceterum etiam, quis negabit, in depingenda rerum uniuersitate albedinem et nigredinem absque ueritatis  diminutione uaria atque diuersa ratione componi, misceri, et alterutram preualere posse, prout in philosopho uel timor atque lex, uel dilectio, que est legis plenitudo et sapientie perfectio, locum obtineat potiorem; prout uel dolor peccati et tristitia propter nefas ab homine commissum, uel gaudium redemtionis et beata conscientia preclari et adorandi, quod Deus homo perpetrauit, operis in eius mente preponderet? At queritur, num Erigena de ortu mali, quem recte neque in Deo neque in ulla principali quadam causa mala ab eterno existenti, neque in creatura, qua opere Dei, nec consequenter in hominis uel angeli uoluntate qua diuinitus data,  sed in illicito tantum huius uoluntatis motu eiusque abusu, sequens S. Augustinum, ponit  , perperam iudicauerit, ideoque mali abominationem et turpitudinem negauerit, atque sancti Dei leges et institutiones aduersus idem sancitas et ordinatas neglexerit et contempserit. uerum si eloquia eius hac de re breuiter ac summatim concipias, sententiam reperies cum doctrina Dionysii Areopagite et S. Augustini pene omnino congruam. Erigena enim in hac regione, in quam homo preuaricando  de sede Paradisi cecidit, ipsa etiam uitia, que Deo quamuis non uolente, tamen permittente, humanam naturam usque deformant, non quidem in hominis, tamen in Creatoris laudem  quodammodo uertenda putauit  . Nullum enim uitium existere autumat, quod non umbra sit alicuius uirtutis, ut »ira correctionis, luxuria quietis«, cet., uel ex  cuius comparatione opposita ei uirtus, cuius defectus et priuatio est, maiorem non acquirat laudem et magis extollatur  . Sic etiam pulchram phantasiam mali, sub specie boni coloratam, a Deo creatam atque ideo bonam esse, haud diffitetur  , non uero mendacium malumque, quod hac sub specie latet et ueluti abyssus per eandem operitur. Porro in consummatione seculi, quando cuncte res in Deum redibunt, Deusque omnia in omnibus erit, omnem malitiam perituram esse affirmat  , neque Deo rerum uniuersitatem peccare, id est, uniuersum hunc mundum, sub eternitatis specie et per  eius causas consideratum  coram Deo ualde bonum esse  , etiam post preuaricationem hominis per Christi gratiam redempti. Que omnia, si recte intelligas, sensum continent sanum probumque; quin apud Dionysium Areopagitam et S. Augustinum multos eiusmodi locos reperire queas, qui suspicionem eodem cum iure et iustius mouere possint. Exempli gratia, quum ille »malum omnino nichil esse«  , ad significandam eius absolutam impotentiam et uanitatem, contendat; hic demonem ipsum, qui homicida ab initio mendacium et dixit et fecit, bonum appellet, quatenus sit, siue esse participet; quum porro malum in mundi historia dimicans cum  bono antithetis rhetorum comparet, quibus sermo acrius excitatur; quum animaduertat, per ipsos malos ueritatis et uirtutis sectatoribus uictoriam parari maiorem  ; quum denique assentiente Leibnitzio de magna mali, quod uocatur, parte, non aliter tractet, nisi ut de minus bono et perfecto, cui tantum maior desit realitas. uix aliud Erigena, Deum affirmans nullam naturam, uel nil in ulla creatura, quod ipse fecerit, punire, sed istud tantum nichil et incausale, quod non fecerit, quamuis presciuerit; immo hoc, malum scilicet, secundum eternas creature rationali a Deo inditas leges se ipsum potius per irrationalem et innaturalem uoluntatis  peruerse motum punire, quum usque frustretur, et tamen a mala uoluntate non cesset  . Ceterum  Erigena et de superbia, quam caput omnis malitie uocat, et presertim in Lucifero detestatur, et de falso libidinosoque uoluntatis motu atque carnalis copule appetitu, qui in Adamo fuit, et de concupiscentia serpentis instar Euam, id est, sensum () et dein per hanc etiam Adamum, id est, intellectum () alliciente et seducente  , uberrime tractat. Superbiam et libidinem maximam stultitiam uocat, neque uerba, quibus primi parentes post transgressionem mandati diuini sese coram iudice excusare student, ullo modo probat. Ex originali autem peccato non solum profundam deriuat rerum diuinarum ignorantiam et malam mentis concupiscentiam, mortem, et cetera mala, uerum etiam corpus hominis materiale, quod sub tunicis pelliceis, quas Deus primis  parentibus fecit, innui putat; immo et sexualem masculi et femine differentiam et diuisionem, simul cum generis humani propagatione, ut nunc est, animali, et homine indigna, que in futuro seculo cessabit, quando in uniuersali rerum reditu omnis materia ueluti fenum in flamma ardebit, totusque hic mundus destruetur. Denique de suppliciis damnatorum, quamuis apud Erigenam passim significationes reperiantur, quales sunt: »eterna supplicia, eterne pene, eterna damnatio, inexstinguibilis flamma, irreuocabile iudicium Dei  «, et que eius sunt generis, tamen multis aliis locis sententia contraria, que scilicet suppliciorum eternitatem destruit, ab eodem proponi uidetur. Dicit enim, neminem a Deo priuari naturalibus siue concreatis bonis  , et damnatos  tempore resurrectionis et restaurationis uniuersalis, ubi omnis malitia pereat, innouatum mundum nulla prorsus umbra, nec ullo discrepante concentu difformaturos, immo per theophaniam quandam, quamuis a uisione beatifica iustorum multo diuersam, Deum, tunc omnia in omnibus apparentem,  uisuros esse; gloriam uero et gratiam deificationis electorum iustorum, eorumque beatitudinem reprobos in eternum non participaturos. Quin etiam aliis locis affirmat, eos post mortem uanis rerum, quibus etiam in hac uita inquiete et insatiabiliter inhiantes circumagebantur,  phantasiis et appetitu tantalico puniri  . Postremum animaduertas, seculo nono Christianam doctrinam, que de damnatorum est suppliciis, nondum tam accurato Ecclesie dogmate definitam et firmatam fuisse, quam deinceps seculo XIII per concilium Lateranense quartum factum est. Quod ex ipsius Erigene uerbis clarissime patet  . Immo preter Origenem etiam Gregorius Nyssenus, Gregorius Nazianzenus, Basilius, et ipse Ambrosius et Hieronymus passim uniuersalem rerum  apocatastasin docuerunt, simul cum ea finem suppliciorum eternalium statuentes.

Postquam hec de Erigene uita, indole et scriptis commemorauimus, simulque testimonia de eo a clarissimis uiris preteriti et magis etiam presentis temporis lata adduximus, nec minus grauissimas incusationes contra eius placita factitatas recensuimus, lectori beneuolo opus hoc rarissimum, quod pro uirili parte a typographicis mendis primi et solius codicis hucusque editi [* 1Kb] nobis cura fuit purgare, tradimus, potissimum eum in finem, ut noue et accuratiori inquisitioni de meritis uiri preclari, qui tam diu rumore flagrauit sinistro, ansam prebeamus. Conferas ergo, beneuole lector, systema de Nature diuisione ab Erigena propositum cum ethica Spinoze  aliisque recentiorum systematis pantheisticis, et, uti nos quidem opinamur, animaduertes, specie tantummodo uere et genuine cuiusdam sapientie diuine tam multa atque preclara ingenia potuisse seduci; quod sane minime factum fuisset, nisi Erigene aliorumque systemata multo maiore profunditate, copia, et mentis acumine insignia, simulque Christiano dogmati magis congrua, propter temporum inuidiam tam multos equalium latuissent. Alioquin enim certo Erigena ingenii sui splendore istos uicisset et obscurasset. Speramus tamen, fore, ut philosophia nostri eui, presertim ea, que maxime speculatiua est, et dialectica uirtute pollet, et que, postquam omnem speciem sensibilem et ueram sinceramque imaginationem, naturam, historiam et  dogma positiuum reliquit, uni scilicet rationis abstracte et notioni uniuersali addicta, omnia facere et excogitare, nichil accipere et fide intelligere, omnia tollere, nichil ponere gestit, et iam in eo est, ut in absolutum incidat nichilismum, etiam per Erigene placita, qui, notioni uniuersali et dialectice  arti quamuis faueat, tamen nec historiam, nec fidei dogma, nec speciem uisibilem omnino deserit et abnegat uel  contemnit, ad exitum letiorem perducatur. Haud tamen inficiamur, Hegelii speculationem, precipue si eam cum philosophia critica et cum subiectiuo idealismo compares, de Christiana philosophia et theologia optime esse meritam, atque etiam Erigene scriptis facilius intelligendis quodammodo certe uiam aperuisse. Denique omnes qui auctoris nostri lectioni conuenientem operam nauabunt, libenter etiam illorum reminiscentur temporum, quibus tam fide credere, quam ratione rerum nexum et causas inuestigare, et alterum alteri conciliare, hominibus magis in promptu et tanquam naturale fuit; quippe qui, quantacunque  fuit illius eui asperitas et uiolentia, tamen sepe diuinam quandam sublimitatem cum humilitate piissima, mentis paupertatem cum uberrima eternarum ueritatum abundantia, uitam et grandia opera cum cogitatione alta et profunda coniungere sciuerint. Eam ob causam illis contigit, ut facilius philosophie et peseos cum religione unionem, quam uera et  eterna idea expostulat, quamque nonnulli recentiorum tamquam prophetico quodam somno denuo desiderare ceperunt, tam in uita, quam in scriptis re uera exprimere potuerint. Itaque magni huius ingenii effigies ponatur iuxta imagines Dantii, Bonauenture, I. Behmii, paucorumque aliorum, qui iniuria temporum paulisper oppressi, et situ obscurati et pene ignoti, nunc tandem ea, qua decet, inter Christianos philosophos et petas pre ceteris eminentes gaudent gratia et reuerentia. Iam quicunque diuina et eterna adhuc suspiratis, eamque sectamini et amatis sapientiam, que omnes uere sapientes luce sua illuminat, siue parui sint, siue magni, sit uobis hoc Erigene monumentum profunde et pacifere delectationi, institutioni, et ualide in sancta  fide et pietate confirmationi. uenite et gustate quam suauis sit Dominus!

Monasterii Guestphalorum 4 Ian. 1838.


C. B. SCHLUETER, Priuatim docens philosophie in regia Academia Borussica monasterii Guestphalorum.





IOANNIS SCOTI EXPOSITIONES SUPER IERARCHIAM CAELESTEM S. DIONYSII.

Cod. uat. 652, sec. XI	A
Cod. Mon. ms. lat. 380, sec. XII	B
Eiusdem codicis altera manus	B*
Eiusdem codicis tertia manus	B**
Cod. Brugensis n. 1, sec. XIu uel Xu	C.]



INCIPIUNT EXPOSITIONES IOANNIS SCOTI SUPER Terarchias sancti Dionysii [1 1Kb] .



CAPITULUM I.


Sancti Dionysii Areopagite [2 1Kb] primus liber, qui  inscribitur de celesti ierarchia, Xu capitulorum serie contexitur, quorum primi titulus est: Quoniam  omnis diuina illuminatio secundum bonitatem uarie in ea, que preuisa sunt, proueniens, hoc est, quoniam diuine bonitatis omnis illuminatio, que multipliciter in ea, que preuisa sunt, facienda procedit, manet simpla in seipsa [1 1Kb] , et, dum diffunditur uniuersaliter in ea [2 1Kb] , que sunt, ut sint, quia nulla alia est rerum omnium sensibilium et intelligibilium subsistentia preter diuine bonitatis illuminationem et diffusionem, non desinit esse in se ipsa simplex et inexhausta. Est enim fons non deficiens, et in omnia, que sunt, infinita numerositate profluens. Et non solum in omnia manat et prouenit, ut subsistant, uerum etiam [3 1Kb] uniuersa, que ex ipsa, et in ipsa, et per ipsam subsistunt, in unam ineffabilem harmoniam [4 1Kb] coaptat, ita ut in uniuersitate multiplex  sit [5 1Kb] per infinitam multiplicationem, et in ipsa omnia unum sint per incomprehensibilem adunationem. Et hoc est quod ait: manet simpla et non hoc solum, sed unificat illuminata, hoc est, per suam illuminationem et processionem facta. Totus itaque titulus est primi capituli: Quoniam omnis diuina illuminatio, secundum bonitatem uarie in prouisa [6 1Kb] proueniens, manet simpla, et non hoc solum, sed unificat illuminata.

§ 1. Ipsum uero capitulum ex sententia Iacobi apostoli orditur: Omne datum optimum, uel ut expressius de uerbo in uerbum transferatur: omnis datio optima, et omne donum perfectum desursum est, descendens a patre luminum. Que apostolica sententia diuinam dationem ex diuina donatione mirabili discernit  differentia, optimam quidem dationem uniuersalis creature substitutioni distribuens, perfectam uero donationem diuine gratie largitati; quoniam omne, quod est, duobus modis diuinam participat bonitatem, quorum primus in conditione nature est, alter in distributione gratie perspicitur. Nihil quippe est in uniuersali creatura, quod his duobus careat. Subsistit enim omne, quod est, ac diuine gratie iuxta conuenientem sibi analogiam particeps est. Et notandum, quod non simpliciter est dictum: Omnis datio optima et omne donum perfectum. Primordialiter quippe in omnibus, que sunt, precedit datum [7 1Kb] naturale substitutum, cui subsequenter [8 1Kb] distribuitur perfecte donationis augmentum. Et ut scias dationis et donationis manifestissimam discretionem, intuere,  quod ait: Omnis datio optima, hoc est, omnis creature substitutio ualde bona; sicut scriptum est: »Et uidit Deus, et ecce omnia bona ualde«. Quoniam uero nullius substitutio perfecta sit, nisi ad Creatorem conuertatur, sequitur: et omne donum perfectum. Precedit itaque optima nature substitutio, cui ad perfectionem additur ad Creatorem conuersio. Et  ne mireris, quod diximus, nullam substitutam creaturam, nisi conuertatur ad Creatorem, perfectam fieri posse. uera siquidem docet ratio, omnia, que sunt, ad causam suam, ex qua, et per quam, et in qua subsistunt, ut perficiantur, respicere. Intellectualia quidem et rationalia immediate [9 1Kb] per se, intellectu uero et ratione carentia quadam medietate rationabilium et intelligibilium interposita, ad unum uniuersitatis principium conuertuntur. Omnis itaque datio optima, et omnis donatio perfecta, desursum est, id est, desursum descendit; a quo, nisi a fonte ineffabili omnium bonorum, a Patre luminum? Quocunque enim seu sensu corporeo [10 1Kb] internuntiante, seu puro intellectu inuestigante, in uniuersitate condita ad liquidum percipitur atque cognoscitur in  substitutionibus nature et perfectionibus gratie, non aliunde nisi a Patre luminum procedit. Pater autem luminum est Pater celestis, lumen primum atque intimum, a quo lumen uerum, uerbum suum, per quod facta sunt omnia, et [11 1Kb] in quo substituta sunt omnia, unigenitus Filius suus nascitur, a quo, Patre dico, cessentiale sibi uerboque suo lumen procedit [12 1Kb] Spiritus sanctus, spiritus Patris et Filii, in quo et per quem donationes gratiarum distribuuntur in omnia. Et hec est trina lux, et trina bonitas, tres substantie in una essentia, Pater et Filius et Spiritus sanctus, unus Deus, una bonitas, unum lumen diffusum in omnia, que sunt, ut essentialiter subsistant, splendens in omnibus, que sunt, ut in amorem et cogitationem pulchritudinis [13 1Kb] sue  conuertantur omnia, supereminens omnia, que sunt, ut perfectionis sue plenitudine fruantur omnia, et in ipso omnia unum sint. A Patre itaque luminum omnia lumina descendunt.

Sed fortasse quis dixerit: Quomodo omnia, que sunt, lumina sunt? Quamuis enim uniuersitas rerum omnium [14 1Kb] a Patre per Filium et Spiritum sanctum condita sit, Pater quippe uult, Filius facit, cooperatur Spiritus sanctus, proprie tamen et specialiter de intellectualibus et rationalibus condita lumina a Patre luminum per genitum lumen perque lumen procedens oportet predicari, cetera uero plus illuminari, quam lumina esse, credenda sunt! Sed huic consulta ratione facile possumus respondere. Et primo quidem dicendum: si Pater luminum per se  ipsum lux est, neque enim Pater luminum esset, si in se ipso lux non subsisteret, omnia, que fecit, in sapientia sua fecit, que et ipsa lux est [15 1Kb] , quoniam cessentialis Patri luminum est: numquid aliter existimandum nisi ut [16 1Kb] omnia, que Pater lux in sapientia, cessentiali sibi luce condidit, lumina condita credantur et intelligantur? Pater autem sue sapientie Pater est. Igitur omnium, que in sua  sapientia fecit, ipse Pater esse necesse est, scilicet Patrem. Quod etiam ipse Dominus euidenter astruit dicens: »Confiteor tibi, Domine Pater celi et terre«. Est et alia ratio, que luculenter edocet, omnino creaturam uisibilem et inuisibilem lumen esse conditum a Patre luminum. Si enim summa bonitas, que Deus est, omnia, que uoluit, propterea fecit, ut, quoniam per seipsam inuisibilis et inaccessibilis lux est, omnem sensum et intellectum superans, per ea, que ab ipsa [1 1Kb] facta sunt, ueluti per quasdam lucubrationes [2 1Kb] in notitiam intellectualis et rationalis creature possit descendere, quod etiam Apostolus edocet, ait enim: »Inuisibilia eius a creatura mundi per ea, que facta sunt, intellecta conspiciuntur«: quid mirum, si omne, quod inaccessibilem  lucem quodam modo [3 1Kb] , ut accessibilis sit, puris intellectibus introducit, lumen illuminans animos, et in cognitionem Creatoris sui eos reuocans, nulla ratione obstante intelligatur? uerbi gratia, ex [4 1Kb] intimis nature ordinibus paradigma sumamus. Lapis iste uel hoc lignum mihi [5 1Kb] lumen est; et si queris, quomodo, ratio me admonet [6 1Kb] , ut tibi respondeam, hunc uel hunc lapidem consideranti [7 1Kb] multa mihi occurrunt, que animum meum illuminant. Eum quippe animaduerto subsistere bonum et pulchrum, secundum propriam analogiam esse, genere specieque per differentiam a ceteris rerum generibus et speciebus segregari, numero suo, quo unum aliquid fit [8 1Kb] , contineri, ordinem suum non excedere, locum suum iuxta sui ponderis qualitatem petere. Hec horumque  similia dum in hoc lapide cerno, lumina mihi fiunt, hoc est, me illuminant. Cogitare enim incipio, unde ei talia sunt, et intueor, quod nullius creature siue uisibilis siue inuisibilis participatione naturaliter hec ei insunt, ac mox ratione duce super omnia in causam omnium introducor, ex qua omnibus locus et ordo, numerus et species genusque, bonitas et pulchritudo [9 1Kb] et essentia, ceteraque data et dona distribuuntur. Similiter de omni creatura, a summo [10 1Kb] usque ad deorsum, hoc est, ab intellectuali usque ad corpus, ad laudem Creatoris referentibus eam et se ipsos, et Deum suum studiose querentibus, et in omnibus, que sunt, eum inuenire ardentibus, et super omnia, que sunt, eum laudare diligentibus lux introductiua est, suis rationibus consideratis, liquidoque mentis  contuitu perspicuis. Hinc est, quod uniuersalis huius mundi fabrica maximum lumen fit, ex multis partibus ueluti ex multis lucernis compactum, ad intelligibilium rerum puras species reuelandas et contuendas mentis acie, diuina gratia et rationis ope in corde fidelium sapientum cooperantibus.

 Pulchre igitur theologus Deum Patrem luminum patrem appellat, quoniam ab ipso sunt omnia, in quibus et per que omnibus se manifestat, et in luce sue sapientie luminis conformia unificat et facit. Beatus autem Dionysius Athenarum episcopus de celesti ierarchia, hoc est, de celesti episcopatu supermundalium uirtutum, in quibus maxime et principaliter post primordiales causas pater luminum data sua optima et dona sua perfecta et multiplicat in infinitum, et in se ipsum reuocat in unum, uolens scribere prefata theologica, theoriam orsus est, quam subsequenter explanat, dicens: Sed et omnis Patre moto manifestationis uminum processio, in nos optime ac large proueniens, iterum ut unifica uirtus nos replet, et conuertit ad congregantis Patris [11 1Kb] unitatem et deificam simplicitatem.  Quoniam beatum Iacobum de processione et multiplicatione diuinorum luminum per data nature et dona gratie solummodo uidebat dixisse, de adunatione uero eorum, inque fontem suum restitutione siluisse, merito hanc sententiam subnectit. Ac si diceret: Non solum data et dona diuina, que post angelicas substantias in humanis mentibus adhuc mortali carne grauatis maxime fiunt, desursum sunt a patre luminum descendentia, uerum etiam omnis processio diuine illuminationis, que ineffabili paterno motu in nos copiosissime et multipliciter prouenit, iterum ipsa congruenter, dum sit uirtus nos unificans atque restituens, sua gratia implet et conuertit ad ipsum Patrem, qui ad se congregat, que a se procedunt, et in se unificat diuersa, et deificat  sibi conformia, et simplicat [12 1Kb] ueluti in infinitam numerositatem multiplicata. Qua [13 1Kb] autem ratione , id est, pater motus a Grecis dicatur, non incongrue queritur. Quomodo enim immutabilis mouetur, uel a quo mouetur, uel in quid [14 1Kb] et ad quid mouetur, non infructuose a sapientibus inuestigatur. Mouet igitur seipsum non localiter, non temporaliter, sed [15 1Kb] superessentialiter super loca et tempora mouetur a seipso. Nulla siquidem causa precedit, que ipsum moueat, cum sit ipse prima unaque causa omnium motuum. Ipse est motus et status, motus stabilis et status mobilis. Quo argumento, dic queso, approbas immobilem Patrem moueri? Ex nomine argumentor. Si queris nomen illud, audi. In utraque lingua, greca uidelicet latinaque, Pater  uocatur; et grece quidem componitur , hoc est, [16 1Kb] , id est, omnia seruans. Non [17 1Kb] tibi uidetur recte moueri, ut custodiat omnia, qui seruat et saluat omnia, que in unigenito suo fecit? Audi etiam illud: Pater et Deus uocatur, hoc est, [18 1Kb] , currens, nomen a uerbo [19 7Kb] , quod idem curro,  deriuatum [1 1Kb] . Currit [2 1Kb] enim per omnia, implens et substantificans omnia. Et quis et qualis [3 1Kb] est eius motus? uerbum suum motus suus est, sermo suus motus eius est, de quo Psalmista ait: »uelociter currit sermo eius«, et ipse sermo de se ipso: »Et sermo, inquit, quem audistis, non est meus, sed mittentis me Patris«. Audi et alium motum Patris, ceessentialem sibi et Filio suo, qui motus procedens dicitur Spiritus ueritatis, quem mittit Pater in nomine Filii sui. Summa itaque Trinitas trinus immobilis motus est: Pater mouetur gignendo Filium suum, in quo et per quem fecit omnia; Filius mouetur faciens que uult Pater; Spiritus mouetur cooperans Filio et Patris uoluntati.

De motu summe bonitatis ad seruanda, facienda,  perficienda omnia, ipse Dionysius copiose disserit. Sed notandum, quod in hac periodo [4 1Kb] , sicut et in ceteris ac pene omnibus, simplicia uerba pro [5 1Kb] in Greco compositis [6 1Kb] propter faciliorem introitum difficillimorum intellectuum transtulimus, pro [7 10Kb] , hoc est, luminum apparitionis, illuminationis solummodo ponentes, et pro [8 1Kb] , quod est aduerbialiter optime [9 1Kb] , datiue, affatim, uel bene ac large. Illud etiam, quod diximus nos replet, quoniam ex ambiguo Greco, quod est [10 1Kb] , translatum est, potest et sic transferri: nos complicat, ut sit sersus: Quemadmodum diuine illuminationis processio copiose nos multiplicat in infinitatem, iterum complicat et unificat et restituit in simplicem congregantis et deificantis nos Patris unitatem.  Hoc autem dico, quoniam fere tota beati Dionysii per omnes hos libros intentio est [11 1Kb] de infinita numerositate multiplicationis subsistentis per se summi boni in omnia, que per se [12 1Kb] ipsa nec essent, nec bona subsisterent, nisi participatione ipsius essentie bonitatisque essent, et bona essent, deque ipsius multiformis numerositatis iterum reductione redituque in ipsum summum bonum, in quo numerositas infinita finem ponit et unum est. Et hoc apostolico perhibet testimonio dicens: Etenim ex ipso omnia et in ipsum, ut diuinum ait uerbum. Ac si diceret: Propterea diuina uirtus colligit nos et complicat ad congregantis Patris unitatem et deificam simplicitatem [13 1Kb] , ut sancta apostolica testatur sententia.

 § 2. Sequitur: Ergo Iesum inuocantes paternum lumen, quod est uerum de lumine [14 1Kb] , quod illuminat omnem hominem uenientem in mundum, per quem ad pricipale lumen, Patrem, accessum habuimus in sacratissimorum eloquiorum a Patre traditas illuminationes,  quantum possibile est, respiciemus. Iam nunc incipit de celestibus ierarchiis, hoc est, episcopatibus tractare. Et est ordo uerborum: Nonne ergo respiciemus, quantum possibile est, in sacratissimorum eloquiorum a Patre traditas illuminationes, inuocantes Iesum? Sensus autem talis est: Quoniam ex ipso Patre omnia ueniunt, et in ipsum redeunt, nonne nos, qui inuocamus Iesum, qui est [15 1Kb] paternum lumen, lumen uidelicet de lumine, et uerum lumen de uero lumine, qui illuminat omnem hominem uenientem in mundum, in ipso et per ipsum restauratum [16 1Kb] , per quem, Iesum [17 1Kb] scilicet, ad principale lumen, quod Pater est, accessum habuimus,  in sanctissimorum eloquiorum a Patre traditas illuminationes, hoc est, in diuinas uisiones, quas Pater nobis tradidit in sacris [19 1Kb] Scripturis, quantum possibile est adhuc carne circumscriptis, respiciemus? Aut, ut expressius in Greco legitur [20 1Kb] , hoc est,  nutum interiorum [21 1Kb] cordis oculorum erigemus [22 1Kb] ?

Hoc autem dicit, quoniam ex uisionibus propheticis, quas Greci [23 1Kb] appellant, id est diuinas apparitiones, celestium uirtutum ordinationes et dispositiones, quas ierarchias uocat, maxime humanis mentibus in quibusdam ex sensibilibus rebus conformationibus similibus uel dissimilibus introducte sunt. Et hoc est quod subiunxit: et ab ipsis symbolice [24 1Kb] nobis et anagogice manifestatas celestium animorum ierarchias, quantum potentes sumus, inspiciemus, hoc est, per ipsas diuinorum eloquiorum illuminationes, in mentibus propheticis a Deo traditas, non per se ipsas, uerum per symbola, hoc est, per signa sensibilibus rebus similia, aliquando ei pura, aliquando dissimilia et confusa, et per anagogen,  hoc est, per ascensionem mentis in diuina mysteria [25 1Kb] contemplabimur, quantum nobis sinitur, manifestatas celestium intellectuum dispositiones. Et quoniam principium et fons est totius illuminationis inuisibilium substantiarum, siue prius in theologorum  uisionibus, siue posterius in spiritualium uirorum mentibus, quibus datum est diuina nosse arcana [1 1Kb] , pater luminum, a quo omnia proueniunt et in quem omnia recurrunt, propterea subiunxit: et principalem et superprincipalem diuini Patris claritatem, que angelorum nobis in figuratis symbolis manifestat beatissimas ierarchias, immaterialibus [2 1Kb] et non trementibus mentis oculis recipientes, iterum ex ipsa in simplum suum [3 1Kb] restituimur [4 1Kb] radium. Intuere, quemadmodum processionem diuine illuminationis a Deo Patre in nos, et iterum ex ipsa processione claritatis et multiplicatione [5 1Kb] nostram restitutionem in simplum ipsius procedentis lucis radium per singulas edocet periodos [6 1Kb] . Est autem huius [7 1Kb] periodi uerborum ordinatio: et restituimur  iterum, ex ipsa uidelicet multiplici datione, in simplum ipsius radium, dum recipimus [8 1Kb] immaterialibus et non trementibus mentis oculis, sed spiritualibus et infirmis simul [9 1Kb] theorie obtutibus, principalem et superprincipalem, hoc est, plusquam principalem diuini Patris claritatem, id est, ex diuino Patre datam illuminationem, que angelorum nobis in figuratis symbolis, hoc est, per formas significatiuas, beatissimas manifestat ierarchias. Ac si plane diceret: Dum principalem, et plusquam principalem ex diuina procedentem claritate [10 1Kb] intellectuali uisu et uacillantis animi contuitu percipimus, per quam nobis beatissime angelorum ierarchie per quedam symbola manifestantur, iterum per ipsam in simplum suum radium restauramur. Et notandum, quod  hic quoque, sicut superius, simplicia pro compositis transtulimus uerba. Pro eo enim, quod est [11 1Kb] , diuini Patris, et [12 1Kb] , claritatem posuimus. Nam [13 1Kb] ad purum transferri non potest, nisi per periphrasin [14 1Kb] ; dicitur enim [15 1Kb] Pater, quia totius Deitatis principium est, Filii per generationem [16 1Kb] , Spiritus sancti per processionem. [17 1Kb] , uero est luminum datio, que specialiter ad Patrem retertur, qui omnium luminum dator est. Pro eo itaque, quod potest per ambitum transferri sic: et principalem et plusquam principalem luminum dationem a Patre, qui in Deitate principium est, facilius nobis uisum [18 1Kb] , quamuis uirtute uerborum longius, ponere: et principalem et superprincipalem diuini Patris claritatem  [19 1Kb] , ea ratione ducti, qua sepe inuenimus apud  ipsos Grecos pro compositis simplicia. Ipsi quippe pro [20 1Kb] Patre [21 1Kb] , id est diuinum Patrem, et pro [22 1Kb] , id est claritatem, frequentissime ponunt [23 1Kb] . Quis est autem radius ille simplex paterne claritatis, in cuius conspectu [24 1Kb] ab ipsa claritate immaterialibus et non titubantibus mentis oculis intellecta reponimus, merito queritur. Et mihi querenti nichil probabilius occurrit ad credendum et intelligendum, quam Dei Patris uerbum [25 1Kb] , quod instar radii ab inaccessibili et inuisibili sole, id est Patre, in uniuersitatem sensibilis et intelligibilis creature, et maxime ac principaliter in angelicos et humanos intellectus diffunditur, implens omnia, perficiens imperfecta, penetrans obstrusa, illuminans mysteria, formans  uisiones in interioribus sensibus theologorum, aperiens intellectus eas uisiones querere et intelligere uolentium, et seipsum secundum analogiam uniuscuiusque omnibus in se intuentibus manifestans. Quod ex consequentia presentis capituli facillime quis potest approbare. Nam sequitur: Etenim neque ipse usquam unquam a propria singulari sua unitate deseritur, hoc est, ipsa patris luminum claritas [26 1Kb] pure a nobis ac firmiter intellecta in simplum suum radium nos restituit, quoniam ipse radius nullo loco, nullo tempore, a propria et singulari sua unitate, id est simplicitate, relinquitur. Quid [27 1Kb] enim simplicius uerbo Dei, dum per seipsum in Patre suo super omnia cogitatur, quantum se sinit cogitari? Quid eodem multiplicius, dum super omnia, que in ipso  et per ipsum facta sunt, expanditur, intellectibusque sapere ualentium numerose distribuitur? Et ne existimes, quod aliud sit claritas Patris, aliud radius Patris. Claritas Patris [28 1Kb] , radius Patris, Filius suus est, qui Patrem clarificauit mundo, qui super omnia uniformis est [29 1Kb] , et forma omnium [30 1Kb] , et in omnibus multiformis est, et multiformitas omnium, et maxime in angelicis et humanis mentibus. Et hoc aperte declarat dicens: Ad anagogicam uero et unificam eorum, que prouisa sunt [31 1Kb] , contemperantiam optime et pulchre multiplicatur et prouenit, manetque intra se in incommutabili similitudine uniformiter fixus, et in se, quantum fas est, respicientes proportionaliter in se extendit [32 1Kb] et unificat secundum simplicem sui unitatem, hoc est: diuinus radius, quamuis propriam  simplicitatem et singularem unitatem suam non  deserat, pulchre tamen multiplicatur et procedit in ea, que prouisa [1 1Kb] sunt, ad eorum anagogicam et unificam contemperantiam, coadunationem illam uidelicet, que sursum ducit [2 1Kb] et unificat omnia. Non enim omnia subsisterent, neque, ac ueluti quis dixerit: qua ratione et cur simplex multiplicatur? ad principium suum, quod sursum est, Patrem omnium dico, redirent, si non radius ille ineffabilis diffunderetur in omnia, ut subsisterent omnia, et in ipso unum efficerent [3 1Kb] , suoque copularentur initio. Et dum pulchre multiplicatur et in omnia procedit, manet in seipso, mouetur incommutabilis, sui simul uniformis fixus, et eos, qui in se, quantum fas est, hoc est, quantum licet eisque conceditur, respiciunt, iuxta illorum propriam analogiam  in se ipsum extendit, hoc est, ad se ipsum erigit et unificat eos ad similitudinem sue simplicis unitatis. Sed quia ipse radius, per se ipsum incomprehensibilis, inuisibilis, inaccessibilis est omni creature, siquidem sensus omnes omnesque superat intellectus, non potuit omnibus, in quibus multiplicatur, apparere, nisi per quedam uelamina nobis connaturalia, quibus sese adhuc in hac carne constitutis quoquomodo manifestare uoluit. Sequitur: Et enim neque possibile est, aliter nobis lucere diuinum radium, nisi uarietate sacrorum uelaminum anagogice circumuelatum, et his [4 1Kb] , que secundum nos sunt, per prouidentiam paternam connaturaliter et proprie preparatum. Ac si diceret: Paterna prouidentia, et ineffabile diuini amoris erga salutem et reductionem [5 1Kb] nostram  ad ea, que peccando deseruimus, studium, inuisibilem [6 1Kb] per se ipsum radium uariis ac [7 1Kb] sacris uelaminibus iuxta rationes anagoge circumuelauit, et ex his, que connaturalia nobis sunt et propria, et ut comprehensibilis nobis esset, qui aliter comprehendi non potest, modum quendam apparitionis preparauit. De quibus uelaminibus et in hoc libro, qui est de celesti ierarchia, et in sequenti, qui scribitur de ecclesiastica ierarchia, nec non et in tertio de diuinis nominibus affluenter tractatur. Sed si queris, pauca de pluribus propter presentis periodi reserationem pregustabimus. In [8 1Kb] hoc itaque libro uelamina, quibus diuinus circumuelatur radius, et per paternam prouidentiam propter nos preparatur, prophetice [9 1Kb] uisiones sunt, que per angelicas uirtutes in similitudinem  rerum sensibilium, infirmitati nostre adhuc sensibus corporeis succumbenti [10 1Kb] naturaliter congruentium, in theologorum memoria conformate sunt, ad eruditionem nostram, et ab infantilitate  nostra, qua rebus sensibilibus adheremus, reductionem per intelligibiles etates, quibus per actionem et scientiam rationalis anima crescit, donec occurramus in uirum perfectum, hoc est, in plenissimam Christi, qui est finis perfectionis nostre, contemplationem, et in ipso et cum ipso perfectissimam adunationem. Itaque [11 1Kb] et ipsa summa ac sancta Trinitas, et [12 1Kb] specialiter ipse Filius, omnesque celestes uirtutes in quibusdam similitudinibus diuinis apparuere prophetis, in humana uidelicet effigie, in leonina, uitulina, aquilina, equina [13 1Kb] , diuersi coloris, ignea, nebulosa, electrina, fluuiali, rotali, celeriter currenti, ceterisque [14 1Kb] similiter figuratis symbolis formantur. In [15 1Kb] sequenti autem libro per sacramenta uisibilia et corporalia ueteris Nouique Testamenti idem Dei radius,  uerbum, celestesque uirtutes propter nos conformari docentur. uerbi gratia, in tabernaculo [16 1Kb] erat arca [17 1Kb] testamenti in figura Dei uerbi propter nos incarnati; erant duo Cherubim [18 1Kb] circa arcam hinc inde uolitantes [19 1Kb] in similitudine [20 1Kb] supercelestium substantiarum, que circa Dominum Iesum Christum eterno et intelligibili uolatu circumuolant. Similiter iterum in templo eadem arca Cherubimque erant in eodem typo, ceteraque legalia symbola. In Nouo [21 1Kb] uero [22 1Kb] sacramenta baptismatis, altaris, calicis, uini, panis, sacerdotum, et mystici chrismatis, ceteraque, que in figura Christi ponuntur, de quibus tractare nunc et longum est et superfluum, quoniam in secundo copiosissime actitantur. In eo [23 1Kb] uero, qui est de diuinis nominibus, peripetesmata [24 1Kb] radii sunt  principales cause, uerbi gratia bonitas, essentia, uita, sapientia, ueritas, uirtus, et similia. Et ut breuiter dicam, omnes species uisibilis et inuisibilis creature, omnesque allegorie, siue in factis, siue in dictis, per omnem sanctam utriusque Testamenti Scripturam, uelamina paterni radii sunt, et ipse radius secundum carnem suam suimet secundum Deitatem maximum uelamen est nobisque connaturale.

§ 3. Sequitur: Propter quod et sanctissimam nostram ierarchiam [25 1Kb] sacrorum positio celestium ierarchiarum supermundana imitatione dignam iudicans, et dictas immateriales ierarchias materialibus figuris et formalibus [26 1Kb] compositionibus uarificans tradidit. Ordo uerborum [27 1Kb] : Propter quod tradidit sacrorum positio, hoc est, teletarchicum [28 1Kb] sacerdotium,  et sanctissimam nostram ierarchiam iudicans dignam supermundana imitatione celestium ierarchiarum, et uarificans dictas immateriales ierarchias materialibus figuris et formalibus [29 1Kb] compositionibus.  Et est sensus huiusmodi: Quoniam Paterna prouidentia simplicem suum radium per connaturalia nobis uelamina multiplicat, ut nos merito peccati originalis dispersos in pristinam nature nostre simplicitatem, in qua facti sumus ad imaginem [1 1Kb] diuine unitatis, reuocaret, propterea etiam sanctissimam nostram ierarchiam, hoc est, sanctissimum ecclesiasticum episcopatum, ipsa [2 1Kb] sacrorum positio, que grece dicitur hoc est [3 4Kb] sacerdotium, tradidit et constituit, quoniam indicauit, eam, nostram dico ierarchiam, dignam esse supermundana similitudine celestium episcopatuum, ut Ecclesia, que adhuc in peregrinatione est huius uite, sparsim per loca et [4 1Kb] tempora, uariatim [5 1Kb] per diuersa mysteria, multiplex in doctrinis, composita in symbolis celestium uirtutum,  in quibus nulla diuersitas est, unitatem et equalitatem possit ascendere, et predictas ierarchias, id est celestes essentias, dum [6 1Kb] sint naturaliter immateriales, super omnia loca et tempora, super omnes materiales figuras et formas et compositiones, per materiales figuras et formas et compositiones ad similitudinem nostre ierarchie, que adhuc in terris est, uarificauit, hoc est, in diuersis uisionibus et symbolis et allegoriis multiplicauit, et nostre infirmitati conformauit, quoniam earum simplicitas et inintelligibilis unitas per se ipsam lucere nobis impossibile [7 1Kb] erat [8 1Kb] . autem 9 1Kb] , hoc est [10 1Kb] sacerdotium, est summa sanctaque Trinitas, prima omnium ierarchiarum ierarchia, ex  qua omnes ierarchie in celo et in terra et facte et ordinate et tradite sunt. Cur autem summa Trinitas tali nomine, quod est [11 1Kb] , ac per hoc sancta Trinitas dicitur 14 1Kb] unus Deus? Quoniam causa et principium est totius nostre purgationis et deificationis, pulchre et rationabiliter [15 1Kb] uocatur, hoc est [16 1Kb] , principium scilicet purgationum et finis. Siquidem [17 1Kb] apud Grecos et principium significat et finem. Causa quippe substitutionis nostre secundum naturam eadem est causa et sanctificationis nostre et perfectionis secundum gratiam. Simili ratione eadem  summa Trinitas quasi , hoc est sacrorum positio, conuenienter [18 26Kb] dicitur, quoniam ipsa [19 1Kb] est omnium sacrorum mysteriorum, quibus [20 1Kb] nostra rationabilis natura eruditur in doctrina, purgatur in actione, illuminatur scientia, deificationis uirtute perficitur, primum et immobile firmamentum. Ac [21 1Kb] ueluti quis interrogarit [22 1Kb] , cur celestes substantie, quas nulla sensibilis forma seu figura circumscribit, nulla partium compositio coniungit, per diuersas formas figurasque et compositiones, siue intrinsecus uisionibus propheticis, siue extrinsecus sensibus corporeis uariantur et multiplicantur, subiunxit dicens: ut proportionabiliter [23 1Kb] nobis ipsis a sacratissimis formationibus in simplas et non figuratas ascendamus altitudines et similitudines. Hoc est:  propterea ad similitudinem nostram celestes ierarchie in sacratissimis uarificantur formationibus, ut per eas sanctissimas imagines ualeamus ascendere in simplam omnique imaginatione carentem celestium uirtutum similitudinem, ut [24 1Kb] per omnia in omnibus equales eis efficiamur. Et hoc etiam [25 1Kb] ratio subnexa insinuat. Ait enim: Quoniam impossibile est nostro animo ad immaterialem ascendere celestium ierarchiarum et [26 1Kb] imitationem et contemplationem, nisi ea, que secundum ipsum est, materiali manuductione utatur. Ac si diceret: Nam non potest noster animus, densissimis diuersorum dilectorum [27 1Kb] errorum, falsarum cogitationum, materialium phantasmatum [28 1Kb] caliginibus undique septus deceptusque, ad immaterialem ciuium celestium imitationem, hoc  est, similitudinem secundum naturam, et contemplationem summe omnium cause per theologicam gratiam exaltari, nisi prius introductione materialium rerum, ut ad hoc perueniat, utatur. Denique quid sit [29 1Kb] ipsa materialis manuductio [30 1Kb] , qua humanus animus ad angelice nature et gratie altitudinem ut uniformem equalitatem [31 1Kb] subleuetur, consequenter subiungit, dicens: uisibiles quidem [32 1Kb] formas inuisibilis pulchritudinis imaginationes arbitrans, hoc est, dum arbitratur et incunctanter iudicat, uisibiles formas, siue quas in natura rerum, siue quas in sanctissimis diuine Scripture sacramentis contemplatur, nec propter se ipsas factas, nec propter se ipsas appetendas seu [33 1Kb] nobis promulgatas, sed inuisibilis  pulchritudinis imaginationes esse, per quas diuina Prouidentia in ipsam puram et inuisibilem pulchritudinem ipsius ueritatis, quam amat, et ad quam tendit omne quod amat siue sciens siue nesciens [1 1Kb] , humanos animos reuocat. Similiter et de ceteris, que sequuntur, intelligendum [2 1Kb] . Et sensibiles suauitates figuras inuisibilis distributionis, a superioribus subditur: arbitrans. Sensibiles suauitates dicit corporeos odores, quos olfaciendi sensus recipit in figuram inuisibilis distributionis, ut, quemadmodum [3 1Kb] per exteriorem sensum narium suaues seu insuaues discernimus odorum qualitates, ita in interiori sensu intelligibilem uirtutum distributionem per singulas species discretionis uirtute discernamus, easque diligentissimo rationis contuitu ab oppositis uitiis, aut eas falsa imaginatione imitari [4 1Kb] conantibus  segregemus. Hinc [5 1Kb] est, quod et sanctissimum chrismatis sacramentum, thuris etiam fumigatio, in typo intime uirtutum suauitatis et uirtutum diuidicationis [6 1Kb] a sacerdotibus conficiuntur ecclesie. Et immaterialis luculentie imaginem materialia lumina, subaudis similiter a superioribus: arbitrans. In hoc loco pro [7 1Kb] , id est luminum dationis [8 1Kb] , luculentie [9 1Kb] posuimus. Materialia [10 1Kb] lumina, siue que naturaliter [11 1Kb] in celestibus spatiis ordinata sunt, siue que in terris humano artificio efficiuntur, imagines sunt intelligibilium luminum, super omnia ipsius uere lucis, que illuminat omnem hominem uenientem in mundum, que semper et inextinguibiliter in angelicis et in [12 1Kb] humanis intellectibus ardet. Sequitur: Et secundum intellectum contemplatiue plenitudinis  peruias sacras disciplinas; hic quoque subaudis [13 1Kb] arbitrans; imagines esse [14 1Kb] subaudi arbitrans. Septem disciplinas, quas philosophi liberales appellant, intelligibilis contemplatiue [15 1Kb] plenitudinis, qua Deus et creatura purissime cognoscitur, significationes esse astruit. Ipsas autem sacras disciplinas [16 1Kb] nominat, hoc est peruias, quoniam intelligentibus eas peruie sunt et plane, uel quoniam quedam uie sunt, per quas ingredimur rerum scientiam. [17 1Kb] item [18 1Kb] disciplinas notiore [19 1Kb] interpretatione decursatiuas possumus accipere. Ut enim multe aque ex diuersis fontibus in unius fluminis alueum confluunt atque decurrunt, ita naturales et liberales discipline in una eademque interne contemplationis  significatione [20 1Kb] adunantur quam summus  fons totius sapientie, qui est Christus, undique per diuersas theologie speculationes insinuat. Et fortassis hoc est, quod per Psalmistam de beato uiro dicitur: »Et erit tanquam lignum, quod plantatum est secus decursus aquarum«, hoc est, sicut Christus erit, in cuius significationem typicam omnes naturales artes, intra quarum terminos tota diuina concluditur Scriptura, concurrunt. Nulla enim sacra Scriptura est, que regulis liberalium careat diciplinarum. Et adunati ad diuina et ordinati habitus earum, que hic sunt, dispositionum ordines. Hoc est: omnes ordines dispositionum, quas uel ex natura uel ex sapientum hominum rationabili inuentione [21 1Kb] et operatione in rebus sensibilibus presentis huius uite humanus animus considerat, imagines esse arbitrandi sunt adunate et ordinate  habitudinis spiritualis, qua humana anima incommutabiliter diuinis adheret uirtutibus. Sequitur: Et Iesu [22 1Kb] participationis [23 1Kb] ipsam diuinissime eucaristie assumptionem. Intuere [24 1Kb] , quam pulchre, quam expresse asserit, uisibilem hanc eucaristiam, quam quotidie [25 1Kb] sacerdotes Ecclesie in altari conficiunt ex sensibili materia panis et uini, quamque confectam et sanctificatam corporaliter accipiunt, typicam [26 1Kb] esse similitudinem spiritualis participationis [27 1Kb] Iesu, quem [28 1Kb] fideliter solo intellectu gustamus, hoc est, intelligimus, inque [29 1Kb] nostre nature interiora uiscera sumimus, ad nostram salutem, et spirituale incrementum, et ineffabilem deificationem. Oportet ergo, inquit, humanum animum, ex sensibilibus rebus in celestium uirtutum similitudinem et equalitatem  ascendentem arbitrari, diuinissimam eucaristiam uisibilem, in Ecclesia conformatam [30 1Kb] , maxime typum esse participationis ipsius, qua et nunc participamus Iesum per fidem, et in futuro participabimus per speciem, eique adunabimur per caritatem. Quid ergo ad hanc magni theologi Dionysii preclarissimam tubam respondent, qui uisibilem eucaristiam nil aliud significare preter se ipsam uolunt asserere, dum clarissime prefata tuba [31 1Kb] clamat, non illa sacramenta uisibilia colenda, neque pro ueritate amplexanda, quia significatiua ueritatis sunt, neque propter se ipsa inuenta, quoniam in ipsis intelligentie finis [32 1Kb] non est, sed propter incomprehensibilem [33 1Kb] ueritatis uirtutem, qua 34 1Kb] Christus est in  unitate humane diuineque [35 1Kb] sue substantie  ultra omne, quod sensu sentitur corporeo, super omne, quod uirtute percipitur intelligentie, Deus inuisibilis, in utraque sua [1 1Kb] natura [a 1Kb] . Et quecunque alia celestibus quidem essentiis supermundane, nobis uero symbolice tradita sunt. Ac breui sententia beatus Dionysius docet nos, incunctanter non solum humanos animos adhuc in carne detentos per sensibilia symbola, uerum etiam angelicos intellectus omni carnali grauitate absolutos per inuisibiles significationes, quas theologia theophanias nominat, ipsam ueritatem cognoscere, quoniam per se ipsam nulli creature seu rationali seu intelligibili comprehensibilis [2 1Kb] est, super [3 1Kb] omnem sensum et intellectum exaltata [4 1Kb] , omni uisibili et inuisibili creatura remota. Ideo supermundane, inquit, hoc est, super  omnes sensibiles huius mundi species celestibus essentiis apparere ueritatem, nobis uero per sensibilia symbola. Neque enim etiam angeli cognoscunt per [5 1Kb] se [6 1Kb] , quid Deus, uel quid sit [7 1Kb] ueritas; hoc enim ab omni creatura remotum est; sed solummodo cognoscunt se esse, et ueritatem superessentialiter esse, et ab ipsa omnia procedere. Propter hanc ergo nostram [8 1Kb] conrationobilem [9 1Kb] [10 1Kb] misericors perfectionis principium et celestes ierarchias nobis manifestans, et conministrum earum perficiens [11 1Kb] , ierarchiam nostram [12 1Kb] ad uirtutem nostram similitudine deiformis sue sanctificationis sensibilibus [13 1Kb] imaginibus supercelestes descripsit intellectus in sacroscriptis eloquiorum compositionibus, quatenus [14 1Kb] nos reduceret per [15 1Kb] sensibilia in intellectualia, et ex sacre figuratis symbolis in simplas celestium ierarchiarum  summitates. [16 14Kb] est totius capituli, que leuissimam exigit explanationem, quoniam in predictis est exposita. Breuiter ergo possumus intelligere sic: Propter hanc nostre nature conrationabilem et cequalem angelice nature [17 1Kb] , hoc est deificationem, misericors et clementissimum perfectionis principium  celestes nobis ierarchias manifestat, et consortem [21 1Kb] illarum nostram [22 1Kb] perficit iuxta possibilitatem nature nostre uirtutis per similitudinem angelicis substantiis deiformis sue [23 1Kb] sanctificationis, qua nos sanctificat, et per sensibiles formas diuinos descripsit intellectus diuinorum eloquiorum typicis configurationibus, ut nos reduceret per ea, que sensibus succumbunt, in ea, que intellectu solo considerantur [24 1Kb] , et per symbola [25 1Kb] figurata in simplam celestium uirtutum excelsitudinem subueheret.

Ipsa igitur sancta Trinitas nostra est 26 1Kb] ,  hoc est deificatio; deificat [27 1Kb] enim nostram naturam, reducendo eam per sensibilia symbola in altitudinem angelice [28 1Kb] nature, et deificans eam in his, qui [29 1Kb] ultra omnia in ipsum Deum transeunt. Ipsa est nostra , hoc est, perfectissime nostre purgationis et sanctificationis exordium; ipsa est prima et summa ierarchia. Nullus enim in celo uel in terra, hoc est, in illa publica ciuitate, que sub cultu unius ueri Dei ex rationabili et intelligibili, hoc est, ex humana et angelica natura constituitur, ordo [30 1Kb] , cuius ratio non precedat in ipsa, et ab ipsa [31 1Kb] non procedat a summo usque deorsum, uel in ipsam non reuocetur a deorsum usque ad sursum. Ipsa nobis manifestat uirtutes in figuris ac formis nostre infirmitati congruentibus, ut per eas ueluti per quosdam gradus,  quos in diuinis [32 1Kb] instruxit eloquiis, facta dico patriarcharum [33 1Kb] , euangelicas parabolas. omnesque uirtutes, quas Dominus in carne peregit, uisibilia sacramenta noue legis, que ab ipso Domino et inchoata et sanctificata sunt, et sanctis apostolis frequentata, et celebrata, et aucta, conscendamus actionis et scientie gressibus, diuina gratia nos ducente, adiuuante, cooperante, donec perueniamus  equaliter cum angelis in simplicissimam puramque incommutabilis ueritatis speculationem. Sed fortassis prolixius, quam res exigit, primum capitulum exposuimus; quanta tamen in sequentibus aperiat, studiosus lector, ni fallor, inueniet. Explicit tractatus de primo capitulo [1 1Kb] . Incipit de secundo.



CAPITULUM II.

Secundi capituli [2 1Kb] est: Quoniam pulchre diuina et celestia etiam per dissimilia symbola manifestantur. Diuina, inquit, et celestia, hoc est, celestes uirtutes, [quas] [3 1Kb] theologi in tres diuidunt ierarchias, sicut in processu presentis operis declarabitur, pulchre per symbola, quamuis eis [4 1Kb] dissimilia sint, manifestantur nobis et significantur.  Nulla siquidem sensibilis species est, que omnino intelligibilium similitudinem assequatur. Longe [5 1Kb] enim a se discrepant, et penitus dissimilia sunt, que sensu corporeo extrinsecus, uel que [6 1Kb] phantastice interius apparent, ut sunt uisiones siue sompniantium, seu mentis excessum, quem Greci [7 8Kb] uocant, patientium in spiritu, et ea [8 1Kb] que puro et intimo mentis contuitu, nulla phantasia seu sensibili specie interposita, per se ipsa intelliguntur. At uero quoniam noster animus, ut superiori capitulo dictum est, ad ipsam intimam [9 1Kb] intelligibilium rerum speculationem non continuo, nulla mediante intercapedine, potest ascendere, pulchre diuina Prouidentia dissimilia symbola interposuit, similia quidem nobis adhuc corporeis sensibus  detentis, dissimilia uero puris intellectibus, ad quorum contemplationem per illa noster ducitur intellectus.

§ 1. Oportet igitur, ut estimo, primum exponere, quam quidem esse speculationem omnis ierarchie estimamus. Hoc est: ordo rerum exigit, ut arbitror, priusquam ad expositionem [10 1Kb] dissimilium symbolorum, per que ad puram celestium uirtutum uisionem animus introducitur, ueniamus [11 1Kb] , primum explanare, qualem speculationem, id est, qualem definitionem iudicamus esse omnis ierarchie, id est uniuersalis ierarchie. Est enim generalis ierarchia, quam [12 1Kb] generaliter oportet definiri, quoniam subdiuiditur in multas ierarchias, que ueluti species ipsius sunt, suasque speciales definitiones ab laudatoribus. Et [13 1Kb] quid unaqueque, species generalis  ierarchie, diuinis suis profuit [14 1Kb] laudatoribus [15 1Kb] , hoc est, qualem et quantam pulchritudinem contulit his, qui per eam et in ea diuinas laudes frequentant  [16 1Kb] actione et scientia. Deinde celestes ierarchias laudare secundum ipsarum in eloquiis manifestationem, subaudis a superioribus: oportet. Ac si diceret: Post generalis ierarchie, eiusque formarum et specierum, et utilitatis uniuscuiusque earum diuinis laudatoribus, hoc est his, qui diuina canunt interiore et exteriore laude, speculationem consequenter oportet celestes ierarchias laudare, glorificare uidelicet et predicare, iuxta sua in [17 1Kb] diuinis eloquiis symbola, per que, quamuis dissimilia sint, nobis manifestantur. Consequenterque [18 1Kb] his dicere, qualibus diuinis formationibus celestes figurant ordines eloquiorum sacre descriptiones [19 1Kb] . Dum hec, inquit, que prediximus, consequenti naturalique ordine fuerint considerata, oportet dicere,  quales diuinas formationes sanctorum eloquiorum sacre descriptiones [20 1Kb] , hoc est, sancta formarum assimilatio ad celestes ordines significandos figurant atque conformant, utrum absolute sint et a se inuicem naturalibus differentiis discrete, ut est hominis effigies, seu leonis, seu aquile, an diuersis naturalium rerum imaginibus una quedam mixta et composita imaginatio sit [21 1Kb] , ut rota in rota, mixta quoque quatuor animalia, sibi inuicem in singulis connexa. Sequitur: et ad qualem oportet ascendere per formas ueritatem [22 1Kb] , uelut [23 1Kb] expressius transferri potest: per figmenta in non figmentum. Consequens est, inquit, dicere, ad qualem et quam puram et sinceram intelligibilium rerum ueritatem omni figmento carentem oportet nos claro mentis  contuitu ascendere. Et qua ratione debemus tam alte ascendere? Sequitur: ut non et nos eodem modo uelut multis [24 1Kb] immunde existimemus celestes et deiformes animos multipedes esse quosdam, et multorum uultuum, et ad boum pecudalitatem, aut ad leonum bestialem imaginationem formatos [25 1Kb] , et ad aquilarum curuo rostro speciem, aut ad uolatilium tripertitam alarum commotionem effiguratos. Ea ratio est, inquit, que nos admonet [26 1Kb] , ultra omnes propheticas uisiones et formationes mentis contuitu superuolitare, ne et nos eodem modo, sicut et multi carnaliter spiritualia cogitantes, et ultra ea, que sensu corporeo percipiunt, nichil [27 1Kb] esse immundis suis cogitationibus [28 1Kb] putantes, existimemus, similes illis facti, celestes et deiformes angelicarum uirtutum  animos, quosdam quidem multos pedes naturaliter habere, dum membrorum compage corporalium omnino carent, quosdam uero multas species simul  commixtas, cum omni specie uisibili, siue discreta, siue confusa absoluti sint, quosdam in effigie boum irrationabilium, quosdam in imagine ferocium leonum, quosdam in specie aquilarum, quarum naturale proprium est rostri curuatura, quosdam sex alas habere uolatiles, quarum triformis distributio est, et una quidem in duas uultum animalis uelantes [1 1Kb] , altera in duas eiusdem animalis pedes tegentes, tertia in duas sursum semper expansis pennis uolitantes. Hec enim sunt dissimilia symbola in propheticis uisionibus, in [2 1Kb] eorum prophetarum spiritu administratione angelica plasmata, ad nostram eruditionem et introductionem ad purissimas celestium essentiarum in semetipsis, remota omni phantastica [3 1Kb] plasmatione, cognitiones [4 1Kb] . Que [5 1Kb] prophetica figmenta si quis incaute  cogitauerit, ita ut in eis [6 1Kb] finem cognitionis sue [7 1Kb] constituat, et non ultra ea ascendat in contemplationem rerum intelligibilium, quarum illa imagines sunt, non solum ipsius animus non purgatur et exercitatur, uerum etiam turpissime polluitur et stultissime opprimitur. In quibus autem prophetarum tales uisiones leguntur, superfluum est inserere, quoniam omnibus sacre [8 1Kb] Scripture peritis luce clarius occurrunt. Sequitur: Et rotas quasdam [9 1Kb] igneas super celum imaginemus, [10 1Kb] et thronos materiales Diuinitati ad recubitum necessarios, et equos quosdam multicolores, et armiferos archistrategos [11 1Kb] , et quecunque alia ex eloquiis nobis sacre et formabiliter in uarietate manifestatiuorum symbolorum tradita sunt. In omnibus huius [12 1Kb] periodi colis [13 1Kb] ,  dum sit tetracolon, a superioribus aperitur intellectus sic: Et ut non imaginemus [14 1Kb] , rotas igneas super celum, hoc est, in supercelestibus essentiis, ubi [15 1Kb] nullus ignis sensibilis est, et ut non imaginemus [16 1Kb] ibidem thronos materiales, hoc est, sedes ex corporali materia fabricatas, ad recubitum Diuinitati necessarios, uelut expressius transfertur opportunos [17 1Kb] uel coaptatos, et ut non imaginemus [18 1Kb] in spiritualibus naturis armiferos archistrategos, hoc est, armigeros duces principum exercitus. [19 1Kb] enim dicitur quasi [20 1Kb] , quod est, principum exercitus dux. Quo nomine significantur celestis exercitus principum duces. Non igitur solummodo principes celestis militie sunt, sed etiam ipsorum principum duces. Ne igitur  talis imaginatio tam inanis et proterua nostris subrepserit intellectibus, super omnia uisibilia, ueritati rerum intelligibilium dissimilia symbola, ne pro  ipsis intellectibus, quorum symbola sunt, quasi ipsa sint, accipiantur, oportet ascendere, fictaque ex ueris segregare. Sequitur: Etenim ualde artificialiter [21 8Kb] theologia factitiis sacris formationibus in non figuratis intellectibus usa est, nostrum, ut dictum est, animum releuans, et ipsi propria et connaturali reductione prouidens, et ad ipsum reformans anagogicas sacras Scripturas. Siquidem, inquit, multum artificiose theologia, illa uidelicet uirtus [22 1Kb] , que naturaliter humanis inest mentibus ad diuinas rationes querendas, inuestigandas, contemplandas, amandas, factitiis, hoc est, fictis sanctis imaginationibus, ad significandos diuinos intellectus, qui omni figura et forma scripta et sensibili carent, usa est, tali namque arte [23 1Kb] fictarum imaginum animum nostrum  releuans, uelut expressius transferri potest, animo nostro consulens, ipsique animo propria et connaturali reductione, que uidelicet ingeniose in imaginibus rerum sensibilium formatur, que nobis adhuc in carne constitutis connaturales propter delicta nostra [24 1Kb] sunt, prouidens, ad ipsum, hoc est, ad ipsius animi reductionem, sanctas Scripturas anagogicas, sursum scilicet animum ducentes, conformauit. Ac si aperte diceret: Quemadmodum ars petica per fictas fabulas allegoricasque similitudines moralem doctrinam seu physicam componit [25 1Kb] ad humanorum animorum exercitationem, hoc enim proprium est heroicorum petarum, qui uirorum fortium facta et mores figurate laudant: ita theologica ueluti quedam petria sanctam Scripturam  fictis imaginationibus ad consultum nostri animi et reductionem corporalibus sensibus exterioribus, ueluti ex quadam imperfecta pueritia, in rerum intelligibilium perfectam cognitionem, tanquam in quandam [26 1Kb] interioris [27 1Kb] hominis grandeuitatem conformat. Non enim [28 1Kb] humanus animus propter diuinam Scripturam factus est, cuius nullo modo indigeret, si non peccaret; sed propter humanum animum sancta Scriptura in diuersis symbolis atque doctrinis contexta [29 1Kb] scilicet est, ut per ipsius introductionem rationabilis nostra natura, que preuaricando ex contemplatione ueritatis lapsa est, iterum in pristinam pure contemplationis reduceretur altitudinem.

 § 2. Sequitur: Si cui autem uidetur, sacras quidem recipi compositiones tanquam simplicium in seipsis ignotorumque nobis et incontemplabilium subsistentium,  inconuenientes uero estimat sanctorum intellectuum in eloquiis sacras descriptiones. Postquam reprehendit eos, qui diuina symbola diuinasque imaginationes, quibus sancta Scriptura propter nos confecta est, carnaliter ac turpiter accipiunt, arbitrantes ipsa symbola ipsasque imaginationes neque [1 1Kb] imaginationes esse nec symbola, sed ipsas supercelestes uirtutes per seipsas, in suis propriis naturalibusque formis, que a conditore omnium facte sunt, in spiritibus apparuisse propheticis, ita ut nullum in ipsis apparitionibus mysticum et allegoricum inquiratur, sed ueluti nuda quedam et simplex historia rerum naturaliter factarum, conuertit se perspicax magister et agit aduersus eos, qui non negant, sed plane arbitrantur, sanctas compositas formationes  diuine Scripture in figura simplicium substantiarum, que per seipsas [2 1Kb] incognite et incontemplabiles nobis sunt, recipiendas et intelligendas esse, inconuenientes autem arbitrantur tales descriptiones sanctorum intellectuum in sanctis eloquiis fieri. Aiunt enim: Non oportebat theologos, hoc est, diuinos prophetas tam inhonestas et confusas longissimeque [3 1Kb] distantes sanctorum [4 1Kb] intellectuum ueritate sacris litteris commendare descriptiones; proprie siquidem descriptio dicitur formarum imaginatio simillima his, quorum descriptio est; nec sic in spiritibus eorum apparere debere [5 1Kb] ; et ad hoc ducuntur, ut per descriptiones diuine Scripture non sanctos [arbitrentur] [6 1Kb] intellectus accipiendos, uerum etiam quosdam humani animi rationabiles motus,  si descriptiones honeste sint, quosdam uero irrationabiles, si turpes atque confuse, de motibus [7 1Kb] nostris omnia interpretari conantes. Si itaque, inquit, alicui uidetur, multos in uno [8 1Kb] conformans, sacras compositiones non propter se ipsas recipi debere, sed propter quedam simplicia nobisque incognita et inuisibilia, sanctis autem intellectibus omnino non conuenire, adhuc dicens: Et omne, sic dicere, durum hoc angelicorum nominum theatrum. Hoc est: Et si eidem uidetur de sacris compositionibus sic dicendum: omne hoc angelicorum nominum theatrum durum et inconueniens est sanctis intellectibus, et plus theatrica et monstruosa figmenta, quam supercelestium essentiarum significatiua iudicanda sunt. Angelicorum autem nominum dicit,  hoc est, angelicarum imaginum nominibus pretitulatur. Et debuisse, ait, theologos ad corpoream facturam [9 1Kb] uniuersaliter incorporalium uenientes, propriis et, quantum possibile [10 1Kb] , cognatis [11 1Kb] reformare et manifestare figurationibus ex apud nos pretiosissimis et immaterialibus quomodo et supereminentibus essentiis.  Et si ille, inquit, qui sancte Scripture imaginationes sanctis intellectibus angelicis inconuenientes esse existimat, theologos, perfectos uidelicet, dum ex altitudine diuine contemplationis descendunt ad corpoream facturam, corporibus [12 1Kb] uidelicet similem, uniuersaliter incorporalium, hoc est, omnino incorporalium uirtutum, uolentes in quibusdam similitudinibus rerum sensibilium, quod sensum superat, significare, debuisse ea, incorporalia scilicet, propriis et, quantum possibile eis theologis esset, cognatis [13 1Kb] , hoc est connaturalibus figurationibus formare [14 1Kb] . uacat [15 1Kb] enim re in hoc loco, et pro formare reformare posuit. Formare quidem prius, in spiritibus suis, in quibus primordialiter ueluti uisibiles angelicarum uirtutum species administratione  [16 1Kb] diuini nutus figurantur; posterius uero manifestare, diuinis uidelicet scriptis ad nostrum animum erudiendum mundare. Non ex uilibus materialium rerum formis, uerbi gratia, hominis, leonis, ceterorumque speciebus animalium, que de terrena humilique hac [16* 1Kb] fragili materia condita sunt, non ex his, inquam, theologi debuissent incorporalium similitudines facere. Ipsis [17 1Kb] siquidem prophetis deputat uisiones, quas angeli in spiritibus eorum describunt, sed ex his, que nos existimamus pretiosissima ac ueluti immaterialia, ex etherea uidelicet igneaque natura, atque celesti, que supercelestibus substantiis proxima atque uicina est in tantum, ut non immerito spiritus uocitetur, quoniam incorporalibus non incongrue spiritibus similis est. Quomodo  et supereminentibus [18 1Kb] essentiis, uelut expressius transfertur, quomodo et supereminentium essentiarum, eo scilicet modo, quo supereminentium essentiarum imagines fieri oportet. Propterea sequitur: Et non celestibus et deiformibus simplicitatibus terrenas nouissimas circumpositas multiformitates. Ac si diceret, non debere theologos celestibus terrenas, et deiformibus uilissimas totiusque creature [19 1Kb] extremas, et simplicibus compositas assimilare multiformitates. Debuerant 20 1Kb] enim celestes per celestia, deiformes per summas huius mundi naturas, simplicitates simplicium per simplicia elementa significare. Hoc quidem et nostrum sublimius futurum [21 1Kb] esset. ueluti diceret: Si hoc theologi fecissent, id est, si ex sublimibus huius mundi naturis sublimes  imaginarent intellectus, futurum esset profecto, nostrum animum sublimius in cognitionem rerum intelligibilium exaltari. Et supermundanas manifestationes non deduceret in inconuenientes [22 1Kb] dissimilitudines, uelut expressius potest transferri: in obscuras dissimilitudines. Hoc est: non solum esset futurum,  sublimius animum nostrum ascendere, insuper etiam supermundanas manifestationes, hoc est, supermundanarum uirtutum imaginationes non deduceret in incongruas et tenebrosas dissimilitudines. Sequitur: Hoc etiam in diuinas illegitime non iniuriam faceret uirtutes. Hoc ipsum, inquit, quod dixi debere theologos describere, non faceret [1 1Kb] iniuste diuinarum uirtutum iniuriam. Que enim maior iniuria est, quam ut quis celestes terrenis, diuinos mortalibus, simplices compositis imaginibus signet [2 1Kb] intellectus. Et eque nostrum non seduceret [3 1Kb] animum in [4 1Kb] immundas [5 1Kb] sese inserentem compositiones. Ac si diceret: et idipsum similiter non deciperet nostrum animum, qui promptus est se ipsum inserere in immundas compositiones. Immundas autem dicit compositiones,  aut quia ex animalium terrenorum similitudine fiunt, aut quia mixtim ex diuersis formis diuersorum animalium componuntur, uel certe quia ex immundis in [6 1Kb] lege et ad uescendum prohibitis bestiis, ut sunt leones et equi, imaginantur. Et fortassis etiam existimabuntur supercelestia leoninis quibusdam et equinis multitudinibus repleri 7 1Kb] , et mugitiua laudum oratione, et uolatili angelorum principatu, et animalibus aliis, et materiis ignobilioribus, tanquam ad inconsequens et ignobile et passibile reclusa describendo per omnia deformes [8 1Kb] clare manifestatiuorum eloquiorum similitudines. Hoc est [9 1Kb] : fortassis etiam, quod grauius est, ab his, qui terrena solummodo sapiunt, et celestia penitus ignorant, existimabuntur theologi supercelestia non imaginibus,  sed ueris leonibus, ueraque equorum multitudine replere, et mugientium boum [10 1Kb] , pro quo transtulimus laudem oratione; est enim hymnologia [11 1Kb] , hoc est, laudum oratio uel laudatoria oratio, quasi in supercelestibus sint boues, qui naturali mugitu Deum laudare possint, ac ueluti ibi sint principatus angelorum, uolatilium naturaliter formis circumscriptorum, animaliaque [12 1Kb] alia diuersigena; ignobiles quoque materie, que de terra nascuntur, fortassis existimabuntur habitare supercelestia, quod ualde abominabile [13 1Kb] est ab homine cogitari; tanquam ad id, quod incongruum est celestibus habitatoribus, et ad id, quod ignobile [14 1Kb] et passibile est, uile uidelicet et mortale, reclusa, hoc est, patefacta [15 1Kb] sint [16 1Kb] supercelestium uirtutum habitacula;  describendo, id est, dum theologi describunt, per omnia deformes [17 1Kb] uel ut expressius transfertur per omnia dissimiles, similitudines in manifestatiuis  [18 1Kb] clare eloquiis, hoc est, in diuinis eloquiis, in quibus clare et aperte non ipsi per se supercelestes intellectus, sed eorum similitudines manifestantur. Ac per hoc, ne talia carnales animos deciperent, non debuere theologi per tam uiles uilium rerum imagines in uisionibus suis celestes uirtutes figurare.

Hactenus ex persona reprehendentis theologos in diuinis descriptionibus. Nunc autem conuincit eum magister dicens: Sed ueritatis, ut existimo, inquisitio ostendit, eloquiorum sacratissimam sapientiam in animorum celestium formationibus [19 1Kb] utrumque ualde prouidisse, ita ut neque in diuinas, sic forsitan diceret quis, iniuriam faceret uirtutes, neque [20 1Kb] nos in uiles passibiliter infigeret imaginum humilitates. Ac si diceret: Non ita est, ut tu falso, quicunque es,  prophetizas [21 1Kb] . Reprehendis uisiones, sed, sicut existimo, et non fallor, ueritatis inquisitio et inuentio apertissime ostendit, sacratissimam sapientiam [22 1Kb] diuinorum eloquiorum, dum celestium uirtutum formas describit, hec duo bene prouidisse, ita ut neque [23 1Kb] in diuinas, sic forsitan dixerit quis, sicut ego dico et omnis, quicunque recte intelligit, contumeliam faceret uirtutes, neque animum nostrum passibiliter detineret in uisibilibus humilibusque diuinarum imaginum descriptionibus. Siquidem in quantum uiles ex uilibus, humiles ex humilibus terrenisque animalibus imagines diuinarum uirtutum mystice finguntur, in tantum ipse uirtutes et laudantur et exaltantur. Nulla enim maior laus est ea, que [24 1Kb] ex contrariorum comparatione assumitur,  uel certe diuina per angelos administratio in uisionibus propheticis non in materiales terrenasque species, sed earum celestes et spirituales rationes contemplata est [25 1Kb] . Sepe enim uidemus in [26 1Kb] uilioribus animalium, fructuum, herbarum speciebus, quam in pulchrioribus maiorem uirtutem sapientes laudare. Quid enim uilius est grano sinapeos, aut quid pretiosius uirtute illius, quandoquidem et catholice fidei nec non et ipsi Christo [27 1Kb] comparatur, ut euangelica [28 1Kb] docet parabola! Quibus autem causis informes intellectus et carentes omni figura per formas atque figuras ad nos erudiendos imaginantur, consequenter subiungitur: Quia 29 1Kb] quidem [30 1Kb] enim, inquit, pulchre procurate sunt informium forme et figure carentium figuris, non unam causam diceret [31 1Kb]  quis esse nostram analogiam, non ualentem immediate [32 1Kb] in inuisibiles extendi contemplationes, et desiderantem proprias et connaturales reductiones, que  possibiles nobis formationes pretendunt informium supernaturaliumque [1 1Kb] speculationum [2 1Kb] . Ac si diceret: Nemo recte intelligentium dixerit, unam singularemque procuratarum [3 1Kb] formarum et figurarum [4 1Kb] informium intellectuum, carentiumque figuris causam esse, nostram uidelicet proportionem adhuc infirmam et mortalem, ac per hoc non ualentem absque aliqua medietate interposita ad inuisibiles diuinorum animorum ascendere contemplationes. Semper desiderat [5 1Kb] proprias et connaturales sibi sensibilium imaginum manuductiones, que cum sint possibiles nobis ad cognitionem, pretendunt, hoc est, prius nobis ostendunt formationes, imagines profecto, informium, carentium uidelicet forma, supernaturaliumque cogitationibusque [6 1Kb] grauatarum  [7 1Kb] speculationum [8 1Kb] , diuinorum scilicet animorum, quos non immerito speculationes appellat, quia non aliter nisi gnostica [9 1Kb] summe contemplationis uirtute intelligi possunt. Non igitur hec sola causa est propheticarum imaginationum; nam et altera non inferior, fortassis autem et superior causa adducitur, quam subsequenter connectit, dicens: Sed quia et hoc mysticis eloquiis est decentissimum, per incomprehensibilia diuina enigmata occultare, et [10 1Kb] inuiam multis ponere sacram abditamque supermundanorum intellectuum ueritatem. Est, inquit, altera causa sanctarum in Scripturis diuinis descriptionum [11 1Kb] decentissima conuenientissimaque [12 1Kb] diuinorum eloquiorum mysteriis. Et ea est, sacram secretamque ueritatem supermundanorum spirituum  occultare, inuiamque multis ponere per incomprehensibilia et diuina enigmata, hoc est, per difficillimas et inaccessibiles diuinas obscuritates his, qui indigni sunt pura celestium uirtutum cognitione.

Est igitur honestissima causa obscuritatis incomprehensibilium diuine Scripture formationum, occultam facere inuiamque multis pollutis animis arcanam [13 1Kb] angelicorum animorum ueritatem. Et cur hoc? Audi quod sequitur: Est enim non omnis sacer, neque omnium, ut eloquia aiunt, scientia. ueluti aperte diceret: Propterea decebat mystica eloquia ueritatem supermundanorum [14 1Kb] intellectuum per enigmata occultare, inuiamque abditamque ponere, quia non omnis humanus animus [15 1Kb] purus  et sanctificatus est, ueritatisque contemplatione  dignus; corrumpitur quippe multis delictis fallacibusque cogitationibus. Neque omnibus, ut diuine perhibent Scripture [16 1Kb] , conceditur summa scientia. Et non hoc diuine bonitatis imputatur largitati, sed pollute mentis tarditati ac maleuolentie [17 1Kb] , sicut scriptum [18 1Kb] est: »in maliuolam animam non intrat sapientia«. Solis igitur puris sanctificatisque animis aperta et peruia est diuinorum intellectuum ueritas, etiam per mysticarum imaginum enigmaticam descriptionem in uisionibus prophetarum. Et fortassis hoc est, quod diuinus ait Apostolus, »nunc uidemus per speculum et enigmate [19 1Kb] , tunc autem uidebimus facie ad faciem«.

Postquam autem conuictos repulsosque habet et [20 1Kb] eos, qui immunda sua cogitatione decepti  celestes uirtutes sensibilibus terrenorum animalium formis circumscriptas [21 1Kb] putant, et nil aliud significatiuum in spiritibus theologorum apparuisse, preter ipsas per se ipsas, eosque [22 1Kb] , qui significatiuas [23 1Kb] imagines rerum inuisibilium nobisque incomprehensibilium, in spiritibus prophetarum descriptas [24 1Kb] , non solum non negant, uerum etiam incunctanter recipiunt, eas tamen angelicis intellectibus inconuenientes esse approbant: conuertit sermonem, et agit iterum contra eum, qui existimat deformes causas [25 1Kb] diuinarum imaginum descriptionis, et ait: Si autem deformes imaginum descriptionis causas estimauerit quis, dehonestari dicens referri sit turpes formationes deiformibus et sanctissimis dispositionibus 26 1Kb] , sufficit ad eum dicere. Si quis, inquit  [27 1Kb] , estimauerit causas deformes, qualescunque sint irrationabiles rationabilis animi motus, descriptionis imaginum in sancta Scriptura [28 1Kb] , et dehonestari dicit deiformes et sanctissimos angelorum ordines, si eis turpes tales formationes mysticarum uisionum referantur, sat est aduersus perniciosam ipsius opinionem respondere: quomodo duplex est sancte manifestationis modus, unus quidem [29 1Kb] quasi [30 1Kb] consequens, propter similes prouenientium sacrarum figurarum imagines, alter uero propter dissimiles formarum facturas in omnino inconsequens et indecorum formatus. Duo, inquit, modi sunt, quibus sancte manifestationes sanctorum angelorum in diuina Scriptura per imagines fiunt, quorum unus est, qui spiritualium substantiarum  intelligibiliumque uirtutum, quibus rationalis anima  decoretur, [1 1Kb] absolutis quibusdam conuenientibusque [2 1Kb] imaginationibus [3 1Kb] formatur, ut est in Propheta: »uidi Dominum sedentem super solium«, et in Apocalypsi: »Mulier amicta sole, et luna sub pedibus eius«. Hec quippe humanis rationibus spiritualiumque anime ornamentorum similitudinibus assumpta sunt. Alter uero, qui bestiarum ferocium superbarumque [4 1Kb] , ut leonis et equi, seu turpium, ut ursi et uermis, seu, quod longissime putatur distare, insanientium hominum, ut Dauid in porta Geth, aut temulentorum, ut Ne et Loth, aut furibundorum, ut [5 1Kb] sepissime legitur: »Iratus est Dominus«, et »exarsit furor eius«, ceterorumque horum similium configurationibus fingitur. Huc etiam accedit formarum confusio, dum in una eademque imagine species [6 1Kb]  humana, uitulina, aquilina monstruose miscetur, quod omnino absolutis naturalibusque formis contrarium perspicitur. Et prioris quidem modi paradigmata subiungit dicens:

§ 3. Itaque colendam superessentialis [7 7Kb] beatitudinem manifestatiuorum eloquiorum mystice traditiones aliquando quidem ut rationem et intellectum et essentiam laudant, diuinam rationalitatem et sapientiam eius declarantes, et uere existentem subsistentiam, et eorum que sunt subsistentie causam ueram [8 1Kb] , et quasi lumen eam reformant, et uitam uocant. Colenda, inquit, et adoranda beatitudo [9 7Kb] , hoc est, summe Deitatis, que superat omnes essentias, in traditionibus mysticis diuinorum eloquiorum, que intelligibiles uirtutes  quibusdam figurationibus manifestant, sepe quidem laudatur in figura rationis [10 1Kb] et intellectus et essentie, dum superat omnem rationem et sapientiam, quam in hoc loco intellectum nominat. Omnis quidem intellectus, qui ueritatem intelligit, sapientia est. Essentia dicitur, et quasi lumen formatur, subsistens, et plus quam existentia et substantia, quoniam eorum, que sunt, subsistentie uera et incommutabilis [11 1Kb] causa est. Essentia dicitur, et quasi lumen formatur, et ueluti uita uocatur, dum sit super omne lumen et super omnem uitam totius luminis et uite fons inexhaustus. Et he sunt mirabiles et supermateriales forme ipsius principalis Deitatis, et supercelestium uirtutum que circa eam sunt. Quod consequenter adiungit dicens: Tantis mirabilibus reformationibus  gloriosioribus quidem existentibus, et materiales formationes excellere quoquo modo probatis, deficientibus et sic thearchica [12 1Kb] ad ueritatem similitudine. Tales sunt, inquit, tante, et tam magne mirabiles forme, que gloriosiores existunt, omnesque materiales formationes et imaginationes superare et  excellere qualicunque modo probantur, hoc est, laudantur, deficiunt tamen, etiamsi [13 1Kb] sic excellentes et supermateriales sint, diuina [14 1Kb] similitudine, hoc est, diuinam similitudinem ipsius non attingunt, dum ueritas consulitur. Et hoc est quod sequitur: Est enim super omnem essentiam et uitam, nullo quidem ipsam [15 1Kb] lumine caracterizante, hoc est, figurante, seu formante, omnique ratione et intellectu similitudine ipsius incomparabiliter derelictis; id est, dum omnis ratio et intellectus similitudine ipsius alienatur. Nulla siquidem ratio uel intellectus est, qui [16 1Kb] similitudinem ipsius, quoniam incomparabilis est, possit attingere. Deseritur enim et uilescit omnis creatura uisibilis et inuisibilis, dum comparatur summe et supernaturali nature, que super omnia est.

 Sequitur secundus formationis modus, qui omnino inconsequens et indecorus, hoc est, inconueniens diuinis uirtutibus et deformis esse uidetur. Aliquando uero dissimilibus manifestationibus ab ipsis eloquiis supermundane laudatur, eam inuisibilem, et infinitam, incomprehensibilemque uocantibus, et ea [17 1Kb] , ex quibus, non quid est, sed quid non est, significatur. Secundus, inquit, modus diuinarum manifestationum, quibus in diuinis Scripturis superessentialis Diuinitas supra omnem mundum [18 1Kb] laudatur [19 1Kb] , duplex est. Aut enim per dissimiles formas et inconuenientes longissimeque ab ipsa, ut prediximus, distantes imaginatur [20 1Kb] , aut per ea, ex quibus non quid est, sed quid non est, significatur, innuitur, dum inuisibilis et infinita et incomprehensibilis uocatur. Siquidem dum summam  Deitatem et bonitatem inuisibilem et infinitam et incomprehensibilem diuina uocat Scriptura, non quid ipsa est significat; non enim inuisibilitas et infinitas et incomprehensibilitas essentia ipsius est, sed, quid non est, ostendit. Non est enim uisibilis, neque finita, neque comprehensibilis. Et quoniam duplex [21 1Kb] diuine significationis ratio est: aut enim affirmatiue significatur [22 1Kb] , uerbi gratia, dum de ipsa predicatur: essentia est, seu bonitas, seu uita, seu sapientia, seu ueritas, ceteraque similium uirtutum [23 1Kb] nomina, que diuine altitudini atque subsistentie conuenientissima esse uidentur; aut negatiue, ut cum [24 1Kb] dicitur inuisibilis, infinita, incomprehensibilis, inuia, et inuestigabilis, ceteraque, que de ipsa per negationem pronuntiantur. Propterea subiecit [25 1Kb] : Hoc enim, ut  estimo, potentius est in ipsa. Aestimo, inquit, hanc rationem, que est negatiua, potentiorem et conuenientiorem in ipsa, hoc est, in ipsius summe deitatis significatione, dum a nobis colitur et adoratur. ualidius quippe et propinquius ueritas ineffabilis et diuina existentia negatiue, quam affirmatiue insinuatur. Et  hoc est quod sequitur: quoniam quidem, ut occulta et sacerdotalis traditio subintroduxit, non esse secundum quid eorum, que sunt, eam uere dicimus, ignoramus autem superessentialem ipsius et inuisibilem et ineffabilem infinalitatem [1 1Kb] . Ac si diceret: Propterea negatiua ratio in diuinis significationibus preponitur affirmatiue, quoniam uere dicimus ipsam Deitatem, que supereminet omnia, non esse aliquid eorum que sunt, et ignoramus, quid ipsa sit ipsius superessentialitas et inuisibilitas et ineffabilitas et infinalitas; non autem uere dicimus, dum aliquid eorum, que sunt, esse [2 1Kb] eam affirmamus. Nulla siquidem essentia est, nullaque bonitas, quia superessentialis est, et plus quam bonitas, et super omne, quod dicitur et intelligitur,  exaltata est. Et propterea subiungit: Si igitur depulsiones [3 1Kb] in diuinis uere, intentiones [4 1Kb] uero incompacte, obscuritati arcanorum [5 1Kb] magis apta est per dissimiles reformationes manifestatio. Si, inquit, depulsiones, hoc est negationes, quas Greci 6 1Kb] uocant, in diuinis significationibus uere sunt [7 1Kb] , non autem intentiones, affirmationes uidelicet, quas [8 1Kb] dicunt, eisdem diuinis significationibus compacte et conuenientes sunt. uere enim negatur Deus aliquid eorum, que sunt, non autem uere aliquid eorum predicatur esse, quoniam super omnia superessentialiter ab omnibus remouetur. Profecto obscuritati arcanorum, hoc est, ineffabilium multo aptior [9 1Kb] est per dissimiles formationes, quam [10 1Kb] per similes [11 1Kb] manifestatio [12 1Kb] . Ac si  diceret: Si uera est negatio in diuinis rebus, non autem uera sed metaphorica affirmatio [13 1Kb] ; uere enim dicitur Deus inuisibilis, non autem uisibilis uere ac proprie dicitur, similiter infinitus, incomprehensibilis uere de eo predicatur, finitus uero et comprehensibilis non proprie, sed modo quodam loquendi: quid mirum, si naturalibus simplicibusque formis longe dissimiles, mixte, confuse, deformesque plus ad diuina et ineffabilia ualeant significanda, quam absolute, et [14 1Kb] simplices, omnique confusione carentes naturalium formarum imaginationes. Et ut planius dicam, plus intelligo Deum, dum audio de ipso predicantem: essentia non est, bonitas non est, quoniam superessentialis est, et plus quam bonus, quam dum audio: essentia est, bonitas est.  Hoc enim Deum inter omnia connumerat, illud autem super omnia ipsum exaltat. Eadem ratione dum in sanctis uisionibus sanctorum prophetarum lego humanam effigiem pulchram, absolutam, omnimodisque  naturalem in significatione ipsius, qui super omnem formam et figuram in seipso absque forma subsistit et figura, plus possum decipi, ut existimem, Deum, ipsum incircumscriptum, humana [15 1Kb] effigie circumscribi, et inuisibilem et ineffabilem [uideri], [16 1Kb] ac de eo aliquid [17 1Kb] fari. Dum uero in eisdem uisionibus pennati hominis ac uolitantis imaginem inuenio in significatione celestium uirtutum seu ipsius Diuinitatis, ueluti celeri uolatu omnia penetrantis, non facile fallor, quoniam in natura rerum uisibilium pennatum hominem et uolitantem nec uidi, nec legi, nec audiui. Est enim monstruosum et omnino ab humana natura [18 1Kb] alienum. Nam et petica figmenta in falsissima fabula de uolatu Dedali non ausa sunt [19 1Kb] fingere plumas et alas de corpore ipsius  hominis naturaliter creuisse; incredibile enim esset et deforme. Ac per hoc citius adducor ad negandum, tali imagine omnino diuinas uirtutes ipsumque Deum circumscribi et deformiter formari; omne siquidem, quod contra naturam est, turpe atque [20 1Kb] deforme est; quam ad consequendum, tales figuras naturaliter in celestibus esse. Et continuo nulla mora interstante [21 1Kb] perspicio, illas imaginationes diuine Scripture significatiuas esse naturalium rerum, simplicium quidem, omnique forma atque figura sensibili circumscriptaque carentium, non autem ipsas naturas, que istis significationibus ad purgandas nostras terrenas cogitationes intimantur. Sicut itaque negatio affirmationi preponitur in significationibus [22 1Kb] , ita inconuenientes atque deformes species  formosis conuenientibusque preponuntur imaginationibus manifestationibusque diuinarum rerum, seu sensus corporeos, ut sunt angelice uirtutes, seu omnem intellectum, ut est ipsa Diuinitas, ineffabiliter superantium. Et quod de effigie uolatilis [23 1Kb] hominis diximus, ipsum de leone uituloque pennoso, item de aquila humana uultu configurata, ceterisque confusis figuris, seu in eodem genere superfluis, ut animalia illa senas alas habentia, est intelligendum. Ut enim hec omnia naturales abnegant formas, ita celestes uirtutes his omnibus [24 1Kb] speciebus carere manifestissime insinuant. Sequitur: Et nunc itaque non turpes, uelut expresse transfertur postreme [25 1Kb] , replent celestes ornatus eloquiorum sacre descriptiones, dissimilibus eos formarum facturis manifestantes,  et per has ostendentes materialibus [26 1Kb] simul omnibus supermundalium excellentias. Breuiter concludit, que hactenus [27 1Kb] predixit, conuincens eos, qui carnaliter diuina cogitant, existimantes  ea sensibilibus formis, siue absolutis, modumque nature non excedentibus, siue confusis, siue superfluis, ut superius dictum est, circumscribi, similiter et eos, qui imagines quidem significatiuas esse recipiunt, angelice tamen et supereminentis nature dignitate indignas arbitrantur, deridens, nec non et eos, qui spiritualium imaginationum causas turpes et irrationabiles autumant, refutans. Et hoc est quod ait: Et nunc itaque, iam uidelicet, considerata ueritate diuinaque sapientia consulta, non replent, ut insipientes existimant [1 1Kb] , materialibus sacre descriptiones, sancte scilicet imaginationes, sanctorum eloquiorum celestes ornatus, dum eos dissimilibus sibi formis manifestant, et per eas, dissimiles uidelicet [2 1Kb] formas, super omnes simul materiales  species supermundalium uirtutum altitudines ostendunt. Hac autem controuersia finita, ad laudem dissimilium similitudinum conuertit sermonem et ait: Quia uero et nostrum animum reducunt magis dissimiles, uelut significantius transfertur obscure, similitudines [3 1Kb] , non estimo quemquam bene sapientum contradicere. Non arbitror, inquit, ullum eorum [4 1Kb] , qui sapiunt, contradicere [5 1Kb] mihi dicenti, dissimiles uel obscuras [6 1Kb] similitudines magis quam similes et apertas animum nostrum reducere in ueram celestium uirtutum contemplationem. Quod etiam ratione subnexa suadet dicens: In quidem enim pretiosioribus sacris formationibus consequens est seduci auriformes quasdam estimantes [7 1Kb] esse celestes essentias, et quosdam uiros fulgureos, decora indulos  uestimenta, candide et ignee innocueque resplendentes, et [8 1Kb] quibuscunque aliis similibus imaginatis formis theologia celestes figurauit intellectus. In pretiosis, inquit, hoc est, pulchris natureque similibus sanctis imaginationibus facillime possunt seduci, qui existimant, celestes substantias aureas habere formas, et quosdam uiros luculentos ibi esse, qui pulchra induti sunt uestimenta, quique [9 1Kb] candido colore et igneo, innocue tamen resplendent [10 1Kb] , aliasque similes imaginatas formas humanorum corporum configurationibus similes habitare celestia fingunt, spiritualium et inuisibilium uirtutum intelligibiles naturaliter substitutiones nec recte cogitare, nec pure cognoscere ualentes, et, quod est miserabilius [11 1Kb] , uix in humana multitudine paucissimus  sapientum numerus inuenitur, qui tali errore seduci non possit, falsa pro ueris approbare respuens. Sequitur: Quod quidem ne paterentur, qui nichil uisibilibus bonis [12 1Kb] altius intelligunt, sancta theologorum restitutiua [13 1Kb] sapientia, et [14 1Kb] ad indecoras  similitudines mirabiliter descendit. Ne illud, inquit, simplices imprudentesque fidelium anime paterentur, hoc est, incircumscriptos [15 1Kb] spiritus celestium uirtutum aureis quibusdam formis pulchrisque humani corporis, membrorum, armorum circumscriptos, pretiosissimaque uestimenta indutos, falsis suis phantasiis decepte, occasiones etiam ex [16 1Kb] propheticis uisionibus accipientes, existimarent, seque ipsas seducerent, abominabiliaque idola, longe diuinis intellectibus remota, in suis cogitationibus [17 1Kb] fingerent, sapientissima theologia, humane insipientie consulens, etiam ad deformium formarum dissimiles imaginationes descendit, quas nec natura uisibilium rerum [18 1Kb] recipit, nec inuisibilium sublimitas omnino sibi conuenire permittit. Ac si aperte  ipsa sancta theologia clamaret: quemadmodum tales deformes inhonesteque imaginationes [19 1Kb] , quas naturalis simplicitas respuit, et pulchritudo deridet celestium intellectuum [20 1Kb] , ineffabili sinceritate et incomprehensibili uniformitate [21 1Kb] refelluntur, quamuis in figuris eorum tenebrosissimis apparuerunt: ita, et non aliter, formosissime imagines ille [22 1Kb] , que humane dignitati putantur congruere, ab eorundem intellectuum [23 1Kb] purissima incircumscriptaque subsistentia uniuersaliter remouentur. Has siquidem omnes sacras figurationes diuine Scripture [24 1Kb] significatiuas esse, non autem substantiuas [25 1Kb] , uerissima ueritatis speculatio acclamat. Non concedens [26 1Kb] materiale nostrum in turpibus imaginibus manens requiescere. Non concedens, inquit, theologia,  materiale nostrum, hoc est, nostrum [27 1Kb] animum rebus materialibus promptissimum se inserere, in turpibus imaginibus manendo [28 1Kb] requiescere, inque eis finem cogitationis ponere, ad obscuras indecorasque similitudines peruenit. In Greco [29 1Kb] scriptum est: , id est, materiale nostrum, omne uidelicet, quod in nostra anima ad similitudinem materialis nostri [30 1Kb] corporis facillime inclinatur, inque amorem rerum uisibilium irrationabiliter flectitur. Purgans uero sursum uersus animam, et suggerens deformitate compositionum, tanquam neque iusto neque [31 1Kb] uero probante esse, neque [32 1Kb] ualde materialibus, quia sic turpibus similia secundum ueritatem sunt supercelestia et diuina spectacula [33 1Kb] . Hoc facit, inquit, prouida theologia, purgans sursum uersus animam,  hoc est, superiorem partem anime rationalis, que pars animus seu intellectus a sapientibus nominatur, ab omni falsorum phantasmatum contagione [34 1Kb] mundans. Pro eo quod transtulimus »sursum uersus animam«, in Greco scribitur »  «, hoc est: quod sursum fertur in anima. Mens quippe, que nostre nature sublimissima pars est, sursum semper ad spiritualia naturali [1 1Kb] appetitu fertur. Hinc [2 1Kb] ait Apostolus: »mente seruio legi Dei, carne autem legi peccati«; ideoque ipsa pars nostra [3 1Kb] diuine theologie administratione purgatur, ut purgata in celestium uirtutum, ipsiusque cause omnium contemplationem apta fiat atque instructa. Et suggerens, uelut proprie transfertur subpungens [4 1Kb] seu substimulans mentem, ipsa theologia per deformitatem compositionum, hoc est, per deformes imaginationum mixturas. Et hoc suggerit menti, quia, sicut insipientibus [5 1Kb] uidetur, diuina [6 1Kb] spectacula et supercelestia similia sunt [7 1Kb] secundum ueritatem turpibus imaginationibus. Neque  iustum neque uerum hoc est, neque ulla iustitia neque ulla ueritas approbat, neque ualde res ipse materiales fiunt incircumscriptibilium [8 1Kb] spirituum [9 1Kb] , similes [10 1Kb] sibi esse supercelestes essentias approbant, magis autem suis speciebus respuunt. Naturaliter quippe materialia omnia in spiritualia transferri appetunt, spiritualia uero ad materialium humilem uilissimamque extremitatem inclinari nolunt, quoniam impossibile est. Possibile est namque inferiora ad superiora ascendere, descendere uero superiora ad inferiora naturali transmutatione, impossibile est. Et si quis dixerit: uidetur [11 1Kb] itaque beatus Dionysius angelicas uirtutes omnino carere [12 1Kb] corporibus predictis rationibus [dicere] [13 1Kb] . Cui breuiter est [14 1Kb] respondendum. Terrena materialiaque [15 1Kb]  corpora mortalia, corruptibilia, membrorum [16 1Kb] compositionibus distincta, sensibilibus [17 1Kb] formis localibusque spatiis circumscripta, temporibus mutabilia, seu horum omnium imagines, siue [18 1Kb] interius in phantasiis [19 1Kb] memorie, siue exterius in sensuum impressione [20 1Kb] , diuinos animos habere penitus denegat. Spiritualia autem corpora simplicia, nullis formarum sensibilium [21 1Kb] lineamentis [22 1Kb] coartata [23 1Kb] , ipsis diuinis animis simillima et conuenientissima possidere eos non solum non denegat, uerum etiam affirmat. In quibus, celestibus uidelicet subtilissimisque suis corporibus, humanis obtutibus sepe uisibiliter apparuere, ut Abraham et Tobie, transmutantes inuisibiles et incircumscriptas suorum spiritualium corporum qualitates in quascunque formas  uisibiles, in quibus hominibus se manifestare uelint.

Hactenus de prouida erga purgationem nostri animi  theologia per descensionem ad humillimas et confusas inhonestasque materialium rerum conformationes [24 1Kb] , quibus diuini animi significantur. Nunc uero tractare incipit, quod non sine ratione diuina theologia similitudines rerum inuisibilium ex omni uisibili creatura sumpserit. Propterea sequitur: Sed itaque et hoc intelligere oportet, nichil eorum, que sunt, esse uniuersaliter boni participatione priuatum, siquidem, ut eloquiorum ueritas [25 1Kb] ait, omnia bona ualde. Oportet nos, inquit, [26 1Kb] intelligere, quod nulla creatura est, que omnino iuxta suam analogiam participatione summi boni priuetur. Ait enim Scriptura: »et uidit Deus, et ecce omnia bona ualde«. Et [27 1Kb] si ita est, quid mirum, si in rebus materialibus speculationis intelligibilium occasio sumatur, ut, quoniam  omnia summum bonum participant, ex similitudine inferiorum bonorum ad cognitionem sublimium humanus animus possit ascendere? Et hoc est quod sequitur:

§ 4. Est ergo ex omnibus intelligere bonas speculationes, et inuisibilibus et intellectualibus ex materiis [28 1Kb] reformare dictas dissimiles [29 1Kb] similitudines, altero modo intellectualibus habentibus, que sensibilibus aliter distributa sunt. Si, inquit, omnia summi boni participantia sunt, oportet profecto ex omnibus intelligere, hoc est, in omnibus materialibus conspicari bonas immaterialium [30 1Kb] contemplationes, et ex materiis sensibilibus formare predictas dissimiles similitudines, ut per eas inuisibiles et intellectuales intelligantur uirtutes, dum non eodem, sed altero  modo intelligibilium uirtus et sensibilium natura perspicitur. Quod consequenter subnectit dicens: Et enim furor irrationabilibus quidem ex passibili motu inest, et omni irrationabilitate est repletus furibundus eorum motus; sed in intellectualibus altero modo oportet irascibile intelligere. Furor, inquit, et ira bestiis ratione carentibus ex passibili, naturali tamen motu, uel, sicut in Greco scribitur, , ex passibili impetu uel cupiditate, insita sunt, irrationabilisque eorum motus plenus est ire atque furoris, ut in leonibus ceterisque feris ferocibus, quarum furibunda rabies uix domari potest. Non tamen in eis tales motus reprehenduntur, quoniam naturales sunt, et sine quibus nature proprietas ipsarum bestiarum perfecta esse non potest;  mitis enim leo leo non est; sed dum talis impetus furoris et ire siue de Deo, siue de intellectuali, siue rationali [31 1Kb] sapientia, tamen creatura, predicatur,  altera ratione, quam in bestiis perspicitur, oportet intelligi. Propterea sequitur: Declarans, ut estimo, eorum uirilem rationabilitatem [1 1Kb] et immitem quietem in diuinis et immutabilibus fundamentis. Furor itaque et ira, dum de intellectualibus leguntur naturis, non ferocem impetum, sed quadam similitudine uirilem fortemque rationabilitatem, et immitem [2 1Kb] , hoc est irreprehensibilem [3 1Kb] , quietem [4 1Kb] in diuinis ac semper manentibus essentiis, declarat [5 1Kb] , ut [6 1Kb] quadam pulcherrima metaphora furor in bestia, irrationabilis uidelicet motus, rationabilis uigor et [7 1Kb] fortitudo in natura intelligibili accipitur, et bestialis [8 1Kb] ira irreprehensibilem [9 1Kb] quietem diuini animi in diuinis collocationibus, que semper et incommutabiliter manent. Est igitur furor irrationabilis rationabilis  fortitudinis imago [10 1Kb] ; est ira [11 1Kb] feralisque impetus [12 1Kb] intelligibilium animorum in diuina [13 1Kb] seueritate inque immutabili amore iustitie immitis irreprehensibilisque [14 1Kb] absque ulla adulatione perpetue quietudinis symbolum. uidesne quomodo inferiora bona, que ex participatione summi boni [15 1Kb] proueniunt, primaque [16 1Kb] bona, summoque bono proxima imaginantur [17 1Kb] ? Et ne mireris [18 1Kb] , quod beatus magister , hoc est, immitem quietem in diuinis et immutabilibus fundamentis dixerit. Immitis [19 1Kb] enim quies est seuera et inflexibilis in amore celestium uirtutum incommutabilisque possessio. Nec resistit, quod ait Dominus: »Beati mites, quoniam ipsi possidebunt terram«. Necesse est enim, eos, qui mites sunt in malo, hoc est, totius malitie  expertes, immites fieri in bono, in bonarum uidelicet uirtutum [20 1Kb] seuera diligentique custodia, earumque zelo laudabili ira commotos, aduersus [21 1Kb] omnia uitia [22 1Kb] pugnare non desinentes, [23 1Kb] uigilique semper animo, ne aliquo preualeant, in pace uirtutum, quas custodiunt, quiescentes. Hinc apostolus dicit [24 1Kb] : »Irascimini et nolite peccare«. Et alibi de furore spirituali atque superbia [25 1Kb] laudabili precipit: »Que sursum sunt sapite, non que super terram«. Sequitur: Eodem modo concupiscentiam quidem esse dicimus in irrationabilibus inconsultam quandam et materialem ex naturali motu aut consuetudine in mutabilibus [26 1Kb] incontinenter ingenitam [27 1Kb] passibilitatem, et irrationabilem corporalis uoluptatis [28 1Kb] continuitatem, simul omne animal compellentis  in secundum sensum concupiscibile. Breuem querit  explanationem. Ait enim: Simili modo, hoc est, quemadmodum de furore, ista, que [29 1Kb] diximus, de concupiscentia quoque irrationabilium animalium dicere debemus. Nihil aliud quippe est concupiscentia irrationabilium, nisi inconsulta, absque rationabili uidelicet consilio, et materialis ingenita passibilitas, que ex naturali motu seu frequenti [30 1Kb] consuetudine, sine ulla continentia, in rerum mutabilium impatienti amore [31 1Kb] nascitur, et irrationabilis corporee libidinis assiduitas, que omne animal cogit in illud concupiscibile, quod est secundum sensum, prono impetu ruere. Cum uero dissimiles similitudines intellectualibus circumponentes, concupiscentiam eis conformemus [32 1Kb] , amorem diuinum ipsam intelligere oportet super rationem et intellectum immaterialitatis,  et inflexibile, et non indigens desiderium superessentialiter caste et impassibilis contemplationis, et ad illam puram et sublimissimam claritatem, et inuisibilem et formicam pulchritudinem eterne uere et inuisibilis societatis. Et potentiam excipit quidem [33 19Kb] in sufficienti [34 1Kb] , et inconuersibili, et a nullo affligi ualente per inconfusam et immutabilem diuine pulchritudinis amorem et uniuersalem reuocationem, in id, quod uere est appetendum. Dum uero, inquit, [35 1Kb] dissimiles similitudines ex materialium rerum rationeque carentium [36 1Kb] naturalibus [37 1Kb] circa intellectuales, ueluti quedam uestimenta, ponimus uirtutes, et concupiscentiam eis circumformamus, non irrationabilem motum, sed amorem diuinum per ipsam concupiscentiam intelligere debemus. Quid diuinus amor?  Est laudabilis concupiscentia ipsius immaterialitatis, que superat omnem rationem et intellectum. Eandem quoque concupiscentiam in figura inflexibilis et non indigentis, hoc est, non ex inopia rerum temporalium nascentis desiderii superessentialis et caste et impassibilis contemplationis, et eterne ueraciter et inuisibilis adunationis ad illam puram et excelsissimam luculentiam et inuisibilem pulchritudinem, ex qua omnis forma et pulchritudo [38 1Kb] facta est, accipere nos oportet. Et ipsa spiritualis concupiscentia potentiam, uel ut [39 1Kb] significantius ex ambiguo Greco, quod est [40 1Kb] , potest transferri, puritatem suscipit in sufficienti, hoc est forti, strenuo, robusto, et inconuersibili [41 1Kb] , in eo uidelicet, quod sufficiens est strenuumque atque robustum,  inconuersibili [42 1Kb] quoque, et in eo, quod a  nullo [1 1Kb] affligi potest. [2 1Kb] His enim omnibus nominibus diuinam uirtutem significat, ut arbitror, que sufficientem [3 1Kb] ., strenuam, robustamque et inconuersibilem potentiam desiderantibus se largitur, que uidelicet potentia uel puritas a nulla alia uirtute sibi opposita uel affligi uel uinci ualet. Et hoc totum datur propter inconfusum et liquidum et immutabilem diuine pulchritudinis amorem, et propter catholicam reductionem in id, quod uere est appetendum, summum uidelicet bonum, quod appetit omne quod amare potest.

Postquam uero de similitudinibus [4 1Kb] longe dissimillimis, que ex naturalibus motibus irrationabilium bestiarum ad rationabiles [5 1Kb] intelligibilium animorum uirtutes significandas sancta introducit theologia,  tractatum est, quid ipsa irrationabilitas rationabilium et insensualitas sensu carentium in ipsis rebus, quibus naturaliter insunt, potest definiri, quid in diuinis conformat intellectibus, aptissime subiungit et ait: Sed et ipsam irrationabilitatem et insensualitatem in quidem irrationabilibus animalibus, aut inanimatis [6 1Kb] materiis, defectum rationis et sensus proprie uocamus; in animatis [7 1Kb] autem immaterialibus et intellectualibus essentiis, sancte et decenter supereminens earum, ut supermundalium, confitemur [8 1Kb] nostra transitoria et corporali ratione, et materiali alienato incorporalibus [9 1Kb] animis sensu. Ipsa, inquit, irrationabilitas irrationabilium animalium defectus rationis est; insensualitas uero carentium anima sensuali [10 1Kb] materiarum, defectus sensus est [11 1Kb]  et proprie dicitur. Dum [12 1Kb] autem irrationabilitas et insensualitas de immaterialibus [13 1Kb] et intellectualibus predicatur essentiis, insensualitas quidem de immaterialibus, de intellectualibus uero [14 1Kb] irrationabilitas [15 1Kb] , pulchre et religiose confitemur significari, quod in ipsis supermundalibus supereminet, hoc est, contemplationis earum uirtus, que omnem sensum nostrum nostramque rationem supergreditur, dum nostra transitoria et corporalis ratio, hoc est, adhuc mortali corpore grauata, et materialis sensus longissime ab incorporalibus 16 1Kb] animis alienantur. Hac [17 1Kb] forma locutionis Apostolus [18 1Kb] utitur, dicens: »Stultum Dei sapientius est hominibus«, supereminentiam diuine sapientie in figura stultitie laudans. Dum ergo lego uel [19 1Kb] audio, intellectuales essentias  in formis irrationabilium animalium, uel in similitudine rerum materialium, anima et sensu carentium, apparuisse uel significatas fuisse, non defectum  rationis et sensus, sed supereminentiam earum, qua nostram rationem nostrumque sensum exsuperant, oportet me accipere. Non enim adhuc ratione et sensu comprehendimus altitudinem nature supercelestium, donec perueniamus in eorum equalitatem. Est itaque non dissonas reformare celestibus formas [20 1Kb] , et ex uilibus materie partibus, quoniam et ipsa ex uere bono subsistentiam possidens, per omnem sui materialem dispositionem resonantias quasdam intellectualis pulchritudinis habet. Et possibile est per [21 1Kb] eas reduci ad [22 1Kb] immateriales primas formas, dissimiliter, ut dictum est, similitudinibus acceptis, et eisdem non similiter, compacte autem et [23 1Kb] pulchre intellectualibusque [24 1Kb] et sensibilibus proprietatibus definitis. Notandum, quod ex [25 1Kb] abundantia  grece locutionis sepe prepositiones ponuntur, et nullum augent intellectum. Et maxime he tres: re, et, ad; , , similiter, que in diuersas uertitur translationes. Quas prepositiones uidelicet propter diligentiam interpretationis noluimus [26 1Kb] preterire, presertim cum curiosus lector perspiciet, ubi necessarie sunt, et ubi superabundant [27 1Kb] . Est itaque, inquit, hoc est oportet, formare formas non dissonas, sed conuenientes celestibus significandis essentiis, etiam [28 1Kb] ex uilibus partibus terrene mortalisque materie; nec sine ratione, quoniam et ipsa materia ex summo bono, quod solum uere est, substantiam possidet in omnibus suis materialibus ordinibus, et habet resonantias quasdam, hoc est, resultationes intellectualis pulchritudinis.  Resonantias autem dico uel resultationes, quas grece [29 1Kb] [30 1Kb] uocant, rerum intelligibilium imaginationes. Sicut enim imago uocis in rupe quadam seu aliqua concauitate, uel sicut imago corporis ex speculo [31 1Kb] resultat, ita intellectualis pulchritudinis celestium uirtutum imaginationes ex omni terrena uilissimaque materia respondent. Ideoque possibile est, nostrum animum reduci per resonantias ad immateriales primas formas, quas Greci [32 10Kb] appellant, quarum resultantes imagines sunt, ita tamen, ut dissimiliter ipse similitudines accipiantur in materialibus, unde resultant, et in immaterialibus, [33 1Kb] quibus resultant. Aliter enim furor in leone diffinitur, aliter in angelo. Et eisdem similitudinibus non eodem modo  consideratis [34 1Kb] , sed iuxta differentias materialium rerum et altitudines immaterialium. Compacte autem et pulchre proprietas definitur [35 1Kb] uniuscuiusque in  intellectualibus uirtutibus et sensibilibus materiis. uerbi gratia, irrationabilitas defectus rationis est in animalibus ratione carentibus, in celestibus uero essentiis supereminentia rationis et superrationabilitas, qua superant omnem rationem nostram et sensum. Sequitur:

§ 5. Hec mysticos theologos inueniemus [1 1Kb] non solum celestium dispositionum [2 1Kb] declarationibus mirabiliter circumformantes, sed et ipsis aliquando thearchicis manifestationibus. Hec, inquit, que diximus de celestium formationibus ex materie partibus assumptis, non solum inuenimus diuinos theologos celestibus declarandis mirabili modo circumformare, uerum etiam aliquando in ipsis diuinis, id est, in ipsius summe ac sancte deitatis manifestationibus  accipere, ut eisdem dissimilibus, hoc est, longe distantibus similitudinibus et ipse celestes essentie, et ipsarum summa et uniuersalis omnium, que sunt, causa significetur. Propterea triplicem modum diuine imaginationis subiungit dicens: et aliquando quidem ipsam, uidelicet Deitatem, ex luminibus pretiosis laudant, ut [3 1Kb] solem iustitie, ut [4 1Kb] stellam matutinam in animum sancte orientem, et ut [5 1Kb] lumen incircumuelate et intellectualiter resplendens. Hec [6 1Kb] sunt pretiosissime et sublimissime huius mundi partes. Aliquando uero ex mediis, hoc est mundi partibus, ut ignem innocue splendentem, ut aquam uitalis plenitudinis datricem, et, symbolice dicendum, [7 1Kb] in uentrem [8 1Kb] subeuntem fluminaque redundantem inmensurabiliter refluentia. Animaduerte,  quam pulchre et breuiter singula exponit. Siquidem [9 1Kb] sol iste uisibilis, ipsius solis inuisibilis iustitie imago est, et stella matutina [10 1Kb] mox in animo fidelium orientis sancte illuminationis per fidem. Prima siquidem rationabilis anime ad creatorem redeuntis illuminatio est donum fidei, quod per sacramenta baptismatis et datur et significatur. Ideoque non incongrue fides summe et cessentialis Trinitatis, que primitus in anima fidelium surgit et apparet, sub symbolo lucifere stelle a sanctis theologis innuitur, quam stellam mysticam clara sequitur aurora, splendor uidelicet actionis et scientie in spe robustissima future beatitudinis, deinde sol, clarissima profecto species summe ac sancte Theophanie relucet, et feruentissima uirtus diuine caritatis  in his, qui ipsam ueritatem et contemplantur et diligunt, ineffabilis gratie ardore incensi, pulchritudine allecti. Et hoc est quod ait: ut lumen incircumuelate et intellectualiter resplendens. Dum enim clarissima fidei stella in matutinis, hoc est [11 1Kb] ,  in primordiis conuersionis humane anime [12 1Kb] ad Deum suum incipit oriri, subindeque pulcherrimus splendor practice, id est, actionis uirtutum, aureusque rubet fulgor physice, naturalis scilicet scientie omnium rerum, que post Deum sunt, et hoc tantum in spe future glorie peragitur, et super hec omnia post maximum interioris hominis luminare, hoc est, post eximiam diuine Theologie luculentiam, que sola diuina, omnem intellectum superantia [13 1Kb] , gnostica uirtute flagrantissime caritatis considerat: quid sequitur, nisi ipsius ueritatis incircumuelatum lumen, hoc est, omni uelamine sensibilium figurarum carens, et per se [14 1Kb] ipsum in diuinis mentibus altitudine [15 1Kb] intellectualis contemplationis refulgens [16 1Kb] ? Et intuere has tres imaginationes  diuine sapientie ex sublimissimis materialis huius mundi partibus introductas, solem uidelicet, et luciferum, ethereumque lumen, quod ubique [17 1Kb] semper splendet, nullaque [18 1Kb] tenebrarum caligine obumbratur, nullo [19 1Kb] terrenorum corporum seu aliqua mole circumscriptorum obstaculo impeditur, sed liberum ubique purissimumque diffunditur. Ex mediis autem mundi partibus, hoc est, ex ere humidoque elemento duas similitudines Theologus suscepit [20 1Kb] , ignem plane et aquam. In superioribus namque eris partibus, qui [21 1Kb] ethereis spatiis adiungitur, flammas innocuas esse physici affirmant. Innocue [22 1Kb] uero propterea sunt, quia nullam corpulentiam, in qua ardeant, inibi reperiunt [23 1Kb] , quoniam tenuissimus spiritus in sublimitate eris huius circumlabitur.  Qui ignis, ut arbitror, ipsum imaginat, qui de seipso ait: »Ego sum ignis consumens«. Summa siquidem ac sancta Trinitas Deus unus humanos animos, in quibus habitat, in se ipsum conuertit atque consumit, non ut eis noceat, sed ut in eis solus appareat, non ut consumat eorum substantiam, sed ut perficiat eorum beatitudinem. Aqua etiam uitalis est plenitudo interne sapientie, que, dum primo occulte et inuisibiliter in abdita rationalis anime, uelut in quendam uentrem subit, ineffabili meatu ueluti [24 1Kb] in aperta flumina uirtutum et inmensurabilia diuinorum dogmatum fluenta redundat. Hinc est quod Dominus ait: »qui credit in me«, sicut dicit Scriptura, »flumina de uentre eius fluent aque uiue«. Sequitur: aliquando autem ex nouissimis,  ut unguentum suaue, ut lapidem angularem. Sed et bestialem ipsi formam circumponunt, et leonis ei et pantheris [25 1Kb] speciem [26 1Kb] coaptant, et pardalin eam [27 1Kb] uestiunt et ursam seuientem. Post mediarum mundi partium imaginationes consequenter nouissimarum  paradigmata subduntur. Nouissime autem mundi partes sunt, que terrene molis constituuntur [1 1Kb] constitutione [2 1Kb] . Que, quamuis in natura uisibilium nouissimum atque ueluti uilissimum obtinent [3 1Kb] locum, uirtute tamen diuinarum rerum significationis non sunt nouissima, sed excelsa et incomprehensibilia, et maxime utriusque [4 1Kb] nature unigeniti filii Dei domini et saluatoris nostri Iesu Christi significatiua. Unguentum [5 1Kb] itaque suaue Christus est, in cuius imagine sub figura Ecclesie ait theologia: »dum esset rex in accubitu suo, nardus in ea dedit odorem suum«. Lege mysticam feminam, que paulo ante passionem fudit alabastrum [6 1Kb] in capite Domini, et impleta est domus odore, hoc est, totus mundus suauissima doctrina passionis Domini et resurrectionis  ceterarumque uirtutum, que propter nos peregit, repletus est. Hoc mysticum unguentum in consecratione crismatis catholica componit Ecclesia. Lapis [7 1Kb] angularis Christus est, quem Iudei perfidi respuunt, sed angularis nobis factus est. In ipso enim coniungitur Ecclesia ex Iudea et gentibus collecta. In ipso rationalis et intellectualis, angelica uidelicet et humana natura unum facta est. Ipse est enim pax nostra, qui fecit utraque unum. In ipso diuinitas et humanitas, uerbum et caro, una substantia in duabus [8 1Kb] naturis effecta [9 1Kb] . Et quis idoneus est, angulositatem [10 1Kb] Christi digne explanare? dum preter [11 1Kb] quod diximus de adunatione circumcisionis et preputii celestium item terrestriumque, hoc est,  intellectualis et rationalis creature in unam diuinam ac summam ciuitatem, nec non deitatis et humanitatis in ipso, quintuplex ipsius angularitatis a sanctis Patribus traditur modus. Ipse siquidem in seipso utrumque sexum, masculinum uidelicet et femininum, in simplicitatem diuine imaginis, secundum quam factus est homo, coadunauit. »In Christo enim«, ait [12 1Kb] Apostolus, »non est masculus neque [13 1Kb] femina«. In ipso orbis terrarum et paradisus per resurrectionis sue gratiam unus efficitur paradisus. In ipso generaliter terra et celum per similitudinem humane et angelice uite unum efficitur celum. In ipso corporalis et spiritualis creatura per adunationem substantie una fit spiritualis creatura, dum inferiora ubique transeunt in  superiora. In ipso omnis creatura Creatori copulatur in re [14 1Kb] ipsa per speciem. uidesne quinquepartitum angularem [15 1Kb] Christi modum, de quibus singulis  in libris [16 1Kb] latius tractauimus. Ipse est leo de tribu Iuda, qui uincit mundum ipsiusque principem. In forma quippe leonis fortitudo Christi exprimitur, et furor irrationabilis, quo aduersantes nobis iniquas potestates, omniaque uirtutibus opposita contemnit [17 1Kb] penitusque interimit. Mysticus quoque pantheri [18 1Kb] est. Pantheri quippe dicitur quasi panther, hoc est bestialissimus; ferocissima enim omnium bestiarum est. Que figura dupliciter in Christo intelligitur: aut enim e contrario accipitur, ut per nimiam ipsius bestie ferocitatem ineffabilis diuine pietatis clementia et mansuetudo, qua uult [19 1Kb] omnes homines saluos fieri et in agnitionem ueritatis uenire, significetur, aut [20 1Kb] per metaphoram seuissime bestie zelus diuine bonitatis,  quo [21 1Kb] deuorat [22 1Kb] et consumit omnes ferales et irrationabiles nostre nature motus, imaginatur [23 1Kb] . In eadem figura et pardalis ursaque seuiens introducitur. Rationabilis quippe et plus quam rationabilis diuine bonitatis amor irrationabiles et plus quam irrationabiles nostre nature motus semper appetit delere, ipsamque naturam liberam, omnique ferali suo impetu ereptam in seipsam ineffabilibus diuinorum alimentorum morsibus consumere. Sequitur: Addam uero et quod omnium [24 1Kb] uilius esse et magis significare uisum est, quia et uermis specie ipsam seipsam circumformantem diuini sapientes tradiderunt. Addam, inquit, predictis imaginationibus illud symbolum, quod omnium [25 1Kb] uilius [26 1Kb] esse uisum est, et magis significare, uel ut [27 1Kb] expressius  transfertur, magis obscurum uel [28 1Kb] dissimile. Diuini siquidem sapientes, id est theologi, tradiderunt, ipsam sapientiam in specie uermis seipsam formasse, eo loco fortassis, ubi per prophetam [29 1Kb] loquitur: »Ego sum uermis et non homo«. Hoc enim intelligitur de Christo, qui de uirili semine non est natus, sed sicut uermis de simplici natura terre, ita ipse ex uisceribus perpetue uirginis et incontaminate carnem assumpsit. Nihil [30 1Kb] itaque in natura rerum materialium uilius uerme, qui de simplici limo [31 1Kb] concipitur, et tamen per ipsum incarnatio Dei uerbi, que superat omnem sensum et intellectum, imaginatur. »Generationem eius quis enarrabit«? Potest et sic intelligi: Ego sum uermis et non homo, hoc est, ego [32 1Kb] sum uermis, et non homo uermis [33 1Kb] .  Ac si diceret: Ego, qui plus quam homo sum, secreta penetro [34 1Kb] totius nature, sicut uermis uiscera terre, quod nullus alius humane nature particeps  potest agere. Cui sensui arridet, quod in alio psalmo scriptum est: »et substantia mea in inferioribus terre«, hoc est, et substantia mea [1 1Kb] , que per seipsam sapientia [2 1Kb] est, in inferioribus terre, hoc est, in intimis nature condite sinibus [3 1Kb] subsistit. Esse enim omnium est, superesse Diuinitatis. uermis itaque, qui abdita totius creature penetrat, sapientia patris est, que dum est [4 1Kb] homo, omnem superat humanitatem. Audi Apostolum de se ipso loquentem: »Paulus apostolus, non ab hominibus, neque per hominem, sed per Iesum Christum, et Deum patrem, qui suscitauit eum a mortuis«. Nonne ipse est mysticus ille uermis, in cuius imagine quingentesimo [5 1Kb] semper anno transacto de cinere arabice auis, phenicis [6 1Kb] dico, proprii sui pectoris  flamma consumpte, uermis nascitur, et ad pristinam uiriditatem reuocatur? Christus siquidem ardore passionis, quam sponte sua susceperat, consumptus est, et descendit ad inferos mirabilis uermis. Sed mox post triduum reuersus est, suique apostoli, qui eum in cruce ardentem uiderant, in spirituali corpore resurgentem conspexere, uirtutumque pennis uolantem, ad Patremque suum ascendentem mirati sunt.

Sequitur: Sic omnes theosophi et occulta [7 1Kb] inspiratione prophete sanctis incontaminatis distinguunt sancta sanctorum, et dissimilem sanctam figurationem honorant, ut [8 1Kb] neque diuina immundis tractabilia sint, neque mirabilium agalmatum studiosi contemplatores tanquam ueris remaneant figuris. Et  diuina honorificant ueris negationibus, et ad nouissima compactarum resonantiarum diuersis similitudinibus. Tali modo, inquit [9 1Kb] , figurarum omnes theologi, quos nunc theosophos, hoc est, diuina sapientes appellat, et omnes prophete occulta [10 1Kb] sancti Spiritus inspiratione formati distinguunt sancta sanctorum a sanctis incontaminatis [11 1Kb] . Ac si aperte diceret: A sanctis et incontaminatis dissimilium imaginationum symbolis, que non immerito incontaminata dicuntur, quoniam diuino spiritu in mentibus theologorum et prophetarum descripta sunt, sancta sanctorum, id est, intellectuales essentie ipsaque Diuinitas discernuntur per theologos ineffabili summe sapientie administratione, ita ut et illa symbola sancta et immaculata ab his, qui intelligunt,  que per ea significantur, honorabiliter uenerentur, et sancta sanctorum, quorum imagines sunt [12 1Kb] , ab eis longe segregentur intellectuali discretione. Diuina itaque symbola sancta sunt [13 1Kb] , res uero, quarum symbola sunt, sancta [14 1Kb] sanctorum, hoc est,  sancti intellectus sanctorum. Et dissimilem sanctam figuram honorant, hoc est, sancta illa diuinarum rerum figuratio, quamuis longe dissimilis sit ipsis intellectibus per eam significatis, honoratur a sanctis theosophis atque [15 1Kb] prophetis. Dum enim eas res, que significantur, pure intelligunt, ipsas prius honorant, quoniam diuine et supermundane sunt. Consequenter etiam earum figurationes [16 1Kb] , siue ex superioribus materialis creature partibus, siue mediis, siue nouissimis translatas, non immerito uenerantur, intellectualique distinctione et discretione res ipsas suis figurationibus segregant, nec figuras pro ueris intellectibus, nec ueros intellectus pro figuris approbant, sed omnibus remota omni confusione suas definitiones et cognitiones distribuunt.  Ac [17 1Kb] , ueluti quis interrogaret, cur sancta dissimilia symbola [18 1Kb] sanctorum intellectuum a theologis et figurantur et honorificantur?---rationalius [19 1Kb] quippe uideretur, similia symbola sanctis intellectibus configurari, quam dissimilia---redditur causa dissimilium significationum. Et [20 1Kb] hoc, inquit, quod queris, repertum est, ut neque diuina tractabilia sint, hoc est, ut neque diuini intellectus peruii et patefacti fierent immundis, pollutis uidelicet hominibus, delictorum impietatisque uel certe superbie sordibus contaminatis, quibus nec sensibilia diuinarum rerum licet uidere sacramenta, quanto magis tractare; quoniam, dum diuina sacramenta [21 1Kb] conspiciunt, ueluti puerilia et ludibria et nullius spiritualis [22 1Kb] intellectus significatiua contemnunt. Et notandum,  quod in eo loco, quo transtulimus tractabilia, in Greco scriptum est , quod nos possumus dicere facilia, ut talis sensus sit: Propterea diuini sapientes sacramenta diuinarum rerum dissimilia ipsis rebus, obscura, mixta [23 1Kb] , ex materialibus assumpta conformant, ne diuina mysteria facilia fierent ad intelligendum immundis animis indignisque cognitione ueritatis. Et hec una [24 1Kb] causa dissimilitudinis sanctarum imaginum. Altera uero est, quam subsequenter [25 1Kb] adiungit dicens: Neque mirabilium agalmatum studiosi contemplatores tanquam ueris remaneant figuris [26 1Kb] . Ad hoc etiam obscure et dissimiles imaginationes facte sunt; hoc est, neque [27 1Kb] finem sue speculationis ponant, qui studiose mirabilia agalmata, diuinas scilicet imaginationes  contemplantur, in ipsis figuris, putantes eas ueras esse et non figuratiuas, neque ultra eas uirtutem intime contemplationis erigere uolentes. Talis siquidem error multos [28 1Kb] ac pene omnes inuasit et adhuc inuadit, existimantes, sensibilia sacramenta  nil altius significare preter seipsa; ac per hoc approbantes falsa pro ueris et seipsos fallunt et simpliciores decipiunt, remanentes in figuris, in earum uero mysticum intellectum mentis aciem infigere negligentes. De talibus ait apostolus: »Littera occidit, spiritus autem uiuificat«. Omnem quippe, qui nichil ultra quod sentit, existimat esse, littera occidit, quoniam spiritum, id est ipsius littere intellectum, neque ualet neque ualet neque uult attingere. Ubi notandum, quod beatus apostolus non illam solummodo litteram [dicit] [1 1Kb] , que [2 1Kb] imago uocis est, sed generaliter omnes mysticas figuras, siue in dictis, siue in factis, siue in rerum sensibilium imaginationibus descriptas in totius diuine Scripture serie, per quas ueritas rerum spiritualium et  supermundalium arcana ad exercitationem humani animi, et a terrenis ad celestia subuectionem significantur [3 1Kb] . Agalma autem, ex quo singulari nominatiuo pluraliter agalmata flectitur, multipliciter etiam ab ipsis Grecis intelligitur. Agalma [4 1Kb] enim dicunt omnem expressam [5 1Kb] imaginem, que intuentibus letitiam efficit. Agalma quoque dicunt idolum [6 1Kb] uel simulacrum [7 1Kb] , ipsi, cuius imago [8 1Kb] , similitudo est [9 1Kb] , simillimum. Agalma quippe dicitur quasi [10 1Kb] , hoc est, ualde excelsum. Et diuina itaque [11 1Kb] honorificant mysteria sancti theologi ueris negationibus, hoc est, per negationes, que uere de diuinis predicantur. Ut enim predictum est, in diuinis significationibus uere [12 1Kb] sunt negationes [13 1Kb] , affirmationes uero metaphorice, ac ueluti exstrinsecus  acquisite, aut omnino incompacte, hoc est, non proprie. Et non solum per negationes ueras diuina honorificant, uerum etiam per diuersas similitudines, uel ut [14 1Kb] transfertur, per alienas similitudines [15 1Kb] compactarum resonantiarum, hoc est, consonantium imaginationum ad nouissima, ad materialium uidelicet et corporalium rerum formas et species. Ut enim superius confectum est [16 1Kb] , sicut plus diuina honorificari, hoc est, expressius significari per ueras negationes, quam per translatas affirmationes possunt: ita plus et significantius eadem diuina per alienas similitudines nouissimarumque materialium rerum imaginationes, quam per pulchras celestium rationabiliumque rerum formas mentibus humanis insinuantur. Quemadmodum namque  de Deo predicat [17 1Kb] , qui dicit, inuisibilis est, incomprehensibilis est [18 1Kb] , non est substantia, non est essentia, nichil est eorum, que sunt; superat enim  omne, quod dicitur et intelligitur; ita non proprie, sed translatiue de eo [19 1Kb] quis dicit, essentia est, substantia est, bonitas est, ueritas est, ceteraque horum similia. Ac per hoc sicut ipsum magis honorat, qui negat eum [20 1Kb] esse quid, quam qui eum affirmat quid esse, ita plus eum significat [21 1Kb] atque honorat, qui figuram bestialem ipsi circumdat, quam qui [22 1Kb] in humana effigie auro gemmisque decora, preciosaque induta uestimenta, celestibusue splendidissimis corporibus circumscripta, ipsum imaginat. Putat enim eum sic subsistere; non autem decipitur, dum de ipso bestiales turpesue confusasue formas tradat [23 1Kb] ; naturali enim ingenio ueraque ratione ductus omnino eum sic esse fiducialiter [24 1Kb] negat.

Sequitur: Nihil ergo [25 1Kb] inconsequens, si et celestes  essentias ex inconuenientibus dissimilibus similitudinibus reformant secundum dictas causas. Non irrationabiliter, inquit, secundum predictas causas, neque inconsequenter [26 1Kb] sancti theologi celestes essentias per inconuenientes, ut [27 1Kb] significantius transfertur, per obscuras dissimilesque conformant similitudines. Hactenus de expositione sanctarum imaginationum supermundanorum intellectuum. Deinceps apologia est, cur in hanc inquisitionem uenerit [28 1Kb] . Sic igitur defensionem suam aggreditur. Non enim fortassis eque non [29 1Kb] nos in questionem quidem ex indigentia, in anagogen quoque per diligentem diuinorum scrutationem ueniremus. Non fortassis, inquit; nam causalis coniunctio, que est enim, uacat [30 1Kb] ; ueniremus [31 1Kb] , et eque [32 1Kb] non  ueniremus nos in hanc questionem de mysticis sancte Scripture imaginationibus ex indigentia, hoc est, ex inopia intelligentie; non enim nos latebat mysticus sanctarum figurationum intellectus; neque in anagogen, hoc est, in sensum ad superiora ducentem per diligentem diuinorum symbolorum scrutationem ueniremus, nisi deformitas nos [33 1Kb] extorqueret manifestatorie angelorum reformationis, non sinens nostrum animum remanere in dissimilibus formarum facturis, sed luctantem negare materiales passibilitates, et assuescentem pure extendi per uisibilia in supermundanas altitudines. Ac si diceret: In huius questionis, que de diuinis symbolis est, diligentem inuestigationem [34 1Kb] non descenderemus, si non deformitas ac ueluti turpitudo formationum,  que angelicas uirtutes in diuinis Scripturis manifestant, nos [35 1Kb] ueluti inuitos cogeret [36 1Kb] et extorqueret. Que deformitas non sinit nostrum animum remanere  in dissimilibus diuinorum intellectuum formationibus; hoc autem dicit condescens his, qui carnaliter diuina accipiunt symbola; sed sinit nostrum animum luctari aduersus falsas phantasias uana cogitantium [1 1Kb] , et negare materiales passibilitates [2 1Kb] spiritualibus carnaliter inesse substantiis, et assuescentem, hoc est, discentem nostrum animum sinit pure extendi, in incontaminata uidelicet subuehi, per uisibilia sacramenta in supermundanas diuinorum intellectuum excelsitudines. Et hoc breuiter concludit dicens: Tanta quidem a nobis dicta sunt propter materiales et inconuenientes diuinorum eloquiorum angelicarum imaginum descriptiones. Post uero apologiam sequentis operis breuis sequitur diuisio. Ait enim: Deinde autem segregari oportet, quid [3 1Kb] ipsam  quidem esse [4 1Kb] ierarchiam estimamus, quidue ipsa ierarchia [5 1Kb] prosit ierarchiam sortientibus. Hoc est: oportet nos de cetero segregare [6 1Kb] , certis scilicet terminis definire, quid ipsam generalem ierarchiam, id est, pontificatum arbitramur [7 1Kb] esse, quidue ipsam, generalem uidelicet [8 1Kb] ierarchiam, sortientibus prodest unaqueque specialis ierarchia. Tota siquidem huius operis intentio est de generali pontificatu deque eius formis tractare. Sequitur oratio: Dux uero sit sermonis [9 1Kb] Christus, siquidem mihi fas [10 1Kb] dicere, meus, totius ierarchie [11 1Kb] manifestationis inspiratio. Dux, inquit, sermonis mei, si licet mihi dicere, Christus meus, a quo incipit et inspiratur tota pontificalis configuratio. In fine uero totius capituli Timotheum [12 1Kb] , episcopum Ephesi, uel certe omnes,  qui hunc sermonem lecturi forent, alloquitur inquiens: Tu uero, o puer, secundum sanctam nostre sacerdotalis traditionis legislationem ipse sancte et decenter ausculta mirabiliter dictorum diuinus in Deo et in doctrina factus, et secreto animi, que sancta sunt, circumtegens, ex immunda multitudine tanquam unformia custodi; non enim fas [13 1Kb] , ut eloquia aiunt, in porcos proiicere inuisibilium margaritarum inconfusum et luciformem beneficumque [14 1Kb] ornatum. His uerbis hortatur [15 1Kb] omnes ministros diuinorum sacramentorum, sicut sacerdotalis promulgatio tradit, ut ipsi sancte et honeste diuinis auscultent dictis [16 1Kb] , diuini in Deo et in diuina doctrina perfecti, et ut [17 1Kb] in secretis animi sancta mysteria circumtegant, et ex immunda carnaliter cogitantium spiritualiaque [18 1Kb]  penitus ignorantium multitudine, que indigna est  [19 1Kb] non solum uisibilium sacramentorum, uerum etiam [20 1Kb] eorum intelligentia, custodiant mysteria. Que uniformia sunt; unum enim significant, in quo [21 1Kb] omnia unum sunt. Prohibet enim diuina Scriptura inuisibiles margaritas diuinorum intellectuum in porcos, hoc est, in superbos immundosque homines proiicere, earumque, margaritarum dico, distinctum, luculentum [22 1Kb] beneficumque, hoc est, amantes et intelligentes se benefacientem et deificantem ornatum.



CAPITULUM III. Cuius prefatio est: Quid sit ierarchia et que per ierarchiam utilitas [a 1Kb] .

§ 1. Est quidem ierarchia secundum me ordo diuinus  et scientia [23 1Kb] et actio deiformi, quantum possibile, simulata, iuxta inditas et diuinitus illuminationes proportionaliter in Dei similitudinem ascendens. A definitione ierarchie capitulum inchoat. Est, inquit, ierarchia secundum me, hoc est: quantum mihi uidetur, ierarchia est ordo diuinus et scientia et actio. Tribus itaque partibus definitionem ierarchie concludit. In omni siquidem diuino pontificatu hec tria considerari necesse est: quo ordine, qua dignitate quis constituitur et perficit et perficitur, quantum in notitia, hoc est, in scientia et disciplina diuinarum rerum et illuminatur et illuminat, et quatenus in actione mandatorum proficit et purgatur et purgat. Ac per hoc perfectus animi habitus in ordine, cognitio uero rerum spiritualium in scientia, diuinorum  uero mandatorum custodia in actione perficitur. In hoc enim trigono uniuersalis Ecclesie siue in celo siue in terra plenitudo formatur. Hinc est, quod summi boni, a quo hec tria procedunt, confessio trina est. Hinc etiam [24 1Kb] , quod [25 1Kb] rationabilis creature ad Deum suum conuersio triformis est; fide siquidem et spe et caritate reformatur, inque naturalem sui dignitatem et gratiam reuertitur. Et notandum [26 1Kb] , quod theologus mutatione definitionis ierarchie usus est. Ipsa [27 1Kb] siquidem definitio directim [28 1Kb] currere [29 1Kb] uidetur sic: Ierarchia est [30 1Kb] actio et scientia et diuinus ordo. Precedit enim in ascensionibus uirtutum actio diuinorum mandatorum, per quam purgatur interior animi oculus siue rationalis [31 1Kb] siue intellectualis [32 1Kb] creature, ut intimos summi boni radios  in omnia diffusos ualeat sustinere, omni uana  phantasia omnique uitiorum caligine liber et absolutus. Deinde scientie aspectus sequitur, qui omnia, que post Deum sunt, naturali motu appetit intueri, omneque, quod uiribus intelligentie potest inspicere, ad laudem Creatoris referre. Hinc in ordinem suum, perfectissimum dico diuine contemplationis habitum, subiectus iuxta donatam sibi gratiam unusquisque ascendit, hoc est, in ipsum Deum, cui similis erit, et in quo incommutabiliter stabit. Et hoc est, quod sequitur: deiformi quantum possibile simulata, id est, similis et [1 1Kb] ipsa ierarchia omnesque participes eius deiformi, forme omnium scilicet, que Deus est, quantum possibile creature Creatoris similitudinem participare; inque ipsam ascendens [2 1Kb] proportionaliter [3 1Kb] et congruenter iuxta inditas  ei diuinitus illuminationes, siue per naturam rationis et intellectus dignitatem [4 1Kb] , siue per gratiam, que participantes se supra naturales illuminationes in ipsum Deum subleuat. Post definitionem uero ierarchie laus summe bonitatis sequitur, cuius similitudinem omnis appetit ierarchia: Diuina pulchritudo, ut simpla, ut optima, [5 1Kb] pura quidem est uniuersaliter omni [6 1Kb] dissimilitudine, distributiua uero secundum dignitatem uniuscuiuscunque proprii luminis [7 1Kb] , et perfectiua in sacrificio diuinissimo secundum ad seipsam perfectorum compacte immutabilem formationem. Pura, inquit, est et omnino omni [8 1Kb] dissimilitudine munda et absoluta diuina pulchritudo, nec immerito, quia simpla est, quia optima, quia perfectionum et illuminationum principalis. Nam et  ipsa simplex et optima diuina pulchritudo [9 1Kb] , cui adherere [10 1Kb] similisque ei fieri omnis [11 1Kb] uita purgata naturali appetit desiderio, non aliam ob causam [12 1Kb] a sanctis theologis meruit uocari, quam [13 1Kb] quod [14 11Kb] sit, hoc est, hostia principalis et purgatiua rationalis et intellectualis creature. Purgat [15 1Kb] enim celestes animos ab ignorantia summi boni ipsoque superbo et irrationabili motu, quo apostate spiritus in eternum precipitati [16 1Kb] sunt tormentum. Purgat humanos animos ab omni nebulosa caligine, qua impeditur oculus mentis, quem philosophi rationem dicunt, ne ueritatem possit conspicari, eiusque pulchritudine delectari. Purgat ab omni reatu mortis, postremo ab ipsa morte purgat eterna. Non enim purgationis initium est Domini  nostri Iesu Christi humanitas, quamuis ipsa pro purgatione totius mundi sancta et unica hostia immolata  sit, sicut scriptum est: »Sanguis Christi filii eius, Patris uidelicet, mundat nos ab omni delicto«, sed ipsius diuinitas, nec non et Patris et Spiritus sancti, unius Dei, totius purgationis et illuminationis et perfectionis est principium; non quod illa hostia, id est diuinitas ulli [17 1Kb] superiori se immolaretur, quia supra se nichil est, sed quod eo modo loquendi, quo causa per factum [18 1Kb] significatur, hostia dicitur, ac per hoc, quoniam ipsa causa et principium purgationis est [19 1Kb] , non incongrue purgatio dicitur et hostia, cum plus quam hostia sit. Hinc ipse Dionysius in negationibus mystice theologie ait: »Neque hostia est«, uolens de ea predicare [20 1Kb] , plus quam hostiam esse, et hostiarum principium. Quare subiunxit: distributiua uero [21 1Kb] , ipsa uidelicet diuina . . . . . . . . .  . . . . . . . . . . . . . . . . . . . . . . . . . . . [Periodo media precisa est expositio, neque ipse textus codicum uel spatium uel signum omnino prodit, quibus indicetur, deesse hoc loco quidquam. Etenim in codicibus post ipsa uidelicet diuina eadem linea legis continuo: luminum dationis acceptiuum cet., tanquam hec essent eiusdem periodi uerba, quum reapse iam ad septimum Capitulum pertineant, ita ut expositionum haud exigua pars, abhinc scilicet usque ad Capitulum uII fere medium desideretur.]



CAPITULUM uII.

. . . . . . . . . . . . . . . . . . . . . . . . . . . luminum dationis acceptiuum, uel sicut planius transfertur, superexcelsissime illuminationis acceptiuum, hoc est, capax. Habent siquidem gnosticam uirtutem, id est, scientie habitum; habent deiuidam  [22 1Kb] , Deum uidelicet considerantem speculationem, et superexcelsissime illuminationis capacitatem; habent tereticam, hoc est, contemplatiuam scientiam preoperatricis uirtutis diuine decorositatis; habent plenitudinem sapientifice traditionis, doctrine scilicet, que capaces sui animos sapientes efficit [23 1Kb] ; habent communicationem abundanter [24 1Kb] ad secunda, hoc est, ad assequentes [25 1Kb] ordines, fusioni date sapientie, uel planius transfertur, fusione donate sapientie, ut sit sensus: Sequentibus se ordinibus communicant fusioni, hoc est, ad fusionem uel in fusione donate eis primo sapientie, et per eos sequentibus se diffuse [26 1Kb] . Prius siquidem ipsa summa sapientia, que Deus est, in eos diffunditur [27 1Kb] immediate; deinde per eos in inferiores  fusio illa defluit instar fluminis deorsum salientis. Post explanationem nominationum Seraphim et Cherubim  [1 1Kb] significationem [2 1Kb] Thronorum uocabuli exponendam consequenter ingreditur. Ipsa autem altissimarum et compactarum sedium omni [3 1Kb] diligenter exaltari ignominia subiectionis, et ad summum supermundane sursum ferens, et ex omni extremitate ineffabiliter in sublimissimum, et circa uere excelsum totis uirtutibus incommutabiliter et stabiliter collocatum, et diuini superaduentus in omni impassibilitate et immaterialitate acceptiuum et deiferum et famulariter in diuinas susceptiones apertum. In hac sententia patet [4 1Kb] , quedam excelsissimarum et subleuatarum sedium omni diligenter extolli circumcalcationis uel deambulationis minoratione, et sursum supermundane ferens, et omni ab [5 1Kb] extremitate inflexibiliter sursum positum, et circa uere excelsissimum  uniuersalibus uirtutibus immobiliter et ponderose fundatum, et diuini superaduentus in impassibilitate omni et immaterialitate acceptiuum et deiferum et famulariter in diuinas susceptiones suggestum. Ipsa, inquit [6 1Kb] ---superioribus similiter subauditur: nominatio altissimarum et compactarum uel subleuatarum sedium; ex ambiguo enim greco transfertur: , quod, utrum a uerbo [7 7Kb] , id est compango uel aduno, an a uerbo [8 6Kb] , id est sustollo [9 1Kb] deriuatur [10 1Kb] , dubium est---docet hoc diligenter. Quid docet? Exaltari plane eas sedes, uel extolli ab omni ignominia, uilitate scilicet subiectionis, uel expressius translatum, ab omni circumcalcationis seu deambulationis minoratione. Et est sensus: Thronorum nominatio docet, excelsissimas  diuinas sedes diligenter exaltari ab omni ignominia subdite multorum pedibus infimitatis [11 1Kb] , et ab omni loco humili, qui circumcalcantium et deambulantium plantis teritur et minoratur, hoc est, humiliatur et supponitur. Ut ergo altissime a communi omnibus planitie, que ueluti ignominiose undique calcatur et deambulatur, inedita atque sublimia exaltantur, ita Thronorum similiumque sui ordo, in quibus sedet regnans et iudicans omnia Diuinitas, superexaltatus est et a communi omnibus humilitate remotus, id est, omni materiali creatura humilique. Et hoc apertissime Thronorum nominatio docet. Docet etiam eorum uirtutem, que eos supra mundum in summum bonum subuehit, et ab omni extremitate corporalis creature, que ueluti in comparatione  intelligibilium rerum uilis humilisque uidetur, in sublimissimum ineffabiliter subleuat, Deum uidelicet, qui sublimissimus est, et cuius participatione ipsi Throni sublimes sunt. Docet illud collocatum, uel fundatum, hoc est collocationem et fundamentum  totis uirtutibus incommutabiliter et stabiliter ac ponderose circa uere excelsum, summum uidelicet bonum, quod sicut uere bonum, ita etiam uere excelsum est. Nec non acceptiuum docet, hoc est, acceptionem diuini desuper aduentus absque passibilitate et materialitate, sed in omni impassibili immaterialitate. Superant namque omnem passibilem materiem. Deiferum quoque docet, hoc est, deigeram eorum uirtutem. Deum namque sufferunt et subuehunt famulariter, hoc est, obedienter laudant ipsum sufferre et subuehere omnia. Non enim suffertur, sed suffert; nec subuehitur, sed subuehit; neque sedet in aliquo, qui [12 1Kb] in se sedere, hoc est, quiescere facit omnia. Docet apertum, uel sicut planius transfertur, suggestum, hoc est, sedile  in diuinas susceptiones. Sunt enim sublimissimi suggesti [13 1Kb] , alta uidelicet sedilia, in diuinas susceptiones, in diuinorum plane intellectuum receptiones parati atque aperti, repandique et [14 1Kb] ad diuinam sessionem habiles.

§ 2. Hec quidem nominum ipsorum, quantum ad nos, declaratio. Hec est, inquit, quantum nobis uidetur, et a nobis intelligitur, expositio nominum trium ipsorum prime ierarchie ordinum. Dicendum uero, quam ierarchiam eorum estimamus. Sed dicere, ait, oportet nos, quam ierarchiam, hoc est, qualem ierarchiam eorum arbitramur [15 1Kb] esse. Omnis quidem eorum ierarchie speculationem Deum imitanti [16 1Kb] deiformitate dependentem inflexibiliter esse, et diuidi omnem ierarchicam actionem in participationem  sacram et traditionem purgationis pure et diuini luminis et perfectiue scientie, sufficienter iam a nobis dictum esse arbitror. Omnis, inquit, hoc est, uniuersalis ierarchie speculationem, definitionem plane, Deum imitanti [17 1Kb] deiformitate dependentem, id est, que desuper [18 1Kb] pendet, originemque ducit ex similitudine [19 1Kb] diuine formositatis  inflexibiliter esse, id est incommutabiliter, sufficienter iam a nobis dictum arbitror. Arbitror etiam [20 1Kb] sufficienter dictum, diuidi omnem ierarchicam actionem, uel sicut planius transfertur negotiationem, in participationem sacram ipsius principalis omnium  ierarchie, que est Diuinitas, et traditionem, per superiora inferioribus, purgationis pure, nulla dissimilitudine intermixta, et in diuini luminis, [21 1Kb] similiter participationem et traditionem, et in perfectiue scientie, eodem modo participationem et traditionem  [1 1Kb] ; quoniam in prefato tertio Capitulo [2 1Kb] hunc triplicem totius ierarchie predixit modum, purgationem uidelicet, et illuminationem, et perfectionem. Primo enim purgat participantes se, deinde illuminat diuinorum intellectuum scientia, postremo perficit in ipsius scientie incommutabili habitu. Nunc autem dicere digne prosequamur [3 1Kb] excelsissimos intellectus, quomodo iam secundum eos ierarchia ab eloquiis manifestatur. Ac si diceret: quoniam superius totius ierarchie et definitio et diuisio sufficienter a nobis dicta est, nunc prosequamur [4 1Kb] digne dicere excelsissimos diuinos intellectus, principales scilicet prime ierarchie ordines; hoc est, queramus, quomodo ierarchia, que secundum eos est, que scilicet in eos constituitur, in sanctis manifestatur  eloquiis. Primis essentiis, que post substantificam earum thearchiam collocate [5 1Kb] [sunt] [6 1Kb] et ueluti in, uestibulis ipsius ordinate, omnem inuisibilem et uisibilem superexcellentes factam uirtutem, propriam estimandum est esse et omnino equiformem ierarchiam. Ordo uerborum: Aestimandum est, [7 1Kb] iudicandum plane, propriam et omnino equiformem, equalem scilicet in ordinibus suis, ierarchiam esse [8 1Kb] substitutam in primis celestibus essentiis, que post substantificam earum thearchiam, diuinitatem profecto, collocate sunt, ac ueluti in uestibulis ipsius, proximis uidelicet ipsi ordinibus, ordinate, superexcellentes omnem inuisibilem et uisibilem factam uirtutem. Prime siquidem celestes essentie in prima ierarchia [9 1Kb] collocate et  ordinate omnes factas supereminent uirtutes. Puras igitur eas estimandum, non ut immundis maculis et inquinationibus liberatas, neque ut [10 1Kb] materialibus receptas phantasiis, sed ut omni subiectione mundas, et altiores, et omni superfirmato templo secundum excellentissimam castitatem, omnibus deiformibus uirtutibus supercollocatas. Iam de laude qualitatum [11 1Kb] prime ierarchie copiosius incipit tractare. Puras igitur, inquit, hoc est, omni dissimilitudine mundas, eas, primas uidelicet essentias celestium ierarchiarum, existimandum, uel sicut planius transfertur, dicendum, non [12 1Kb] ut immundis maculis et inquinationibus liberatas. Ac si aperte diceret: Non sicut nos homines mortales ab immundis maculis delictorum et inquinationibus totius nostre immunditie  diuina gratia nostram purgationem operante et cooperante liberamur, ipse liberantur. Neque sicut nos, materialibus [13 1Kb] phantasiis, hoc est, falsis materialium rerum uanique imaginationibus, quibus maxime carnalis anima, carnaliter plane uiuens, in  rerum temporalium cupidine [14 1Kb] opprimitur, diuersorumque errorum anfractibus seducitur, et quod omnium perniciosissimum est, ab amore et cognitione ueritatis elongatur, diuina gratia nos reuocante recipimur, ipse recipiuntur [15 1Kb] . Nunquam enim delictorum sordibus contaminate, nunquam materialibus phantasiis uel oppresse uel deprauate, uel a contemplatione summi boni repulse sunt [16 1Kb] . Sed ut omni subiectione, uel sicut expressius transferri potest, minoratione, hoc est ab omni materialium, mortalium, localium, temporaliumue rerum contemptibili in comparatione [17 1Kb] celestium essentiarum immaterialium, immortalium, omni locali et temporali motu carentium uilitate et extremitate, mundas et altiores, ceteris uidelicet celestibus  essentiis. Et hoc est quod sequitur: Omni superfirmato templo, uel ut [18 1Kb] simpliciter transfertur, omni superfirmato sacro [19 1Kb] : nam omne sacrum Greci uocant, et maxime templum, supercollocatas omnibus deiformosissimis uirtutibus. Omni superfirmato templo, omni [20 1Kb] perfecto [21 1Kb] , mundo [22 1Kb] et incontaminato spiritui, in quo Deus et habitat et colitur, supercollocantur. Sequitur: Et proprio per se motu et eodem motu secundum diligentis Deum inconuersibile ordinis inflexibiliter [23 1Kb] receptas. A superioribus subauditur: est [24 1Kb] estimandum uel ducendum [25 1Kb] , receptas esse, primas uidelicet essentias, inflexibiliter [26 1Kb] , flecti [27 1Kb] enim non potest, ueluti circulari motu seu spherico [28 1Kb] reuolute, proprio per se motu, qui ex semetipsis est, quoniam per se mouentur,  et eodem motu; est enim uniformis motus eorum, quoniam uerissime de eo predicatur motus stabilis et status mobilis. Et hoc est quod sequitur: Secundum inconuersibile [29 1Kb] diligentis Deum ordinis. Omnis siquidem ordo Deum diligens inconuersibili 30 1Kb] , hoc est, nullo modo uariabili motu, sed semper uniformi circa Deum uoluitur. Quod autem ait: proprio per se motu, diligenti indiget inquisitione. Si enim a Deo omnia mouentur, ut [31 1Kb] uera docet ratio, quomodo celestes essentie, et maxime primordiales, circa Deum proprio per se motu moueri dicuntur? Nam si quis dixerit: omnis creatura a summo usque deorsum suum proprium possidet motum, naturalem uidelicet, queretur ab eo, quid igitur magni est, si in laude celestis et excellentissimi ponatur Throni,  quod non minus pertinet ad laudem uermiculi, si unaqueque creatura suum habet naturaliter motum? Sed fortassis in hac questione non irrationabiliter est dicendum: omne quod a superiori se creatura non mouetur, sed ab ipsa sola causa omnium  immediate principium sui motus accipit, a nullo moueri non immerito dicitur, quoniam causa motus sui superessentialis est, et superat omne, quod est, et [1 1Kb] quod non est. Ceteri uero uniuersitatis condite ordines, quamuis in una causa omnium motus sui principium constituant, non tamen immediate ab ipso, sed gradatim per superiores semper inferiores et mouentur et administrantur. Pulchre igitur excellentissimi celestium essentiarum ordines , hoc est, per se moti et sunt et nominantur, quoniam per seipsos seipsos mouent, et a seipsis mouentur. A nullo enim superiori se mouentur, nisi ab ipso Deo, qui nullius proprie principium motus est, quoniam omnium generale est; quod autem omnium generale est, nullius proprium  est. Hac ratione non solum primordiales omnium rerum cause , uerum etiam excellentissimi [2 1Kb] celestes ordines nuncupantur. Humana quoque anima a philosophis , hoc est, per seipsam mota [3 1Kb] non irrationabiliter nominatur, quia nulla creatura propinquior est Deo, et, si non peccaret, per nullum superiorem se ordinem administraretur, quoniam nullus superior illa fieret ordo, quemadmodum non erit, quando [4 1Kb] in pristinam nature sue reuocabitur dignitatem. Et in subiecta contumeliam omnino nescientes. Hoc est, quamuis in sublimitate uniuersalis creature post Deum constitutesint, omnino tamen in ea, que sibi subiecta sunt, contumeliam, uel sicut planius transfertur, contemptum facere nesciunt. Et non hoc solum, uerum  etiam in amorem et cognitionem communis Creatoris subditos sibi ordines admonent [5 1Kb] et reuocant. Quod consequenter subiungit: Sed incasualem ut et intransmutabilem habentes proprie deiformis specialitatis purissimam collocationem. Hoc est, non solum contemptum in subiecta sibi nesciunt, uerum etiam habent incasualem, ut et intransmutabilem, purissimam collocationem proprie deiformis specialitatis. Purissimam quippe collocationem, fundamentum [6 1Kb] plane habent incasualem, quod nunquam ruit, et merito, quia intransmutabilis est; nescit enim moueri. Et [7 1Kb] que est [8 1Kb] illa collocatio? quod fundamentum? Propria plane deiformis specialitas, quam omnis appetit creatura, siue sciens quid appetat, siue nesciens, omnino casu et transmutabilitate  caret, nulli creature a se condite incuriam seu contemptum infert. Ita excellentes essentie, ipsi forme simillime atque proxime, omnino illam sequentes et imitantes, in incommutabili nature sue statu et pulchritudine diuini principalis [9 1Kb] exempli 10 1Kb] , quam absque ulla dissimilitudine sequuntur,  ineffabili erga sibi subiectos [11 1Kb] pietate et caritate mouentur, nullum eorum perire aut in aliquo contempni sinentes. Contemplatiuasque iterum sensibilium symbolorum, aut intellectualium speculationis. A superioribus subauditur: estimandum quoque, eas contemplatiuas esse sensibilium symbolorum aut intellectualium, ut subaudiatur similiter symbolorum, speculationis. Que sententia dupliciter [12 1Kb] potest intelligi, ut sensus sit [13 1Kb] : sensibilium symbolorum aut intelligibilium contemplatiue sunt speculationis, hoc est occulte intelligentie. Ut enim intellectualium, ita etiam sensibilium symbolorum contemplantur intellectum. Sensibilia autem symbola sunt, quorum intellectum celestes uirtutes contemplantur, ueteris legis sacramenta,  uerbi gratia tabernaculum, et omnia, que in eo fieri Dominus precepit, deinde uisiones prophetarum in uariis formulis atque figuris, postremo ecclesiastica Noui Testamenti mysteria, quorum omnium intimum lumen sancti angeli clare [14 1Kb] perspiciunt. Que sint uero intelligibilia symbola, non facile nobis occurrit, nisi forte dicamus, ipsas theophanias, in quibus est [15 1Kb] species ueritatis per se omni intellectui inuisibilis [16 1Kb] , modo quodam nobis adhuc incognito intellectualia [17 1Kb] symbola, hoc est, materialium rerum similitudine carentia ipsis esse, ita ut in ipsis theophaniis, hoc est, diuinis apparitionibus, quas intellectuali oculo contemplantur, intimos diuinos intellectus perspiciant, quemadmodum nos per sensibilia symbola, quantum datur nobis  intelligere, quedam diuina occulta mysteria [18 1Kb] cognoscere iubemur. Potest et sic intelligi: Contemplatiuas sensibilium symbolorum esse excellentes essentie existimande sunt, aut contemplatiuas speculationis, hoc est, cognitionis intellectualium qualiumcunque rerum. Non enim cogimur subaudire in utroque: symbolorum, sed absolute solummodo: contemplatiuas intellectualium, ut, quodcunque cuilibet probabilius uideatur, subaudiat, siue rerum, siue arcanorum, siue uirtutum, siue huiusmodi similia. Sed quemadmodum celestes essentie, cum [19 1Kb] sint omnino incorporales, sensibilia contemplantur symbola, non parua indiget indagine, nisi forte dicamus, eas spiritualium corporum habitudinem indui, ut sensibilia per sensus cognoscant: uel certe credendum  est, eas non solum intellectualia, uerum etiam sensibilia absque ullo corporalium sensuum adminiculo cernere posse, sicut Eliseus [20 1Kb] Naaman Syrum se in Iordane lauantem spirituali oculo uidit. Neque [21 1Kb] ut uarietate sacre Scripture theorie in diuinum reductas, sed ut omnis immaterialis scientie  [1 1Kb] altioris luminis repletas, et formifice et principalis pulchritudinis et [2 1Kb] superessentialis et ter lucentis contemplationis, quantum fas, refertas [3 1Kb] . Neque, inquit, estimandum [4 1Kb] contemplatiuas esse eas sensibilium symbolorum et intellectualium rerum speculationis, alte plane intelligentie, ut [5 1Kb] reductas, hoc est, quasi reductas in Deum ex uarietate theorie sacre Scripture. Non enim, sicut nostra mens, que preuaricando diuinos deseruit intellectus, ad eosdem iterum per uarietatem et multiformitatem sacre Scripture contemplationis reducitur, ita principales essentie prime ierarchie in Deum reducuntur; sed sicut satiatas omni immateriali scientia altioris, diuinioris uidelicet, luminis et refertas, quantum fas est, hoc est, quantum licet  creature, formifice et principalis pulchritudinis et [6 1Kb] superessentialis et ter lucentis [7 1Kb] contemplatione. Plene siquidem sunt supermundana scientia luminis, quod superat omne [8 1Kb] lumen, et causalis pulchritudinis, que formificat omnia, ut [9 1Kb] superessentialis contemplatione. Ideo autem dicitur celestium essentiarum ceteras supereminentium ierarchia plena contemplatione, superessentialis [10 1Kb] , et ter lucens, uel ter apparens, uel ut simpliciter transfertur, triluce, quoniam ante alias inferiores essentias superessentialitatem totius uniuersitatis causam immediate conspicatur. Que etiam triluca non immerito dicitur, quoniam ter lucet; siquidem in tribus substantiis unius eiusdemque essentie clarissime rutilat se querentibus pie et intelligentibus uere;  lucet enim in Patre, a quo omnia; lucet in uerbo, per quod omnia; lucet in dono [11 1Kb] , quo beata sunt omnia. Et notandum quod, ubi transtulimus pulchritudinis, ibi in Greco [12 12Kb] , quod potest transferri et forme et pulchritudinis. Nec distat sensus. Nam diuina bonitas, sicut formifica [13 1Kb] , ita et pulchrifica est omnium. Communicatione autem Iesu similiter digne factas, uel ut [14 1Kb] simpliciter transfertur: Iesu autem communione similiter dignas; a superioribus suppletur: estimandum dignas [15 1Kb] esse communione, participatione scilicet Iesu. Similiter autem dixit, ut intelligamus, aut sicut prefatis uirtutibus, ita et Iesu communione dignas, aut quia tres ordines prime ierarchie similiter, hoc est, equaliter communicatione Iesu digni facti sunt. Non in imaginibus  sacre factis formatiue figurant deificam similitudinem, sed ut uere ipsi approximantes in prima participatione scientie [16 1Kb] deificorum [17 1Kb] eius luminum. Non in imaginibus, inquit, sacre factis, hoc est, non in symbolis sicut nos diuinitus [18 1Kb] plasmatis, formatiue,  in aliqua plane forma, figurant, uel ut expressius transfertur, reformant deificam in seipsis similitudinem. Non siquidem adhuc ueluti paruuli in symbolis sanctisque figmentis diuinam similitudinem, qua nunc in fide deificamur [19 1Kb] , et in specie deificabimur, in [20 1Kb] nobis formamur [21 1Kb] , sed ut uere, hoc est, absque ullo figmento ipsi, uidelicet Iesu, approximantes in prima participatione sunt scientie deificorum [22 1Kb] eius luminum, hoc est, deificantium se eius, Iesu plane, illuminationum. Nulla quippe imaginatio, nullum sacramentum uel figmentum formatum inter eas est medium et ipsum Iesum Christum, cui proxime sunt. Et quia Deo simile ipsis subiectissime donatum est; semper superius uerbum repetitur: est estimandum [23 1Kb] , quia Deo  simile ipsis donatum est, hoc est, Dei similitudo donata est subiectissime, proxima [24 1Kb] uidelicet subiectione, siquidem, dum omnia Deo subiecta sunt, subiectissimum, hoc est, proximum subiectum sibi est trinus prime ierarchie ordo. Et communicant huiusmodi, ut possibile, in preoperatrice uirtute deificis ipsius et humanis uirtutibus. Quoniam, inquit, diuina similitudo ipsis donata est, ueluti proximo subiecto, propterea etiam communicant huiusmodi ordines [25 1Kb] , quantum eis datur, in preoperatrice, que in eis preoperatur, uirtute deificis et humanis, id est, clementibus seu humanitatem diligentibus eius uirtutibus, cum [26 1Kb] cooperatrices sint et administratrices nostre salutis et deificationis. Perfectas autem similiter, non ut sacra uarietate analyticam [27 1Kb]  scientiam illuminatas, sed ut prime et supereminentis deificationis [28 1Kb] repletas, secundum excelsissimam, quantum in angelis, diuinorum operum scientiam. Aestimandum similiter; hoc est, prioribus beneficiis equaliter perfectas esse, non quasi illuminatas, sicut nos, sancta symbolorum uarietate in analytica scientia uel disciplina [29 1Kb] . Utrumque enim significat ; nam et in scientiam et in disciplinam uertitur. Noster quippe animus ipsa disciplina, que a Grecis dicitur , per sacram symbolorum uarietatem illuminatus, in altitudinem superne deificationis reducitur. Due quippe partes sunt dialectice discipline, quarum una , altera nuncupatur. Et quidem diuisionis uim possidet; diuidit namque maximorum  generum unitatem a summo usque deorsum, donec ad indiuiduas species perueniat, inque iis diuisionis terminum ponat; uero ex aduerso sibi posite partis diuisiones ab indiuiduis sursum uersus incipiens, perque eosdem gradus, quibus illa descendit,  ascendens, cumuoluit et colligit, easdemque in unitatem maximorum generum reducit; ideoque reductiua dicitur seu reditiua [1 1Kb] . Ac per hoc rationalis anima, penam preuaricationis sue luens, in multiplices multiformesque temporalium rerum appetitus ueluti quadam dieretica ui [2 1Kb] partita [3 1Kb] est et scissa, donec partitionis sue in amore rerum corporalium terminum posuerit [4 1Kb] , infra quem prodire non potuit. Sed iterum Creatoris sui gratia preuenta, saluata, adiuta, reuocata, quibusdam gradibus analyticis in seipsam recolligitur, ac deinde [5 1Kb] in unitatem Creatoris sui, quam peccando sciderat, in deificationis uirtute restauratur. Non ita est in celestibus essentiis, presertimque eminentibus, que nunquam Creatoris sui unitatem disruperant  [6 1Kb] . Non enim eas [7 9Kb] , id est, reductiua siue reditiua [8 1Kb] scientia reduci estimandum, sed ueluti prima et superexcellenti deificatione repletas iuxta eminentissimam diuinorum operum scientiam, quantum angelis datur, eas debemus honorificare, quoniam immediate ab ipsa diuina uirtute et illuminantur et perficiuntur. Et hoc est quod sequitur: Non enim per alias sanctas essentias, sed ab ipsa thearchia [9 1Kb] sanctificate, in ipsam immediate extenduntur, omni supereminenti uirtute et ordine, et ad castissimam omnino fortitudinem collocantur, et ad immaterialitatem et inuisibilem pulchritudinem, quantum fas, in contemplationem adducuntur, et diuinorum operum scibiles rationes, ut prime et circa Deum essentie, flectuntur, et ab ipso perfectionis principe  excelsissime sanctificate sunt. Nullius expositionis indiget hec sententia; in quibusdam tamen anceps hec [10 1Kb] interpretatio est. Quippe, ubi transtulimus: ad castissimam omnino fortitudinem, ibi potest etiam transferri: ad castissimam inflexibilitatem; [11 31Kb] enim in Greco est 12 1Kb] scriptum, quod [13 1Kb] et fortitudinem et inflexibilitatem significat. Nec tamen differt sensus, quoniam uera fortitudo a nullo flecti potest. Similiter ubi inuisibilem pulchritudinem, ibi intelligibilem decorem potest quis ponere [14 1Kb] , in eodemque [15 1Kb] tamen intellectu. Nam inuisibilis pulchritudo nil aliud est, quam intelligibilis decor; siquidem [16 9Kb] et in pulchritudinem uertitur et decorem. Ubi quantum fas, ibi potest dici quantum licet, uel quantum lex, uel quantum iustum. Ex uno  enim Greco uertuntur in uno intellectu; omne quippe fas et licet, et lex est, et iustum est. Item ubi: et circa Deum essentie flectuntur, pro flectuntur potest transferri [17 1Kb] perficiuntur, uel docentur, uel initiantur, uel imbuuntur. Hec quippe  omnia ab uno greco uerbo ueniunt, quod est [18 7Kb] , cuius tertia persona pluralis est [19 8Kb] , et in tot prefatas interpretationes uerti [20 1Kb] potest, que nuic loco conueniunt; nam [21 8Kb] , dum uertitur in oculos cohibent, huic sententie conuenire non uideo. Ubi posuimus: sanctificate sunt, ibi et sacrificate et immolate in eodem tamen sensu possumus [22 1Kb] ponere. Perfectionis autem princeps est, que grece uocatur, ipsa Diuinitas, que sibimet excelsissime, hoc est, in summitate uniuersitatis ordines prime ierarchie sanctificat, sacrificat, immolat.

§ 3. Hoc ergo theologi aperte declarant, suppositas quidem celestium essentiarum dispositiones a [23 1Kb] superfirmatis ordinate erudiri deificas scientias;  omnium uero altiores ab ipsa thearchia, quantum fas, doctrinas illuminari. Declarant, inquit, apertissime theologi, prophete uidelicet in uisionibus suis hoc, quod in celestium essentiarum dispositionibus, ordinationibus plane, suppositi [24 1Kb] ordines a superfirmatis, hoc est, excelsioribus ordinata lege erudiuntur in deificis scientiis, in diuinorum scilicet intellectuum multiplicibus disciplinis, que eos deificant: altiores uero omnium, tres scilicet prime ierarchie ordines, qui ceteras celestes essentias dignitate precellunt, ab ipsa Diuinitate, quantum diuina sinit lex, in doctrinis ineffabilibus illuminantur. Ipsa siquidem Diuinitas proximos sibi ordines docet, ipsi autem inferiores erudiunt, ac sic [25 1Kb] gradatim usque ad nouissimum ornatum per superiores  in inferiores diuina descendit doctrina. Quasdam enim earum introducunt a prioribus sacre eruditas, Dominum esse celestium uirtutum, et regem glorie in celos humanitus receptum. Exemplo approbat quod dixit. Introducunt enim, inquit, ipsi theologi in uisionibus suis quasdam eruditas essentias a prioribus. Et in quo erudite sunt? In eo plane, quod Dominus celestium uirtutum, et rex glorie in ipsa humanitate, quam ex nobis propter nos acceperat, in celos assumptus est, hoc est, quod humanitas Domini nostri Iesu Christi, qui est Dominus uirtutum et rex glorie, in suam diuinitatem, quam celos appellant, post resurrectionem exaltata sit, et quod utriusque nature, diuine uidelicet atque humane, proprietatibus incommutabiliter ex unitate substantie permanentibus,  quemadmodum uerbum caro factum est, ita caro uerbum facta totus Deus in totis suis naturis. Et ne mireris, diuinitatem Christi pluraliter celos uocari. Si enim ipse multiplex et infinita sapientia Patris est, dum sit una et indiuidua, et si  ipsa, Christi uidelicet diuinitas, una et singularis domus est Patris, et tamen in ipsa multe mansiones sunt, quid expedit, si eadem credatur et intelligatur celum et celi? Celum quidem propter supersubstantialitatis sue excellentiam; celi uero propter sapientie sue multiplicem infinitatem, quoniam sapientie eius non est numerus. Quedam uero celestes uirtutes a superioribus semper discunt, quomodo iehsu Dominus est [1 1Kb] celestium uirtutum et rex glorie, et quomodo humanitas ipsius in diuinitatem assumpta est, non ut assumptionis ipsius [2 1Kb] modum intelligant; superat quippe omnem intellectum; sed ut ipsam assumptionem supernaturaliter et ineffabiliter esse factam cognoscant. Quasdam uero apud ipsum Iesum Christum  [3 1Kb] querentes, et pro nobis sue diuine actionis scientiam discentes, et eas Iesum [4 1Kb] in medietate [5 1Kb] docentem et prelargiens eis manifestantem suam humanam benignitatem. Introducunt quoque, inquit, theologi quasdam, hoc est, excellentissimas celestes essentias, apud ipsum Iesum immediate semper esse, querentes et discentes ab ipso sue pro nobis diuine actionis, hoc est, incarnationis, et passionis, et resurrectionis, et assumptionis in celum scientiam. Et introducunt ipsum Iesum docentem eas immediate et manifestantem iis [6 1Kb] , prelargiens, hoc est, prius quam ceteris largiens, uel sicut etiam potest interpretari, prelargientem [7 1Kb] suam humanam, hoc est clementem erga salutem humani generis benignitatem. Ego enim, inquit, disputo iustitiam  et iudicium Salutaris. Sententia sancte Scripture approbat, quod Dominus iehsu proximas sibi celestes essentias semper doceat. Ego, inquit, iehsu uidelicet, disputo iustitiam et iudicium Salutaris, mei profecto, qui [8 1Kb] celestium et terrestrium salus sum, et pax, et redemptio. Que enim maior iustitia est, quam ut [9 1Kb] Creator creaturam, quam ad imaginem suam fecerat, ab erroribus suis reuocet similemque sui restituat; quid maius iudicium, quam ut puniat in creatura, quod non fecit, liberet, quod fecit. Hinc Psalmista ait: »Misericordiam et iudicium cantabo tibi, Domine«: misericordiam uidelicet liberando naturam, iudicium uero puniendo delictum. Miror autem, quia et celestium essentiarum prime,  et tantum simul omnes supereminent thearchicis illuminationibus ut mediate questiones reuerenter [10 1Kb] appetunt. Ordo uerborum: Miror, quia appetunt ut mediate questiones reuerenter prime celestium essentiarum, et supereminent tantum simul omnes thearchicis illuminationibus. Et est sensus: Miror,  inquit, cum [11 1Kb] sancti theologi primas celestes essentias ab ipso immediate doceri introducunt, quia ipse, dum in tantum, quantum prediximus, ceteras omnes simul in diuinis illuminationibus supereminent ut mediate, hoc est, ueluti superiore natura interposita, questiones reuerenter appetunt, id est timide, quod grece dicitur , desiderant. enim est cum amore timiditas uel uerecundia. Et enim non inde interrogant, hoc est, et enim non ipsum Iesum immediate interrogant, quare tui [12 1Kb] rubra uestimenta? uel sicut in melioribus exemplaribus inuenitur, quare tui [13 1Kb] coccinea uestimenta? Apud seipsas [14 1Kb] uero deliberant ante interrogare, uel simpliciter transfertur, apud se ipsas cunctantur [15 1Kb] uel hesitant [16 1Kb] ante dicere. Potest et sic intelligi:  et enim non inde interrogant, et enim ne inde, ab ipso uidelicet Iesu, interrogant. Siquidem predixit, ut mediate, id est quasi mediate, non autem omnino mediate; nulla quippe creatura inter ipsas et Iesum altior est, ut prefatis rationibus inconcusse definitum [17 1Kb] . Cur autem quasi mediate, non autem penitus immediate, uel penitus mediate interrogant? Rationem reddit: apud se ipsas uero deliberant interrogare, uelut planius transfertur, dicere; deliberant quippe altitudine mysteriorum expauefacti, utrum interrogarent [18 1Kb] necne. Et ipsa [19 1Kb] deliberatio ueluti [20 1Kb] quedam medietas a theologis uocatur. Ideoque neque medietas est, neque [21 1Kb] immedietas. Mihi autem uidetur non aliunde hanc deliberationem excellentium essentiarum theologos  intellexisse, nisi ex ipsa uisione, que describit, duo Cherubim [22 1Kb] se inuicem intueri et quasi consiliari, quod etiam iste magister in sequentibus uoluisse uidetur. Ostendentes quidem, quia discunt, et deifice scientie [23 1Kb] appetunt, hoc est, per hanc deliberationem ostendunt, quia discunt, et deificam scientiam, que se [24 1Kb] deificat, ab [25 1Kb] Iesu petunt. Non autem presilientes per [26 1Kb] diuinam processionem inditam illuminationem; hoc est, non ita petunt diuinam scientiam, ut preoccupent inditam sibi illuminationem per diuinam processionem [27 1Kb] . Nihil enim petunt, nisi prius processione diuini luminis cognoscant, utrum petant, et quid, et quomodo petere eos oportet. Et hoc est quod dicit [28 1Kb] : non presilientes inditam illuminationem  diuine processionis. Non [29 1Kb] ergo prima celestium intellectuum ierarchia [30 1Kb] , ab ipsa sanctificata, quo in eam immediate extenditur [31 1Kb] , sanctissima purgatione multo lumine anteperfecte consummationis, proportionaliter eam implens, purgatur, et illuminatur, et perficitur. Ordo uerborum: Nonne  ergo purgatur, et illuminatur, et perficitur prima celestium intellectuum ierarchia, ab ipsa , hoc est, ab ipsa Diuinitate, que hostiarum princeps est principium [1 1Kb] , sanctificata seu, ut commodius transfertur, quamuis inusitatius, pontificata; et [2 1Kb] subauditur: Eo modo, quo in eam [3 1Kb] immediate extenditur sanctissima purgatione; multo lumine, in multo lumine, uel infinito lumine, uel magno ualde lumine, uel purissimo lumine, hec enim omnia ab uno greco uertuntur ; ante perfecte consummationis, quod etiam potest interpretari, anteperfecte consummatiue uel perfectiue theletarchie; plane proportionaliter eam, ierarchiam scilicet, implens; suo siquidem infinito lumine theletarchia primam implet ierarchiam. Omni quidem [4 1Kb] minoratione  pura, primi uero luminis [5 1Kb] plena, et primo datam cognitionem et scientiam participans perfecta. Pura, inquit, omni minoratione, hoc est, omni subiectione absoluta [6 1Kb] ; nulli enim creature ordine et dignitate subiicitur; plena autem primi luminis, diuini uidelicet, et perfecta; primo datam cognitionem et scientiam participans, hoc est, dum participat ex primo data cognitione et scientia, siue, ut commodius transferendum, primo date cognitionis et scientie participans. Comprehendens autem et [7 1Kb] hoc dixerim fortassis non immerito, quia et purgatio est, et illuminatio, et perfectio diuine scientie assumptio. Tanquam si quis interrogarit, que sit ipsa purgatio, et illuminatio, et perfectio, respondet dicens; comprehendens, hoc est, breuiter colligens: Et non immerito  dixerim, quia assumptis diuine scientie [8 1Kb] purgatio est, et illuminatio, et perfectio. Una enim eademque diuina scientia assumpta sumptores suos et purgat, et illuminat, et perficit. Ubi autem posuimus: Non immerito, ibi in Greco , quod commode ac proprie transfertur »non indecore«, seu »non indecenter«. Et iterum ueluti interrogaretur, quid diuine scientie assumptio purgat? quid illuminat? quid perficit? et in quo? et quomodo? confestim explanat: Ignorantia [9 1Kb] quidem utpote purgans, secundum ordinem indita scientia perfectiorum doctrinarum, illuminans autem ipsa diuina cognitione, per quam et purgat non prius contemplantem, quam manifestat per altiorem illuminationem, et perficiens iterum ipso lumine, secundum habitum scientia lucidissimum  doctrinarum. Purgat, inquit, utpote, hoc est, uerbi gratia ab ignorantia per inditam ordinate scientiam perfectiorum doctrinarum, hoc est, per insitam in primo ordine celestium essentiarum, de quo sermo est, perfectiorum doctrinarum scientiam. Perfectiores [10 1Kb] enim prime ierarchie, quam ceteris,  diuinorum intellectuum doctrine indite sunt, perfectiorque earum scientia [11 1Kb] . Discis quippe semper ab ipsa Deitate diuina mysteria, que eam latent. Illuminat autem ipsa diuina cognitione, hoc est, eadem diuina scientia, per quam et purgat non prius contemplantem, primam uidelicet ierarchiam, que non contemplatur, nisi prius purgatur; quam manifestat, hoc est, quam ierarchiam declarat ipsa scilicet diuina cognitio, per altiorem quam ceteris datur illuminationem, et perficiens iterum, quasi tertio gradu, eodem lumine scientia, hoc est, in scientia lucidissimarum doctrinarum, que est secundum habitum. Purgat itaque primitus diuine scientie assumptio primam ierarchiam per inditam scientiam perfectioris doctrine. Deinde illuminat eam, que,  prius [12 1Kb] , quam purgetur, non contemplatur, per declarationem altioris illuminationis diuinorum arcanorum. Tertio eam [13 1Kb] eadem illuminatione in habitu incommutabili apertissimarum perficit doctrinarum. Aliud enim [14 1Kb] purgare ab ignorantia, aliud illuminare per disciplinam, aliud perficere animum in habitu inconcusso scientie intellectarum purgatissime rerum diuinarum.

§ 4. Ipsa ergo est, quantum ad nostram scientiam, prima celestium essentiarum dispositio, in circuitu Dei et circa Deum immediate stans, et simpliciter et incessanter circumiens eternam eius scientiam, secundum excellentissimam, quantum in angelis, semper mobilem collocationem. Ipsa est [15 1Kb] , inquit, quantum nostre scientie, humane uidelicet [16 1Kb] , datur cognoscere, prima celestium essentiarum  dispositio [17 1Kb] , id est, primus ornatus in circuitu [18 1Kb] Dei et circa Deum, generaliter plane [19 1Kb] , sicut et cetere essentie, in circuitu Dei, specialiter uero circa Deum; immediate quidem, nulla creatura interposita; nam et duodecim tribus Isrel in circuitu tabernaculi testimonii undique castra metabantur, longius tamen, circa uero tabernaculum immediate et proxime summi sacerdotes et leuite; stans, stat quippe ipsa; et simpliciter, hoc est uniuersaliter, et incessanter circumiens [20 1Kb] , siue, si uolueris transferre, incomprehensibiliter ambiens eternam eius scientiam. Stat ergo et, dum stat, uniuersaliter et incessanter uel incomprehensibiliter circumit [21 1Kb] uel ambit eternam Dei scientiam. Stat quidem, quia uniformiter in eodem permanet, ambit uero et circumit [22 1Kb]  uniuersaliter, quia [23 1Kb] nichil est in diuinis abditis, quod non inquirat: spiritus enim scrutatur etiam profunda Dei; et incessanter, quia semper mouetur; incomprehensibiliter uero, quoniam nec a se [24 1Kb] ipsa [25 1Kb] , nec ab inferioribus comprehenditur, quomodo uel qualiter eternam Dei scientiam ambit uel circumit.  Ambit autem eternam scientiam, non ut exterius eam [1 1Kb] circumscribat, sed ut interius eam lustret. Quenam creatura sit, que eternam sui Creatoris scientiam ambire possit, que omnia intra se [2 1Kb] continet atque coartat? Secundum excellentissimam, quantum angelis conceditur, semper mobilem collocationem; semper quippe collocatio eius, hoc est, status mobilis est, et motus collocabilis uniformiter, uidelicet stabilis. Quid mirum, dum et huius sensibilis sphere [3 1Kb] stabilis motus sit, quoniam uniformiter mouetur, et status mobilis, quoniam semper mouetur [4 1Kb] ! Multas quidem et beatas uidens pure contemplationes, simplos [5 1Kb] uero et immediate fulgores illuminata, et diuino alimento repleta. Multas, inquit, et beatas theorias prima ierarchia pure uidet. Ipsa  quidem diuina sapientia, quam clare conspicatur, multiplex est et beata. Quoniam uero ipsa multiplex sapientia simpla est et indiuidua, propterea simplices suos fulgores in primam primitus diffundit ierarchiam, quibus illa illuminatur, ac ueluti diuino alimento, siue, ut planius transfertur, diuina letitia satiata repletur. Multa quidem primo data fusione, sola uero domestica et unifica diuine refectionis unitate; multaque communione Dei et cooperatione digna effecta ad eam, ut possibile, similitudine bonarum habitudinum et actionum. uerborum constructio talis est: Digna effecta est multa primo ante alias ierarchias fusione sapientie, sola uero, hoc est singulari, domestica, proxima plane, et unifica diuine refectionis unitate; non enim omnis unitas unifica est,  sed sola diuina; multaque communione Dei et cooperatione digna facta. Eum quippe primo omnium communicat, hoc est participat, eique [6 1Kb] cooperatur in administratione uniuersitatis infra se condite. Quomodo communicat et cooperatur? In similitudine, uidelicet ad eam, communionem plane, et cooperatione bonarum habitudinum et actionum, quantum potest fieri. In similitudine itaque bonarum habitudinum, hoc est uirtutum, uirtus enim est habitus rationalis aut intellectualis animi, et in similitudine bonarum actionum communicat Deo, eique cooperatur. Multaque diuinorum superposite cognoscens, et diuine scientie et cognitionis in participatione, secundum quod fas est, facta. Factaque est secundum quod fas, hoc est [7 1Kb] , licet, est [8 1Kb] iustum [9 1Kb] ,  in participatione diuine scientie et cognitionis, cognoscens, dum cognoscit, supereminenter multa [10 1Kb] diuinorum, subauditur intellectuum. Sequitur: Propterea et laudes ipsius theologia his, qui in terra [11 1Kb] sunt, tradidit, in quibus mirabiliter manifestatur  excelsissime ipsius illuminationis eminentia. Laudes ipsius dicit, quibus Deum glorificat theologia, hominibus tradidit [12 1Kb] . Alii quidem enim eius, sensibiliter dicere [13 1Kb] , hoc est, alii quidem participes eius, prime uidelicet ierarchie, sensibiliter dicere [14 1Kb] a [15 1Kb] theologis traduntur, tanquam uox aquarum reboant: Benedicta gloria Domini ex loco suo [16 1Kb] . Alii uero illam ualde laudabilem et piissimam reclamant theologiam: Sanctus, Sanctus, Sanctus Dominus Deus [17 5Kb] Sabaoth, plena est omnis terra glorie eius. Ubi posuimus piissimam, ibi etiam honorabilissimam, uel ualde adorandam [18 1Kb] potest interpretari. Quod autem dicit, sensibiliter eos dicere [19 1Kb] , non facile patet, utrum ueluti per quedam spiritualia corpora [20 1Kb] sibi connaturaliter adiuncta, in quibus etiam humanis uisibus  apparuisse diuina tradit historia, prefatas laudes corporeis sensibus sensibili uoce coaptatas hymnizant [21 1Kb] , an quia propheticis uisionibus ita apparuere ueluti sensibiles, in similitudine uidelicet sensibilium uocum prolate. uerumtamen quoquomodo sint, ab excelsissimis prime ierarchie essentiis eas fieri theologus iste testatur. Ait enim: Has autem excelsissimas celestium animorum hymnologias iam quidem in his que sunt de diuinis laudibus, quantum possibile, aperuimus, et dictum est de his in illis, quantum ad nos, sufficienter; ex quibus in admonitionem sufficit dicere tantum secundum presens tempus. Ex hac sententia possumus cognoscere, de diuinis laudibus ipsum scripsisse, quoniam in libro de diuinis nominibus ex amatoriis hymnis sancti Ierothei quedam  introduxit, in quibus de predictis laudibus nichil tractatur. Ubi posuimus admonitionem [22 1Kb] , ibi in Greco, hoc est, admonitionem uel recordationem. Sufficit, inquit, hec pauca ex diuinis laudibus ad presens tempus in admonitionem uel recordationem dicere. Quia theologicam [23 1Kb] scientiam ipsa prima dispositio [24 1Kb] , quantum fas, illuminata est a thearchica bonitate, hoc est, quia prima ierarchia illuminata est in theologicam scientiam ab ipsa diuina bonitate. Et ne mireris constructionem: illuminata theologicam scientiam; est enim rata, dicimus quippe illuminor [25 1Kb] a te artem, doceo te disciplinam Qua tanquam deiformis ierarchia et aliis quidem eandem deinde tradidit; hoc est: ex qua diuina bonitate, uel ut planius transfertur, ex eadem diuina bonitate;  tanquam deiformis; quemadmodum quippe diuina bonitas conformat omnia, ita et ipsa prima ierarchia ceterarum sequentium se deiformis est, hoc est, eas sicut Deus format; et aliis quidem eandem deinde tradidit, id est, eandem diuinam bonitatem, qua  primo illuminatur, aliis deinde, sequentibus uidelicet se, distribuit. Illud per breuitatem dicere subintroducens, hoc est, illud breuiter dicere subintroducit ipsa ierarchia, ipsam [1 1Kb] piissimam et plus quam laudabilem et laudabilissimam thearchiam fas est benedictam [2 1Kb] esse a theodochis [3 1Kb] , quantum possibile [4 1Kb] , cognosci et laudari, intellectibus; ipsi enim sunt tanquam deiformes diuini loci thearchice, ut eloquia aiunt, quietis. Hoc est, inquit, quod breuiter subintroducit prima ierarchia, quod fas est et lex et iustum. Ipsam piissimam, uel honorabilissimam, uel ualde adorandam, et superlaudabilem et laudabilissimam Diuinitatem fas est benedictam [5 1Kb] esse a theodochis intellectibus, ex recipientibus uidelicet Deum intellectibus. Ipsi enim intellectus, qui Deum recipiunt,  tanquam deiformes diuini loci sunt diuine quietis, ut sancta testantur eloquia. In ipsis siquidem Deus quiescit. Theodochos autem dicitur quasi , hoc est, Dei receptor. Quo nomine omnis purus animus siue humanus siue angelicus potest uocari. In ipsis enim duobus Deus quiescit. Et quia monas est et [6 1Kb] unitas, tres substantialiter. Hoc quoque subintroducit [7 1Kb] sequentibus se ierarchiis prima ierarchia celestis, quod thearchia, id est Diuinitas, monas [8 1Kb] , hoc est unitas; tres substantialiter, Diuinitas quippe unitas est in essentia, trinitas in substantiis. Inter monada autem et enada, quamuis apud nos unam habeant interpretationem, monas enim dicitur unitas, similiter enas unitas, talis differentia uidetur interesse, quod monas sit proprie ipsa unitas,  ex qua omnes numeri procedunt, principium quippe et causa est totius numerositatis, enas [9 1Kb] uero est ipsa unitas substantiarum siue in superessentiali [10 1Kb] essentia, que Deus est, siue in generibus, siue in formis, et simpliciter in omnibus, que unam eandemque participant essentiam. Diuina itaque bonitas monas est, quoniam principium et causa est omnium que sunt, enas [11 1Kb] autem, quoniam unitas est [12 1Kb] in tribus substantiis, et tres substantie in unitate essentie. A supercelestibus essentiis usque ad nouissima [13 1Kb] terre extendens bonitatem suam in omnia que sunt prouidentiam. Hoc item prima ierarchia in laudem Diuinitatis subintroducit, quod a sublimissimis celestibus essentiis usque ad nouissima terre intendit bonitatem suam, uidelicet in omnia, que sunt,  prouidentiam. Et nemo arbitretur, me per ignorantiam transtulisse: extendens, pro greco participio  feminino , quod nascitur a uerbo , hoc est peruenio [14 1Kb] uel penetro; hoc enim propter facilitatem intelligentie feci [15 1Kb] . Sed si quis proprietatem interpretationis sequi uoluerit, pro extendens potest dicere peruenire [16 1Kb] uel penetrare faciens, ut talis sit sensus: A supercelestibus essentiis usque ad nouissima terre bonitatem suam, hoc est prouidentiam, omnia, que sunt, penetrare facit. Tanquam omnis essentie superprincipale principium et causa, omnia superessentialiter immensurabili continentia circumligans. Non inmerito, inquit, prouidentia eius extenditur in omnia, uel penetrat omnia. Est enim omnis essentie superessentiale principium, et omnia superessentiabiliter immensurabili continentia circumligat. Ubi similiter, ut facilius intelligeretur,  circumligans transtuli pro greco participio , quod proprie interpretatur palmo uel pugno comprehendens. Finit capitulum septimum. Incipit octauum.



CAPITULUM uIII. Cuius prefatio est: De Dominationibus et uirtutibus et Potestatibus et de media earum ierarchia [a 1Kb] .

§ 1. Transeundum nunc nobis in [17 1Kb] mediam celestium intellectuum expositionem, Dominationes illas supermundanis oculis, quantum possibile est, explorantibus, et uere potentia speculamina diuinarum Potestatum et uirtutum. Post explanationem, inquit, prime et sublissime ierarchie transeundum nunc  in mediam ierarchiam, que etiam secunda est, nobis explorantibus, uel sicut proprie transfertur, nobis intuentibus Dominationes [18 1Kb] illas intellectualibus oculis secundum nostram possibilitatem, et in uere potentia [19 1Kb] speculamina diuinarum Potestatum et uirtutum, similiter subaudis transeundum. Etenim unaqueque super nos essentiarum cognominatio propria earum significat uirtutes [20 1Kb] . Igitur sanctarum Dominationum manifestatiuam nominationem estimo declarare absolutam quandam et omni ignominia minorationis liberam anagogen. Quod etiam sic possumus interpretari, non seruilem quandam et omni subpedestri minoratione liberam anagogen. Hoc quoque in laudibus Thronorum posuit. Ignominiosum quippe est et minorationis et subiectionis, id  est, seruitutis indicium, pede ingredi, ex qua libera et absoluta est celestium Dominationum anagoge,  hoc est, sursum uersus altitudo; nil enim terrenum, nil uile, nil seruile ipsarum altitudinem deprimit. Non assimilat tyrannicarum dissimilitudinum [1 1Kb] ullo modo, hoc est, se tingit [2 1Kb] uel colorat illarum altitudo, unam esse tyrannicarum dissimilitudinum. Tyrannica quippe dominatio uere Dominationi dissimilis [3 1Kb] est. Celestes autem Dominationes non tyrannice, non superbe, sed modeste et humiliter in amore Dei et subditorum sibi dominantur. Uniuersaliter eam inclinatam liberaliter [4 1Kb] seueram dominationem, omni minutiue [5 1Kb] seruituti superpositam, a superioribus subauditur, estimo declarare, uniuersaliter inclinatam modeste et humiliter et liberaliter seueram, siue ut potest transferri, irreprehensibilem [6 1Kb] dominationem superpositam omni minoratiue seruituti. Non  indigentem subiectionis omnis et remotam ab uniuersa dissimilitudine et kyriarchie [7 1Kb] incessanter appetentem. Aestimo declarare [8 1Kb] nullius subiectionis [9 1Kb] indigentem, nisi soli [10 1Kb] Deo et 11 1Kb] precedenti [12 1Kb] se ierarchie; et remotam ab omni dissimilitudine, que eam deformem dissimilemque Creatori [13 1Kb] suo efficiat 14 1Kb] , et kyriarchiam [15 1Kb] , hoc est, ipsam Diuinitatem, que kyriarchia [16 1Kb] dicitur, quoniam princeps est et principium totius dominationis, indesinenter desiderat. Et ad ipsam illius ipsius naturaliter subsistentis uirtutis similitudinem, quantum possibile, et seipsam, et que post eam sunt, deiformiter conformantem. Hanc sententiam propterea sic interpretati sumus per ambitum, quoniam [17 7Kb] in Greco est positum, cuius interpretatio propria uno non exprimitur uerbo, sed  sic: naturaliter subsistens uirtus, ut sit sensus: Indesinenter appetit similitudinem ad ipsam kyrian [18 1Kb] , hoc est uirtutem, que naturaliter per se subsistit, et que nichil aliud est, nisi ipsa per seipsam subsistens Diuinitas, que, quantum possibile est, et ipsam, dominationem uidelicet, et que post eam sunt, in inferioribus ordinibus conformat. uidetur enim posse sic breuiter [19 1Kb] transferri: Et ad ipsam eiusdem propriam [20 1Kb] similitudinem, quantum possibile [21 1Kb] , et se ipsam, et que post eam sunt, conformantem, ut sensus sit: Et estimo declarare appetentem ad ipsam propriam similitudinem eiusdem, kyriarchie plane, quantum possibile, et seipsam, dominationem scilicet, et que post eam sunt, deiformiter conformantem et effingentem. Et ad nullum  uana uidentium, sed ad proprie uniuersale conuersam; in omnibus huius sententie colis [22 1Kb] , hoc est  membris, subauditur a superioribus: estimo declarare. Proprie uniuersale, ipsum summum bonum dicit, quod proprie est, et uniuersale bonum est. Omnia siquidem bona non per se bona, sed participatione uniuersalis boni, quod uere [23 1Kb] bonum est, bona sunt. Ideoque dixit: ad nullum uana uidentium, hoc est, ad nullum eorum [24 1Kb] , que per se considerata uana uidentur. uidentium enim dicit pro uisorum, hoc est, que uidentur, usitatissimo [25 1Kb] Grecorum more, et quia a uerbo [26 1Kb] , hoc est uideo et [27 1Kb] uideor, deriuatur, quoniam commune est; ut sit sensus: sed [28 1Kb] estimo declarare conuersam non ad aliquid eorum, que uana uidentur, quia per se non subsistunt, sed ad id, quod proprie est et uniuersale. Animaduertendum, quod Greci Deum uocant aliquando  neutraliter , quod est, aliquando masculine , qui est. Et kyriarchice [29 1Kb] semper deiformitatis in participatione secundum quod possibile ipsi factam. Hoc ultimum omnino patet. Quod enim dicit in participatione kyriarchie [30 1Kb] deiformitatis factam [31 1Kb] , commune est omnium celestium essentiarum. Omnis quippe uirtus earum in participatione Deitatis est [32 1Kb] , que [33 1Kb] est Dominationum princeps. Ipsam [34 1Kb] uero sanctarum uirtutum, subauditur estimo declarare nominationem, fortem quandam et incommutabilem uirilitatem in omnes secundum earum deiformitatem operationes, ad nullam susceptionem inditarum ei diuinarum illuminationum imbecilliter infirmatam, potenter in imitationem [35 1Kb] Dei reductam, non reliquentem suimet imbecillitate deiformem motum,  sed firmiter ferentem in superessentialem et potentificam [36 1Kb] uirtutem, et ipsius imaginem uirtuti similem iuxta quod licet factam [37 1Kb] , et ad ipsam quidem ut principalem uirtutem potenter conuersam, ad secunda uero uirtutis datricem et deiformiter prouenientem. Nominatio, inquit, uirtutum fortem et incommutabilem earum uirilitatem uel uigorem uel strenuitatem in omnes deiformes operationes declarat, que uirilitas nulla imbecillitate infirmatur in susceptione insitarum sibi diuinarum illuminationum, que potenter in imitationem Dei reducitur, hoc est sursum ducitur, que non relinquit [38 1Kb] sua debilitate, quia nunquam debilitatur, deiformem motum, sed firmiter se ipsam fert, hoc est, firmiter tendit in superessentialem, diuinam plane uirtutem, que [39 1Kb] se potentem facit [40 1Kb] ,  et que [41 1Kb] facta est imago ipsius superessentialis uirtutis, dum sit uirtuti similis, et que conuertitur potenter  ad ipsam uirtutem merito principalem, quoniam omnium uirtutum et princeps et principium est, que etiam ad secunda uirtutem dat et deiformiter prouenit, hoc est, instar diuine processionis. Et notandum quod, ubi posuimus [1 1Kb] uirtuti similem et uirtutis datricem, ibi in Greco composita sunt uerba, que compositiue non possumus transferre, nisi forte, quamuis inusitate, dicamus [2 17Kb] uirtutiformem; [3 1Kb] uero, dum aduerbium uidetur, non nisi nominibus potest transferri, ne nimium inusitate uertatur. Propterea diximus: uirtuti similem et uirtutis datricem. Ipsam [4 1Kb] autem sanctarum Potestatum, hoc est, ipsam nominationem sanctarum Potestatum estimo [5 1Kb] declarare equipotentem [6 1Kb] diuinarum Dominationum et uirtutum bene ornatam et  inconfusam circa diuinas susceptiones ordinationem, et ordinatum [7 1Kb] supermundane et intellectualis potestatis, non tyrannice in ea, que inferiora sunt [8 1Kb] , potestatiuis uirtutibus precipitate, sed potenter in diuina post bene ordinatas reducte, et post se deiformiter reducentis, et potentificam [9 1Kb] exusiarchiam [10 1Kb] , quantum fas est, assimilate, et eam, ut possibile, angelis reuelantis in bene ornatis per ipsam ordinibus potestatiua uirtute. Ipsa [11 1Kb] , inquit, nominatio sanctarum Potestatum declarat equepotentem [12 1Kb] uel equeordinatam [13 1Kb] ordinationem diuinis Dominationibus et uirtutibus, et bene ornatam, et inconfusam, que non tyrannice, hoc est, non abusiua potestate in ea, que sibi subdita sunt, in ficta [14 1Kb] similitudine potestatiuarum uirtutum precipitatur, sed potenter,  siue ut proprie transfertur, potentissime in diuina reducitur post bene ordinatas, hoc est, post prime ierarchie pulchre ordinatas uirtutes, que eam precedunt, et post se, id est [15 1Kb] , infra se ordinatas uirtutes deiformiter reducit [16 1Kb] , sursum plane ducit, et potentifice exusiarchie, hoc est Diuinitatis, que [17 18Kb] , quia potestates facit, [18 14Kb] uero, quia potestatum princeps est et principium, nominatur, quantum licet, similis facta est, et eam [19 15Kb] , quantum possibile, angelis reuelat potestatiua uirtute in bene ornatis ordinibus per ipsam, suam uidelicet ordinationem, per quam inferiores ordines ornantur. Has habens deiformes proprietates media celestium animorum dispositio purgatur  quidem et illuminatur et perficitur, quemadmodum dictum est, a diuinis illuminationibus, inditis sibi secundo per primam ierarchicam [20 1Kb] dispositionem, et  per mediam illam [21 1Kb] secunda manifestatione delatis. Has, inquit, proprias uirtutes ac deiformes medius celestium animorum ornatus habet, ideoque purgatur et illuminatur et perficitur, quemadmodum dictum est in superiori Capitulo de prima ierarchia. Nec aliunde purgatur et illuminatur et perficitur, nisi a diuinis illuminationibus, inditis sibi secundo, aduerbium [22 1Kb] est secundo, per primam ierarchicam [23 1Kb] dispositionem, quoniam illa primo, ista uero secundo per illam diuinas participat illuminationes, et per mediam illam iterum secunda manifestatione in tertiam ierarchiam ueluti per secundam [24 1Kb] manifestationem ipsis diuinis illuminationibus delatis, siue ut proprie transfertur, distributis.

§ 2. Itaque per aliam dictionem uenire in alium angelum  auditum, symbolum [25 1Kb] faciemus a longe superperfecte et per processionem occulte in sequentiam [26 1Kb] perfectionis. Hec, inquit, supernorum ciuium colloquia, quibus uidemus per alium angelum dictionem uenire in alium angelum, in quo est auditus, signum faciemus a longe superperfecte, hoc est, plus quam perfecte perfectionis, et per processionem occulte in sequentiam [27 1Kb] . Ac si aperte diceret: Nos homines, qui non experimento, sed argumento diuinos exploramus sensus, faciemus [28 1Kb] argumentum et apertissimum signum, quid de longe, hoc est, ab ipsa celsitudine diuine sublimitatis, que longissime ab omnibus, que sunt, remouetur, plus quam perfecta et per arcanam processionem occulta perfectione [29 1Kb] gradatim et ordinate in sequentiam [30 1Kb] , in celestium  uirtutum uidelicet consequentem ordinationem descendit. Et hoc est illud argumentum et signum, per alium angelum profecto [31 1Kb] uenire dictionem a summa Diuinitate in alium angelum, in quo illud uertitur [32 1Kb] dictum in auditum; non quod in eis corporei sensus sint, sed quod sic uisio prophetica formata sit. Si ergo, quod summa bonitas precipit, prima [33 1Kb] ierarchia in aliam atque aliam ierarchiam, ueluti in alium atque alium angelum, in quibus illa dictio auditur, descendit, signum est [34 1Kb] incunctanter diuine processionis per ordinatos gradus a summo usque deorsum, hoc est, ab excellentissimis celestibus essentiis usque ad homines, qui etiam angeli dicuntur, quando diuinum consilium, quod per superiores  angelos accipiunt, inferioribus se annuntiant. Hoc autem dicit, ut intelligamus mirabilem rerum dispositionem, per quam diuina Prouidentia uniuersitatis  condite plenitudinem ineffabili processione disponit. Enim sapientes circa sacras nostras [1 1Kb] immolationes [2 1Kb] aiunt, per seipsas lucentes diuinorum plenitudines, per alteras contemplatiuarum [3 1Kb] participationum, esse perfectiores. Quod predixit, per summorum sacerdotum approbat testimonium. Sapientes enim, inquit, qui sacras nostras hostias et immolationes [4 1Kb] mysticas perfecte intelligunt, dicunt, per se ipsas immediate lucentes plenitudines diuinorum intellectuum, hoc est, diuinos intellectus, qui per se ipsos immediate plenissime lucent, perfectiores esse, quam contemplatiue participationes, [5 1Kb] contemplatiui [6 1Kb] scilicet intellectus, qui diuinam contemplationem per alteras uirtutes participant. Quod breuiter colligere possumus. Perfectiores sunt  diuini intellectus, qui per se ipsos immediate diuinam participant contemplationem, quam ceteri, qui [7 1Kb] per medietatem altiorum se eandem contemplationem [8 1Kb] suscipiunt [9 1Kb] . Intuere, ubi posuimus sapientes, ibi in Greco , pro quo potest 10 1Kb] quis dicere: reuerendi uel periti uel sapientes. Sic estimo, et angelicorum ordinum immediatam participationem primo in Deum extentorum perfectiorem esse per medietatem perfectorum. Quemadmodum, inquit, per se lucentes perfectiores sunt his, qui per alios lucem accipiunt, ita arbitror angelicos ordines, qui immediate primitus in participationem Dei extenduntur, perfectiores esse perfectorum [11 1Kb] , eorum uidelicet, qui aliqua medietate interposita perfecti sunt. Ubi posui: perfectiorem, ibi in Greco [12 12Kb] , quod possumus  dicere: perfectiorem, uel potentiorem, uel certe efficaciorem. Propter quod et a nostra sacerdotali traditione perfectiue et [13 1Kb] lucifice et purgatiue uirtutes primi [14 1Kb] intellectus nominantur inferiorum, tanquam per se [15 1Kb] in omnium superessentiale principium reductorum, et theletarchicarum purgationum et illuminationum et perfectionum in participatione, secundum eis fas, factorum. Hoc enim est omnino diuina taxiarchia [16 1Kb] diuinitus promulgatum [17 1Kb] , per prima secunda diuinis participare illuminationibus. Hac una perplana [18 1Kb] lucidissimaque sententia ordinem celestium essentiarum dignitatemque breuiter aperit atque concludit. Propterea, inquit, nostra humana sacerdotalis doctrina tres primos ordines prime celestis ierarchie perfectiuas et lucificas et purgatiuas nominat  uirtutes, quoniam inferiores ordines per eos ad principium  omnium, quod superessentiale est, Deum uidelicet, reducuntur, et a [19 1Kb] participatione teletarchicarum, diuinarum uidelicet, purgationum et illuminationum et perfectionum, quantum licet, efficiuntur. Diuinitas [20 1Kb] autem, ut sepe iam dictum [21 1Kb] , teletarchis dicitur siue teletarchia, quoniam hostiarum principium est et princeps. Et hec [22 1Kb] lex ex diuina taxiarchia, hoc est [23 1Kb] , ex [24 1Kb] ipsa deitate, que propterea taxiarchia dicitur, quia totius ordinationis principium est et princeps, quasi [25 1Kb] , quod est ordinum principium, tradita est, secunda scilicet speculamina per prima diuinas participare illuminationes. Inuenies autem hoc et multotiens [26 1Kb] theologis [27 1Kb] expressum. Ac si diceret: non solum a sacerdotali traditione, uerum etiam ab ipsis prophetis  sepissime prefatam legem inuenies inculcatam. Quando enim diuina et paterna humanitas [28 1Kb] Isrel conuersibiliter [29 1Kb] pro sacra eius salute erudiens, et ulciscentibus et immitibus nationibus in correctionem tradens, omnigena prouisorum in melius traductione, et captiuitatem dimisit, et ad priorem clementer reduxit constantiam, uidet theologorum unus Zacarias unum primorum, ut estimo, et circa Deum angelorum; commune [30 1Kb] enim est [31 1Kb] omnibus hoc angelica cognominatione [32 1Kb] , ab ipso [33 1Kb] Deo discentem de [34 1Kb] hoc consolatoria, ut dictum est, uerba. Ordo uerborum [35 1Kb] : uidet enim [36 1Kb] theologorum, prophetarum plane, unus nomine Zacarias unum primorum angelorum, principalium uidelicet uirtutum, que circa Deum sunt, ut estimo; hoc enim nomen, quod est angelus,  ut predixi, commune est omnibus celestibus uirtutibus propter angelicam, hoc est, annuntiatiuam cognominationem; ab ipso Deo discentem, didicit enim ipse unus primorum angelorum ab ipso Deo immediate de hoc, de reditu plane Isrel, consolatoria uerba, sicut dictum est, in prophetica scilicet uisione, quando diuina et paterna humanitas, hoc est clementia, dimisit captiuitatem, et ad priorem reduxit indulgenter constantiam, erudiens Isrel conuersibiliter, hoc est, ut conuerteretur, pro sacra eius salute; noluit enim eum hostibus suis tradere asperitate uindicte, sed uoluit corrigere et saluare mansuetudine clementie; et ulciscentibus, siue ut congruentius huic loco transfertur, cercentibus, et immitibus, uel asperis in correctionem [37 1Kb] tradens, ad  corrigendum, omnigena [38 1Kb] prouisorum traductione,  hoc est, omnimoda eorum, qui diuina prouidentia reguntur et corriguntur [1 1Kb] , manuductione in melius. Ubi diximus constantiam, ibi in Greco [2 1Kb] , quod Cicero uoluit transferre constantiam; ipsi autem Greci [3 1Kb] dicunt [4 9Kb] , id est, benefacientiam. [5 1Kb] autem tres sunt secundum Stoicos, uoluntas, gaudium, cautio, et nonnisi in animo sapientis constituuntur; uoluntatem dico amorem boni, gaudium uero de ueritatis inuentione, cautio diligens rerum consideratio [6 1Kb] . Nos autem dicimus [7 1Kb] gaudium [8 1Kb] , amorem, odium, tristitiam, quando in animo sapientis [9 1Kb] uirtutes sunt, ut: »Gaudete et exultate, quoniam merces uestra copiosa est in celis«; item: »Qui diligit me, diligetur a Patre meo«; et alibi: »Tu scis, Domine,  quia amo te«; »Iniquos odio habui [10 1Kb] «; »Tristis est anima mea usque ad mortem«. In animo uero insipientis dum considerantur, [11 10Kb] , hoc est, male passiones recte dicuntur [12 1Kb] , si tamen gaudium in anima insipienti potest intelligi: est enim gaudium, letitia, quam nunquam sequitur tristitia, quod insipientibus euenire non potest. Alterum uero subiectorum angelorum, in occursum primi prouenientem, tanquam ad illuminationis susceptionem et metalepsin [13 1Kb] . uidit uero ipse Zacarias alium angelum de minoribus obuiam primi [14 1Kb] prouenire ad susceptionem illuminationis, reuelationis uidelicet diuine, que prius summo angelo ab ipso Deo dicta est. Et metalepsin [15 1Kb] , id est perceptionem, participationem scilicet; metalepsis [16 1Kb] enim [17 1Kb] dicitur proprie participatio.  Deinde ab ipso diuinum consilium tanquam a summo sacerdote eruditum, et hoc docere theologum conuersum. Deinde, inquit, uidet occurrentem angelum, eruditum in diuino consilio ab ipso primo angelo, tanquam a summo sacerdote, et uidet theologum seipsum plane conuersum hoc docere [18 1Kb] Isrel, quod a primo angelo per secundum didicit. Potest et sic transferri: et hoc docere [19 1Kb] theologum [20 1Kb] conuertentem, ut sit sensus: et uidet conuertentem angelum ipsum prophetam, ut hoc disceret. Quoniam fructuose [21 1Kb] habitabitur Ierusalem a multitudine hominum. Hanc interpretationem a Septuaginta accepit; Hieronymus [22 1Kb] quippe transtulit: Quoniam [23 1Kb] sine muro habitabitur Ierusalem a multitudine hominum. Unus tamen sensus in utrisque est. Qui enim dixit: fructuose,  intellexit multiplicem redeuntis de captiuitate populi propagationem [24 1Kb] ; qui uero transtulit: sine muro, eundem sensum significare uoluit, ac si diceret: tanta multitudo populi erit, ut muro ambiri non possit. Alter autem theologorum Ezechiel [25 1Kb] et ab ipsa, inquit, hoc sacratissime promulgatum esse Cherubim superfirmata gloriosissima Diuinitate. Alterius [26 1Kb] theologi quod predixit approbat testimonio, hoc est, quod diuina consilia in primis angelis immediate suscepta per inferiores angelos in theologorum spiritibus formantur [27 1Kb] , dicens: Alter autem theologorum Ezechiel dicit, ab ipsa superfirmata, superessentiali uidelicet, gloriosissima Diuinitate hoc [28 1Kb] , quod sequitur, sacratissime [29 1Kb] , diuinitus plane, promulgatum esse, hoc est, traditum fuisse  ipsis [30 1Kb] Cherubim immediate [31 1Kb] . Enim Isrel, ut dictum est, exercitatiua humanitas per disciplinas in melius traducens iustitia diuina obnoxios condemnat [32 1Kb] , innoxios iustificauit. Traducens Isrel, hoc est, dum traducebat Isrel, ut dictum est in diuina Scriptura, exercitatiua humanitas, id est, diuina clementia, que traducendo exercet per disciplinas in melius, quos liberare uult. Hoc docetur primus post Cherubim, lumbos sapphiro precinctus, qui poderam iuxta symbolum ierarchicum induebatur. Reliquos autem angelos, qui secures habebant, diuina taxiarchia imperat a priori [33 1Kb] doceri de hoc diuinum iudicium. Hoc docetur, inquit, id est, de hoc iudicio, obnoxios damnandi, innoxios uero iustificandi, docetur primus angelus, id est unus ex celesti ordine, qui sequitur Cherubim,  uerbi gratia unus Dominationum seu uirtutum seu Potestatum, quoniam primo Cherubim [34 1Kb] ab ipsa Diuinitate immediate de eodem iudicio edocti, ipsi uero Cherubim primum post se docent [35 1Kb] , qui [36 1Kb] precinctus erat lumbos sapphiro, qui etiam poderam [37 1Kb] induebatur secundum symbolum [38 1Kb] , secundum habitum summi sacerdotis in Isrel. Summi siquidem sacerdotes perizomata, id est femoralia seu succinctoria sapphiro ceterisque pretiosis lapidibus ornata precingebantur. Podera quoque tunica, uidelicet talari, induebantur. Podera autem dicitur, quia usque ad [39 1Kb] , id est, usque [40 1Kb] ad pedes pendebat. In tali habitu itaque [41 1Kb] summi sacerdotis primus angelus post Cherubim uisus erat prophete. Diuina autem taxiarchia, id est summa bonitas, que ordinat  omnia, imperat per Cherubim reliquos angelos, qui secures habebant, doceri a priori [1 1Kb] angelo diuinum iudicium de hoc, ut discerent scilicet diuinam iustitiam de hoc discrimine obnoxiorum et innoxiorum. Ei quidem enim dixit mediam transire Ierusalem, et dare regnum in frontes innoxiorum uirorum; aliis: Exite in ciuitatem post eum, et percutite, et nolite parcere oculis uestris, ad omnes autem, super quos est signum, ne appropinquetis. Ei quidem [2 1Kb] , inquit, ordini [3 1Kb] Cherubim, uel absolute, ei Cherubim, quoniam Cherubim et Seraphim hebraice [4 1Kb] utriusque numeri [5 1Kb] communia nomina sunt. Nam et Cherub et Cherubim singulariter proferuntur per , hoc est per constructionem numerorum; similiter de Serub [6 1Kb] et Seraphim, et pluralis numeri et  masculina nomina sunt. Ipsi itaque Cherubim diuina taxiarchia dixit, primum post se [7 1Kb] mediam pertransire ciuitatem. uelut simpliciter potest intelligi, ei primo post Cherubim, sed per se ipsum Cherubim dixit mediam [8 1Kb] pertransire Ierusalem; mediam [9 1Kb] uero dicit, hoc est, in obnoxios innoxiosque diuisam; et dare signum, crucis Christi uidelicet, in frontes innoxiorum. Datum [10 1Kb] est enim signum [11 1Kb] T [12 1Kb] in frontibus eorum. Tau autem similitudinem crucis gestare quis fidelium ignorat? Illi soli igitur [13 1Kb] liberantur, qui crucem Domini fideliter credunt. »Arbitramur enim«, ait Paulus, »iustificari hominem per fidem«. Alii autem secures habebant, quibus imperatum est nulli parcere. Pulchre autem [14 1Kb] unus innoxiorum [15 1Kb] signat, et non alio signo nisi crucis. Unus est enim Christus,  qui sue passionis uirtute credentes in se liberat. Alii autem secures, hoc est, dolatilia gestabant arma, que plus edificationem significant quam ruinam, diuine iustitie seueritatem figurantia, que per angelos, predicatores plane Ecclesie, uirtutes a uitiis, naturam a culpa segregant, superflua incidunt [16 1Kb] , naturalia conformant, ex quibus domum diuine possessioni aptam construunt. Ad eos autem, qui sola fide diuine passionis, dum primitus sacramentum baptismatis subeunt, liberi sunt [17 1Kb] , accedere [18 1Kb] prohibentur. Dolati enim prius [19 1Kb] ; omnis quippe superfluitas eorum dono fidei [20 1Kb] amputata [21 1Kb] . Nam [22 1Kb] quisquis post gratiam baptismatis adeptam non peccauerit, correctione [23 1Kb] delictorum non indigebit. Purgatur quippe semel et simul ab omni originali  proprioque peccato. Indiget autem purgari ab ignorantia  diuinorum sacramentorum. Non enim imperitus diuinorum intellectuum uiam ueritatis potest ingredi, nec lucem ipsius conspicari, sine qua nemo deificabitur. Siquidem [24 1Kb] non sufficit, ut quis sagittam de uulnere retrahat, nisi adsit [25 1Kb] , qui sanando uulneri medicinam adhibeat. Gratia [26 1Kb] namque baptismi hoc solum prestat, preterita non [27 1Kb] nocere delicta, et in diuinam filietatem nasci: non autem largitur futura commissa non impedire; hoc [28 1Kb] quippe diuine gratie per penitentiam libero arbitrio committitur, diuine quidem gratie per penitentiam, libero arbitrio per prouidentiam. Potest [29 1Kb] namque quis, ne incaute peccet, prouidere, sed non sine gratia. Potest gratia peccata indulgere, neque hoc absque bona hominis uoluntate. Neque enim  inuitos uult Deus attrahere, sed uolentes, ne donum liberi arbitrii in seruitutem redigere uideatur [30 1Kb] . Primus ergo post Cherubim signat frontes innoxiorum. Obnoxii erant, sed signorum noxii sunt facti. Quare Christus crucifixus primus dicitur post Cherubim. Audi Psalmistam: »Minorasti eum paulo minus ab angelis«. uis nosse, quomodo minoratus est? Audi Paulum: »Semetipsum«, inquit, »exinaniuit, formam serui accipiens in similitudinem [31 1Kb] hominum factus, obediens Patri usque ad mortem«; audi signum in frontibus signatum: »mortem autem crucis«. Solus signat, solus quippe liberat; angeli [32 1Kb] eius securibus percutiunt, per ministros suos edificat sibi domum ex humana natura dolata, ex informitate sua in formam ipsius, ad cuius imaginem facta est, reducta.  Quod uero securi [33 1Kb] ferire [34 1Kb] iubentur, nemini suis oculis parcere, significat seueritatem diuine Scripture [35 1Kb] in discretionibus et correctionibus [36 1Kb] delictorum, quorum iudex est. Bonorum siquidem magistrorum iuste [37 1Kb] discernere, non autem blandiri. Non itaque [38 1Kb] Deus naturam, quam fecit, interimit, sed ab ea, quod eam inficit, segregat. Non enim diuine bonitatis ineffabilis pietas sinit naturam, quam sui similem fecit, eternaliter deformitatem pati. Permittit autem ad tempus eam corrigi, ut auidius et ardentius ad suam dignitatem redeat, erumnis [39 1Kb] suis iustissimis erudita. Ratio siquidem non concedit, imaginem Dei in eterna turpitudine detineri. Alioquin ceterna erit miseria beatitudini, malitia bonitati, regnum diaboli regno Dei. Non autem hoc  dicimus, quasi nulla pena [40 1Kb] sit eterna, dum unusquisque  sua conscientia siue beatificabitur, siue damnabitur in eternum, sed solummodo agimus, quod nulla natura in ullo punietur [a 2Kb] . Redeamus ad propositum. Pulchre itaque duorum prophetarum, Zacarie dico et Ezechiel, uisiones consone approbant, Deum immediate excelsissimas essentias, que circa eum sunt, docere, deinde ordinatim per primos secundi, per secundos tertii, per tertios quarti, hoc est [1 1Kb] theologi, docentur ordines. Zacarias enim ait, se uidisse unum primorum ab ipso Deo discentem [2 1Kb] . Cui alter occurrit inferiorum angelorum, qui ueluti secundo gradu per primum diuina didicit consilia; qui iterum secundus angelus ueluti summus sacerdos theologum, Zacariam dico, erudiuit, si quis sic uelit intelligere, quod magister ait: deinde ab ipso occurrente  angelo tanquam a summo sacerdote eruditum uidet conuersum theologum; et hoc docere uidet, quoniam fructuose habitabitur Ierusalem. Si uero quis intelligere uult: deinde uidet eruditum occurrentem angelum ab ipso primo, qui ex Deo didicit, tanquam a summo sacerdote, consequens erit, ut non ipse occurrens, sed primus a Deo discens summus sacerdos intelligatur; ut subinferatur: et uidit conuersum theologum hoc dicere, id est, uidit secundum [3 1Kb] angelum a primo eruditum docere theologum conuersum in hoc [4 1Kb] , quoniam fructuose habitabitur Ierusalem. Ezechiel uero ait primo [5 1Kb] ab ipsa gloriosissima Diuinitate Cherubim doceri, deinde per ipsos primus post docetur, qui in sacerdotali habitu uisus est; per quem iterum ueluti tertio gradu  docentur angeli; ut ordo sit: ab ipso Deo Cherubim instruuntur, ab ipsis Cherubim primus, quicunque sit, ex ordinibus secunde ierarchie docetur, qui iterum reliquos angelos tertie ierarchie docet, per quos postremo theologorum animus illuminatur. In uisione tamen Zacarie dubium uidetur esse, utrum de secunde an de tertie ierarchie ordinibus erat ille alter angelus, qui uni primorum occurrit, per quem theologus eruditus est. Nam quod summus sacerdos appellatur, nulli mirum debet uideri, quoniam omnes animi trium celestium ierarchiarum  summi sacerdotes possunt appellari; sunt enim pontifices, quamuis eorum pontificatus equalis non sit; alii quippe alios precedunt. Nisi forte quis dixerit, unum fuisse ex ordinibus secunde ierarchie, per quam ueluti medietatem quandam tertia [6 1Kb] docetur. Et si ita est, cogemur [7 1Kb] subintelligere, aut alium angelum inferiorem illo mediatorem fuisse inter ipsum et theologum, si per tertiam ierarchiam docentur homines; uel certe non solum sanctos theologos [8 1Kb] per angelos tertie ierarchie, uerum etiam per angelos medie, nec non et prime, ab ipsa etiam Deitate [9 1Kb] posse doceri, non est negandum. Quod idem Dionysius in libro: Ecclesiastica ierarchia uidetur asserere, ubi ait, humanos animos secundum propriam uniuscuiusque analogiam tribus  celestibus ierarchiis insitos esse. Quis enim abnuerit [10 1Kb] , raptum Apostolum in tertium celum, in tertiam plane ierarchiam fuisse, ubi in medietate ab ipso Deo ineffabilia audiuit uerba? Quid fortassis quis dixerit de dicente angelo ad Daniel: Exiuit sermo? aut de ipso primo ignem ex medio Cherubim recipiente? aut illud eiusdem abundantius [11 1Kb] in ordinis angelici ostensionem, quoniam et Cherubim immittit ignem in manus sanctam stolam induti? aut de uocante diuinissimum [12 1Kb] Gabriel, et dicente ei: Fac illum intelligere uisionem? aut quecunque [13 1Kb] alia a sacris theologis dicta sunt de celestium ierarchiarum [14 1Kb] deformi ornatu, ad quem nostre ierarchie ordinatio, secundum quod possibile est, assimilata, angelicam pulchritudinem [15 1Kb] , quantum in imaginibus [16 1Kb] habebit,  formatam per eum, et reductam ad superessentialem simul omnis ierarchie. Quis est angelus, qui locutus est ad Daniel, sancta declarat historia [17 1Kb] . »Adhuc«, inquit ipse Daniel, »me loquente in oratione, ecce uir Gabriel, quem uideram in uisione a principio, cito uolans tetigit me in tempore sacrificii uespertini. Et docuit me, et locutus est mihi, dixitque: Daniel! nunc ego [18 1Kb] egressus sum, ut docerem te, et intelligeres. Ab exordio precum tuarum egressus est sermo; ego autem ueni, ut indicarem tibi, quia uir desideriorum es. Tu autem animaduerte sermonem, et intellige  uisionem: Septuaginta hebdomades« et totus sermo, qui sequitur de reditu populi ex captiuitate et de aduentu Christi. Et hoc est, quod breuiter beatus Dionysius introducit dicens: Quid fortasse quis dixerit de dicente angelo ad Daniel: Exiuit sermo. Quod grece dicitur: , [1 23Kb] pro quo Hieronymus posuit: egressus est sermo, aut ex ore Darii regis, ut iterum edificaretur [2 1Kb] Ierusalem, uel certe ab ipso Deo per angelum in animum prophete [3 1Kb] . Quod autem sequitur: aut de ipso primo ignem ex medio Cherubim recipiente, ex Ezechiel assumptum est, qui ait: »Et uidi, et ecce in firmamento, quod erat super caput Cherubim, quasi lapis sapphirus, quasi species similitudinis, soli apparuit super ea. Et dixit ad uirum, qui indutus erat lineis,  et ait: Ingredere in medio rotarum, que sunt inter Cherubim, et effunde super ciuitatem«. Et hoc est quod sequitur: aut illud eiusdem abundantius, hoc est, illud symbolum eiusdem, Ezechiel, quod est manifestius ad ostensionem ordinis angelici, quoniam et Cherubim immittit ignem in manus sanctam stolam induti. Quod, quamuis ita in prefata uisione scriptum esse non uideatur; ibi enim solummodo scriptum est: »Et dixit ad uirum, qui indutus erat lineis, et ait: Ingredere in medio rotarum, que sunt [4 1Kb] subtus Cherubim, et imple manum tuam prunis«, potest tamen intelligi aut in septuaginta Interpretum editione, ex qua beatus Dionysius ista omnia introduxit, sic scriptum, aut ipsum sic intellixisse: »Imple manum tuam prunis«, ut subaudiatur, quas ipsa [5 1Kb] Cherubim  tibi traditura sunt. Et iterum quod sequitur: aut de uocante diuinissimum Gabriel et dicente ei: Fac illum intelligere uisionem, ex libro Daniel susceptum [6 1Kb] , ubi dicitur: »Et [7 1Kb] factum est autem, inquit, cum uiderem ego Daniel uisionem, et quererem intelligentiam, ecce stetit in conspectu meo quasi species uiri, et audiui uocem uiri, et clamauit, et ait: Gabriel, fac intelligere istam uisionem«. Hec [8 1Kb] autem omnia propterea et in prophetis et scripta et uisa sunt, et a beato isto magistro introducta, ut intelligamus celestium animorum dispositas ordinationes, et quosdam quidem ab ipso Deo immediate doceri et illuminari, eosque iterum gradatim se inferiores docere et illuminare, qui a superioribus docentur et illuminantur. Et hoc est,  quod ait: et quecunque [9 1Kb] alia a sacris theologis  dicta sunt de celestium ierarchiarum [10 1Kb] deiformi ornatu, ad quem ornatum nostra ierarchia, quantum hominibus possibile [11 1Kb] , similis facta est in suis ordinibus. Angelicam siquidem pulchritudinem imitatur, quantum potest, in figuris et symbolis sensibilibus. Ipsos namque Dominus iehsu Christus docet sue contemplationis presentia, nos adhuc erudit per symbola, donec ueniamus in unum. Et hoc est quod ait: angelicam [12 1Kb] pulchritudinem, quantum in imaginibus habebit. Habet enim nunc celestium similitudinem in diuinis symbolis, habebit tunc eorum pulchritudinem in principalibus exemplis, quantum possibile est fieri, in imaginibus. Imagines uocat, ut arbitror, theophanias, in quibus et ipsi angeli, et homines in equalem eis beatitudinem  glorificati, ipsum Deum uidebunt, quoniam [13 1Kb] per se ipsum inuisibilis et est et erit omni intellectui. Superessentialitas quippe illius omnem superat intellectum. Nostra itaque ierarchia angelicam pulchritudinem habebit, quantum in theophanicis imaginibus seu similitudinibus haberi poterit, formata per eum, ornatum uidelicet celestium uirtutum. Nam ecclesiastica ierarchia per celestes uirtutes et ordinatur et formatur et reducitur ad superessentialem omnis ierarchie, ad ipsam scilicet omnium causam.



CAPITULUM IX. Cuius titulus est: De Principibus et Archangelis et Angelis et de ultima eorum ierarchia [a 1Kb] .


§ 1. Reliquus nobis in contemplationem [14 1Kb] ornatus, angelicas concludens ierarchias, a deiformibus Principibus, Archangelisque et Angelis dispositus [15 1Kb] . Restat, inquit, nobis speculatio ipsius ornatus, qui [16 1Kb] omnes [17 1Kb] angelicas concludit ac terminat ierarchias, quique ex Principatibus et Archangelis et Angelis construitur. Et primas quidem dicere necessarium estimo, secundum quod mihi possibile, sanctarum cognominationum manifestationes. Quemadmodum in expositionibus prime et medie ierarchie [18 1Kb] interpretationes [19 1Kb] nominum prius explanauit, deinde singulorum ordinum proprias et communes uirtutes et administrationes; ita et nunc in expositione tertie ierarchie interpretationes, quas uocat manifestationes  cognominationum, primo ingreditur exponere.  Quod consequenter adiungit: Manifestat enim ipsa quidem celestium Principum illud deiformiter principale eductiuum cum ordine sacro et principatiuis decentissimis uirtutibus, et ad principale principium eas uniuersaliter conuerti [1 1Kb] , et alias ierarchice duci, et ad illud ipsum, quantum possible, [2 1Kb] reformari princificum principium, manifestareque superessentialem eius taxiarchiam, ornatum principalium uirtutum. Declarat, inquit, ipsa cognominatio celestium Principum illud principale eductiuum, hoc est, quod principes et duces sint [3 1Kb] omnium nationum, per totum orbem hominibus habitabilem. Et hoc deiformiter, ad similitudinem uidelicet unius ueri Dei, qui unus et summus omnium princeps est et dux. Cum ordine sacro et principatiuis decentissimis uirtutibus,  hoc est, cum sancta diuinaque ordinatione, cumque uirtutibus conuenientissimis ornatui principatiuo. Et non solum principantur gentium, ducesque earum sunt suis uirtutibus, uerum etiam ipsas, suas [4 1Kb] scilicet uirtutes, ad superprincipale principium, Deum plane, qui est principium omnium principiorum, et principale principium [5 1Kb] , et plus quam principale principium, uniuersaliter conuertunt. Hoc enim commune est [6 1Kb] omnium celestium animorum, primum quidem ad causam suam conuerti, ut ab ea formentur, deinceps ad inferiora se, ut in eis, quod ab una [7 1Kb] omnium causa percipiunt faciendum, perficiant. Et hoc est, quod ait: et ad superprincipale principium eas uniuersaliter conuerti; ut subaudias: et cognominatio celestium Principum  declarat, eorum uirtutes omnino ad Deum, qui est superprincipale principium, conuerti. Et alias ierarchice duci, et ad illud ipsum, quantum possibile, reformari princificum principium. Hoc est: non solum ipsa cognominatio proprias [8 1Kb] Principum uirtutes ad omnium principium conuerti, uerum etiam inferiores eis uirtutes, siue humanas, siue angelicas, quibus principantur [9 1Kb] et presunt, per eos pontificali ordine duci declarat. Et ad illud ipsum secundum possibilitatem princificum principium, summum bonum plane, quod omnem principatum sua perficit uirtute, reformari. Ac si diceret: non solum celestes Principes suas proprias uirtutes ad ipsum principium, quod efficit omne principium, sed et alias, quibus principantur, ducunt atque reformant.  Manifestareque [10 1Kb] superessentialem eius taxiarchiam, ornatum principalium uirtutum; hoc est: Principatuum nominatio manifestat ornatum principalium uirtutum manifestare superessentialem taxiarchiam eius, superprincipalis uidelicet [11 1Kb] principii. Ornatus siquidem celestium principum nobis  manifestatissime declarat superessentialem summi boni, quod Deus est, taxiarchiam. Est enim totius celestis militie princeps et principium Deus. Et notandum, quod proprie ordo militum taxis grece nominatur. Ideoque Deus ipse taxiarches et taxiarchia dicitur, quia et , hoc est princeps et principium uniuersaliter celestis militie subsistit.

§ 2. Ipsa [12 1Kb] autem sanctorum Archangelorum [13 1Kb] equipotens quidem est celestibus Principatibus. Est enim [14 1Kb] et eorum et Angelorum [15 1Kb] , ut dixi, ierarchia una et dispositio. Ipsa, inquit, sanctorum Archangelorum cognominatio eiusdem potentie est celestibus principatibus. Aequalis siquidem significationis sunt et Principum et Archangelorum nominationes. Est enim eorum, Archangelorum uidelicet, et Principum,  et Angelorum, ut predictum [16 1Kb] , una ierarchia unaque dispositio. Ubi posuimus equipotens, ibi [17 1Kb] in Greco, pro quo possumus dicere et equipotens, et collega [18 1Kb] , seu similiter honorabilis. uerumtamen quoniam quidem non est ierarchia non [19 1Kb] et primas et medias et ultimas uirtutes habens, Archangelorum sanctus ordo [20 1Kb] communicatiue ierarchice [21 1Kb] medietati extremorum recipitur. Hoc est, quod ait: Quanquam [22 1Kb] Principatuum et Archangelorum et Angelorum una ierarchia sit et dispositio, ueruntamen non parua discernuntur differentia. Archangelorum siquidem ordo medietatis proportionem inter duos extremos, hoc est, inter ordinem Principatuum et ordinem Angelicum obtinet [23 1Kb] , quoniam nulla ierarchia est, siue humana siue angelica, que non  habeat et primas et medias et ultimas uirtutes. Ordo itaque Archangelorum medius est inter [24 1Kb] Principatuum quasi superiorem, et Angelorum ueluti inferiorem. Et nichil aliud est ipsa medietatis proportio, nisi ierarchia, id est, pontificalis communicatio. Unum enim discreti ordines communicant, summum quippe bonum simul omnes appetunt, simul, quamuis non equaliter, participant. Et hoc est, quod sequitur: Etenim sacratissimis Principatibus communicat [25 1Kb] et sanctis Angelis. Qualis autem sit ipsa communicatiua medietas, subsequenter adiungit dicens: Ipsis quidem, quia ad superessentiale principium principaliter conuertitur, et ad ipsum, ut possibile [26 1Kb] , reformatur, et Angelos unificat secundum bene ornatos eius et ordinatos [27 1Kb] et inuisibiles ducatus [28 1Kb] . Ipsis, inquit,  Principatibus communicat Archangelorum ordo, quia ad superessentiale principium, Deum profecto, Principaliter, hoc est, sicut ipsi principatus, conuertitur, et ad ipsum, ut possibile, reformatur, et quia Angelos unificat secundum bene ornatos et ordinatos et inuisibiles presulatus. Hoc enim et ipsi Principatus  faciunt. Nam Angelos unificant ad communicationem superessentialis principii, et [1 1Kb] quemadmodum ornatus eorum et ordinatio et intelligibilis principatus Deum communicat, ita et angelos sibi unificant [2 1Kb] , et per medietatem archangelorum Deum communicare faciunt, inque suam societatem eos subuehere contendunt. Istis uero, quia et eis hypophetico [3 1Kb] est ordine, diuinas illuminationes ierarchice per primas uirtutes suscipiens, et Angelis eas deiformiter annuncians, et per Angelos nobis manifestans, secundum sacram uniuscuiusque diuinitus illuminatorum analogiam. Istis uero, hoc est Angelis, archangelicus ordo communicat, quia eis est hypopheticus, id est, propheticus ordo; Archangeli siquidem angelorum prophete sunt; dum diuinas illuminationes  ierarchice, id est pontificali ordine, per primas uirtutes, Principatus uidelicet, qui se precedunt, suscipit, et eas illuminationes nobis per Angelos manifestat secundum sanctam analogiam uniuscuiusque ex Deo illuminatorum hominum. Duobus itaque modis Archangeli angeli communicatiuam possident societatem. Primo quidem, quia diuine sapientie illuminationes, quas per priores se uirtutes suscipiunt, Angelis annuntiant. Secundo, quia per Angelos traditas sibi illuminationes nobis manifestant. Ubi datur intelligi, quod, quemadmodum [4 1Kb] Archangeli mediatores Principatuum et Angelorum, ita Angeli mediatores Archangelorum et hominum. Quo in loco non spernenda oritur questio: [5 1Kb] Si hi tres ordines tertie ierarchie,  Principatus dico, Archangelos et Angelos, omotages, id est, equipotentes [6 1Kb] seu college [7 1Kb] seu similiter [8 1Kb] honorabiles sunt, qua ratione Archangeli mediatores sunt Principatuum superiorum se, et Angelorum, quos extremos omnium celestium uirtutum theologica tradidit doctrina? Nec hoc in tertia solum, sed etiam in secunda, que est et media, et in prima queritur ierarchia. Quomodo enim Seraphim et Cherubim et Throni college et equipotentes [9 1Kb] sunt, si Cherubim medietatis locum inter primas Seraphim et ultimas Thronorum uirtutes tenent? Similiter de uirtutibus, Potestatibus, Dominationibus considerandum. In qua questione nil mihi commodius occurrit dicendum, quam omnes eque potentes [10 1Kb] esse in appetitu societatis superessentialis omnium  cause, in eius uero participatione multiplices ascensionis et descensionis gradus possidere. Unusquisque enim celestium animorum ordo iuxta suam analogiam diuinarum illuminationum capax est. Nullus autem eis priuatur, quoniam in omnes communiter diffunditur. Nam et er et aqua terrenaque  corpora non equaliter solarium radiorum capacia sunt, omnibus tamen equaliter superfunduntur, deque omnibus resiliendo relucent. Sic sunt omnes intellectuales atque rationales animi. Nullus quippe illorum est, siue purus sit, siue contaminatus, qui expers sit [11 1Kb] diuini radii. Non tamen equaliter eius capaces fiunt, neque hoc agit radii infirmitas, sed animarum capacitas. Cur autem non equaliter omnes et angelici et humani animi capaces sunt diuini radii, ipse beatus Dionysius alibi exposuit. Si enim Deus equaliter, absque ulla ordinum diuersorum [12 1Kb] differentia et proprietate et ascensione et descensione uariorum graduum uniuersitatem conditam faceret, et nullus fortassis ordo in republica naturarum fieret. Si nullus ordo fieret, nulla harmonia. At si  nulla harmonia, nulla sequeretur pulchritudo [13 1Kb] . In omnino enim similibus sicut nulla harmonia est, ita nulla pulchritudo. Est enim [14 1Kb] harmonia [15 1Kb] dissimilium inequaliumque rerum adunatio. Uniuersitatem autem nature condite pulchritudine carere, Creatori omnium iudicaretur inconuenientissimum. Porro si nemo recte philosophantium uniuersalem creaturam in pulcherrima harmonia esse constitutam dubitat, sequitur, etiam de ordine ipsius nulli sapientum hesitare licere. Non enim nunc de apostatis angelis et contaminatis hominibus, qui merito malitie sue diuine illuminationis radium a se [16 1Kb] repellunt, sermo est, sed de naturali ordine uniuersalis nature. [17 1Kb] Sequitur [18 1Kb] : Ipsi enim Angeli, sicut prediximus, complectiue consummant omnes celestium  animorum dispositiones, secundum quod consummandum est, ut in celestibus essentiis habentes angelicam [19 1Kb] proprietatem. Propterea, inquit, Archangeli per Angelos supernas illuminationes nobis annuntiant, quoniam Angeli, sicut predictum est, complent et consummant omnes dispositiones, ornatus uidelicet, celestium animorum. Secundum quod consummandum est; ea scilicet ratione, qua dispositio animorum celestium [20 1Kb] consummanda et determinanda est [21 1Kb] . Quam rationem subiungit: ut in celestibus essentiis habentes angelicam proprietatem. Ac si diceret: utpote dum habent inter celestes essentias quandam proprietatem, qua specialiter Angeli nominantur, que soli gnostice uirtuti [22 1Kb] cognita est, per quam singulis celestium animorum  ordinibus proprietates discernuntur [23 1Kb] , distribuuntur. Sequitur: [24 1Kb] Et magis apud nos Angeli quam priores aptius nominati, quantum et circa significantius ipsis est ierarchia, et magis circumornatus. Nunc rationem [25 1Kb] reddit, cur [26 1Kb] omnes celestes essentie a theologis angeli generaliter appellentur [27 1Kb] ,  extremus ordo hominibusque proximus specialiter angelicus nominatur [1 1Kb] . Magis, inquit, apud nos homines, quam apud celestes uirtutes aptius nominati sunt angeli, quam priores, hoc est, quam precedentes eos uirtutes, quoniam plus quam superiores ordines nobis appropinquant, magisque nobis diuina annuntiant et aperiunt mysteria. Quantum et circa significantius ipsis est ierarchia et magis circumornatus, hoc est, in tantum apud nos aptius nominati sunt angeli, quam priores, in quantum est ipsis ierarchia [2 1Kb] circa illud, quod significantius, hoc est, manifestius et expressius nobis per eos annuntiatur. Intuere, quod significantius seu, ut expresse transfertur, manifestius non sunt comparatiua aduerbia, sed neutralium nominum comparatiua. Et magis  circumornatus, id est, magis nobis eorum [3 1Kb] ornatus circumscriptus est, ad intelligendum uidelicet. Omne enim, quod facile intelligitur, quodammodo circumscriptum intellectu [4 1Kb] uidetur; altiores siquidem uirtutes longe a nobis remote sunt, qui adhuc terrene habitationis septis circumcludimur [5 1Kb] , ne libero mentis uolatu ad celestia intelligenda puro contuitu ualeamus ascendere. Sequitur: Excellentissimam quidem enim, ut dictum est, dispositionem, tanquam ipsi occulto primitus ordinate proximantem, clam formans estimandum sanctificare secundum. Ordo uerborum: Aestimandum quidem enim, excellentissimam dispositionem, tanquam proximantem ipsi occulto primitus ordinate, clam formans sanctificare secundam [6 1Kb] . Est autem sensus: Propterea  ultimus ordo nobisque proximus aptius a nobis angelicus nominatur, quoniam excellentissima celestium essentiarum dispositio, prima uidelicet ierarchia, ueluti proxima ipsi occulto, Deo plane, qui propterea occultus dicitur, quoniam superat omnem intellectum, ac primitus ante alias ierarchias ordinat, estimanda est et incunctanter intelligenda, sanctificare, id est ordinare, uel ut proprie transfertur, sacrificare secundam, mediam scilicet ierarchiam, formans eam clam, occulte scilicet et inuisibiliter, et non solum ab humanis intellectibus, uerum etiam et angelis remotissime. Ut enim ineffabile et incomprehensibile est, et occultum omnibus ierarchiis, quomodo prima ierarchia ab ipso Deo et ordinatur et santificatur uel sacrificatur, ita remotum  est et incognitum, quomodo secunda per primam, et tertia per mediam ordinatur et sanctificatur ab ipsa [7 1Kb] omnium causa. Ac per hoc, si hec celestibus essentiis incognita et incomprehensibilia sunt, quid mirum, si a nobis comprehendi non possunt? Secunda uero, que completur a sanctis Dominationibus  et uirtutibus et Potestatibus, eius [8 1Kb] , que est Principibus [9 1Kb] et Archangelis et Angelis, ierarchie principari. Patet quod ait: Aestimandum uero, inquit, secundam ierarchiam tertie ierarchie principari. Ut enim prima secundam [10 1Kb] , ita secunda tertiam sanctificat et ducit [11 1Kb] . Dux uidelicet ipsius est eius principatus. Prima quidem ierarchia estimanda est principari [12 1Kb] tertie manifestius quidem, quam prima ierarchia principatur medie, occultius uero, id est, altius et secretius, quam ea, tertia [13 1Kb] uidelicet, que post eam, mediam plane, constituta est. Quod potest sic dici: media ierarchia manifestior est quam prima, occultior uero quam tertia, ea profecto ratione, qua occultiora et incomprehensibiliora sunt, que cause omnium appropinquant, his, que  longius ab ea ordinata sunt. Prima itaque ierarchia immediate post Deum occultissima est, quoniam omnino incognite cause proximam possidet regionem. Tertia uero, que celestium essentiarum extremitatem tenet, manifestissima est, quantum celestes uirtutes manifestari possunt. Media uero, quia neque proximum neque [14 1Kb] extremum [15 1Kb] obtinet locum, in comparatione interioris manifesta est; in comparatione uero exterioris occulta probatur a theologis esse. Principatuum autem et Archangelorum et Angelorum manifestatiuam dispositionem humanis ierarchiis per consequentia precipere. A superioribus subauditur: estimandum est autem, manifestatiuam dispositionem, id est, ornatum Principatuum et Archangelorum et Angelorum, tertiam uidelicet [16 1Kb]  ierarchiam, humanis ierarchiis per consequentia [17 1Kb] diuine ordinationis precipere. Manifestatiua autem dispositio tertia uocatur ierarchia, quoniam diuina humanis ierarchiis manifestat consilia. Ut enim prima medie, et media tertie, ita tertia [18 1Kb] humanis preest ierarchiis. Si autem queris, cur plures humanas appellat ierarchias, inuenies in libro de ecclesiastica ierarchia ad similitudinem trium celestium ierarchiarum tres humanas ierarchias; de quibus hoc loco disserere morosum est. Ubi posuimus: per consequentia, ibi in Greco , quod potest transferri uicissim, uel inter se inuicem; ut sensus sit: Principatus per Archangelos [19 1Kb] , Archangeli per Angelos humanis ordinibus presunt atque precipiunt. Potest etiam quis dicere non incongrue,  ut opinor, tertiam celestium ierarchiam hominibus imperare uicissim, quoniam et angelos sanctis hominibus obtemperare diuina tradit historia, et in gestis eorum legitur. Scriptum est enim in Apocalypsi, quod angelus Ioanni uolenti se adorare dixerit: »Conseruus tuus sum«. Ut sit [20 1Kb] per ordinem ad Deum reductio  et conuersio et communicatio et unitas, attamen et a Deo omnibus ierarchiis [1 1Kb] optime indita, et communicatiue superueniens, et cum ornatu sacratissimo processio. Propterea, inquit, ierarchiarum ordo a superioribus gradatim sic [2 1Kb] descendit a superioribus [3 1Kb] ad inferiores, ut iterum per eundem ordinem inferiores per superiores ad Deum reducantur et conuertantur ad unum omnium principium, communicentque simul, et [4 1Kb] in ipso [5 1Kb] omnes unum sint. Attamen non aliunde [6 1Kb] horum omnium processio est [7 1Kb] , nisi a Deo, a quo omnibus ierarchicis ordinibus optime et communiter, non tamen sine differentia, indita est, et cum ornatu sanctissimo ipsa superuenit processio. Ut enim in cum omnia conuertuntur per reditum, ita ab eo omnia procreantur per processionem. Inde theologia  nostram ierarchiam Angelis distribuit, principem Iudeorum populi Michel nominans, et alios gentium amicos. Statuit enim excelsus terminos gentium secundum numerum Angelorum Dei. Quoniam, inquit, ab una [8 1Kb] omnium causa et angelicarum et humanarum ierarchiarum descendit processio, et ad ipsam iterum ascendit reuersio; propterea theologia nostram ierarchiam angelis distribuit, hoc est, angelis distributam tradit. Principem namque Iudaici populi Michel nominat, quo uno argumento [9 1Kb] docemur, ceteras totius mundi nationes suos principes angelicos habere, quos uocat gentium amicos. Docent namque generationes, quibus presunt, ad unius ueri Dei cultum conuerti [10 1Kb] . Michel autem interpretatur: Quis sicut Deus? uel pax fortis, id est, pax Dei, uel  uir uirtutis. Quod autem introduxit: statuit excelsus terminos gentium secundum numerum angelorum Dei, non ita intelligendum, ut opinor, quasi tot gentes sint et lingue, quot angeli Dei; sed tot sunt termini gentium, quot [11 1Kb] numerus est angelorum, qui specialiter principes [12 1Kb] earum constituti [13 1Kb] sunt.

§ 3. Si autem quis dixerit, et quomodo Hebreorum populus reductus est solus in diuinas illum nationes, ceteris nationibus in tenebris ignorantie atque perfidie detentis ante incarnationem Dei uerbi, dum omnes similiter ductores angelos, sicut Hebrei, haberent, respondendum, quia non Angelorum rectas scientias accusari oportet aliarum [14 1Kb] gentium in non existentes deos [15 1Kb] errore. Respondendum, inquit, quia neminem oportet accusare rectas scientias, hoc  est, recta iudicia sanctorum angelorum, propter errorem [16 1Kb] aliarum gentium in non existentes, in falsos uidelicet deos, qui non sunt, quoniam demones eorumque ludibria, miserrimarumque rationabilium [17 1Kb] animarum irrationabilia machinamenta probantur  esse. Pulchre autem angelorum imperia et principatus rectas appellat scientias. Non enim alio modo regunt gentes, quibus donantur, nisi scientia et sapientia. Intellectuales quippe creature sunt scientie sapientieque capaces, sicut scriptum est: »qui fecisti [18 1Kb] celos in intellectu«. Sed illos ipsos propriis inflexionibus ex ea que est in diuinum recta reductione recidentes, amore proprio et superbia et ipsis opinionum diuinitus corrationabiliter cultu [19 1Kb] . Ordo uerborum: sed oportet accusare illos [20 1Kb] ipsos, gentium uidelicet populos, recidentes, retro cadentes, propriis inflexionibus, hoc est, proprie uoluntatis irrationabilibus motibus, ex ea recta reductione, id est, ab ipsa recta uere [21 1Kb] religionis uia, que est in diuinum, que uidelicet ducit in diuinum ueri Dei  cultum [22 1Kb] , et hoc eis euenit amore proprio. Se namque ipsos, non Deum suum amabant, inflati superbia, plus creature seruientes, quam Creatori, et cultu opinionum suarum seducti sunt. Corrationabiliter ipsis diuinitus, hoc est, conuenienter eis diuino consilio hoc fieri concessum [23 1Kb] . Tradidit enim eos Deus in reprobum sensum, ut faciant, que non conueniunt. Hoc perhibetur et ipse Hebreorum populus perpessus esse. Hoc, id est, ex recta uia, qua unus Deus colitur, sicut et cetere nationes, recessisse idolaque coluisse perhibetur Hebraicus populus, ideoque ultionem diuinam perpessus est. Cognitionem enim Dei, ait, [24 1Kb] repulisti, et post cor tuum existi. Neque enim coactam habemus uitam, neque per prouisorum propriam potestatem diuina lumina prouide  illuminationis obcecantur, sed intellectualium uisionum dissimilitudo super plena paterna bonitate [25 1Kb] lucis donationem, aut omnino non participatam facit, et ad earum reformationem non distributam, aut participationes facit differentes, paruas aut magnas, obscuras aut claras, unius et simplicis et semper [26 1Kb] eodem modo habentis et superexpansi fontalis radii. In hac autem sententia liberrimum rationalis creature commendat arbitrium, et superplenam paterne bonitatis, infinitamque illuminationum communiter humanis animis effusionem. Ait enim: neque [27 1Kb] coactam, sed liberam nos homines habemus uitam. Ac si diceret: Non ideo conditor et ordinator omnium nationum principes angelos eis preposuit, ut eas inuitas,  absque liberi arbitrii appetitu, ad cultum suum conuerterent; si enim hoc fieret, diuine profecto imaginis gloria in seruitutem redacta uilesceret; sed propterea angelos suos nescientibus se generationibus preordinauit, ut occulta et intelligibili admonitione intellectualis rationalem, ad cognitionem Creatoris  sui spontaneo motu reduceret; neque enim coactam habemus uitam. Quoniam uero tam infinita et tam communia sunt diuina lumina prouide illuminationis, hoc est, diuine prouidentie, que illuminat omnem hominem uenientem in hunc mundum, ita ut nulla propria potestate liberi arbitrii eorum, que prouisa sunt facienda, obcecari, hoc est, obscurari et alienari, a communi omnium et [1 1Kb] intelligibilium et rationabilium cognitione ualeant prohiberi [2 1Kb] ; nam omnibus capacibus suis [3 1Kb] uniuersaliter distribuuntur, nullaque creatura illorum presentia priuatur, inestque omnibus cognitionis eorum naturalis possibilitas: propterea dicit: neque per prouisorum propriam potestatem diuina lumina prouide illuminationis obcecantur. Siue enim intellectuales  siue rationales creature intra [4 1Kb] naturales suos [5 1Kb] motus permaneant, eosque non rumpant, siue per contrarios motus nature terminos uelint transgredi; sicut diuinas leges excedere, ita diuinis illuminationibus communiter et generaliter carere non possunt. Sed facit dissimilitudo intellectualium uisionum, seu uultuum, [6 1Kb] namque et uisio et uultus interpretari potest, lucis donationem ex superplena, hoc est, plus quam plena paterna bonitate [7 1Kb] , aut omnino non participatam et non distributam ad earum, uisionum uidelicet, reformationem. Sunt enim, qui diuine illuminationis radium sibi presentem nolunt participare, seu sibi distributum fieri, intellectuales suos oculos [8 1Kb] sponte sua, ne diuinum lumen recipiant, claudendo, dono liberi arbitrii abutentes,  et, quod ad reformationem suam sibi distribuitur, respuentes; obcecatum enim est [9 1Kb] insipiens cor eorum. Aut eadem dissimilitudo intellectualium uultuum participationes facit differentes, paruas aut magnas, obscuras, claras [10 1Kb] ; quidam namque diuinum participant lumen minus, quidam plus, quidam obscurius, quidam clarius. Unius et simplicis et semper eodem modo incommutabiliter habentis, et super expansi [11 1Kb] ; siue, ut potest transferri, superextenti fontalis radii, Dei uerbi plane, ex paterne bonitatis fonte nascentis, et omnibus intellectualibus oculis communiter superfusi, siue quis eum receperit, siue non. Etenim et sol iste uisibilis equaliter omnibus sui luminis radium diffundit [12 1Kb] , non tamen ab  omnibus, quibus diffunditur [13 1Kb] equaliter participatur: uitrum penetrat, silice repercutitur [14 1Kb] , purum era peruolat, aquosa nube resultat.

§ 3. Deinde quia et aliis gentibus, ex quibus et nos respeximus in illud omnibus paratum in traditionem [15 1Kb] et apertum diuini luminis et magnum et copiosum  pelagus, non altenigene quidam imperabant dii. Quoniam statuit excelsus terminos gentium secundum numerum angelorum Dei, et quoniam Michel principem Hebreorum [16 1Kb] esse Scriptura testatur, deinde, hoc est, hac [17 1Kb] de causa datur intelligi, quia non alienigene quidam imperabant dii et aliis gentibus, ex quibus et nos respeximus, hoc est, credidimus in illud apertum et magnum et copiosum pelagus paratum omnibus in traditionem [18 1Kb] . Promptum namque est infinite bonitatis pelagus, tradere se omnibus ualentibus participare illud; nulli enim denegatur, quia nulli inuidet, non est enim acceptio personarum apud Deum; communicari ab omnibus uolens. Alienigenas autem deos appellat demones, quos alienigene nationes preter Hebreos colebant, ignorantes  filios Dei sibi imperasse. Unum autem omnium principium, et ad ipsum reduxerunt sequentes, secundum unamquamque gentem [19 1Kb] principantes [20 1Kb] Angeli [21 1Kb] . Unum est enim omnium principium, ad quod principantes angeli per singulas gentes reduxerunt, sequentes, obedientes uidelicet sibi. Sequitur laus Melchisedech regis et sacerdotis Hebreorum. Melchisedech intelligendum summum sacerdotem, existentem Dei amicissimum existentibus [22 1Kb] , non existentium, sed uere existentis excelsi Dei. Que laus apertioribus uerbis potest depromi, ut sit sensus: Melchisedech intelligendus [23 1Kb] est summus sacerdos existere non eorum [24 1Kb] , que sunt [25 1Kb] , sed uere existentis excelsi Dei, amicissimus Dei ex his, que sunt. Potest etiam sic interpretari: Melchisedech intelligendum  summum sacerdotem, existentem Dei amicissimum existentium, non existentium, sed ipsius uere existentis excelsissimi Dei. Fere tamen unus sensus; ac si diceret: Intelligendus [26 1Kb] est Melchisedech quasi 27 1Kb] summus sacerdos et amicissimus existentium Deo; non existentium tamen, sed ipsius uere existentis excelsissimi Dei [28 1Kb] sacerdos est. Etenim sic simpliciter Melchisedech ipsi theosophi non amicum Dei tantum, sed et sacerdotem uocauerunt. An ut sapientes aperte significarent, quia non solum eis in ipsum, qui uere est, Deum conuertit, adhuc autem et aliis ut summus sacerdos eduxit ea que est [29 1Kb] ad ueram et solam diuinitatem reductione [30 1Kb] . An forte, inquit, diuini sapientes non amicum Dei  tantum, uerum et sacerdotem Dei uocauerunt Melchisedech, ut sapientibus aperte euidenterque [31 1Kb] significarent, quia non solum ab eis, Hebreis plane, in Deum conuertit, adhuc autem et ab aliis nationibus eduxit summus sacerdos ea reductione, que est ad ueram et solam Diuinitatem, fide uidelicet et actu  et [1 1Kb] contemplation. Pulchre autem post [2 1Kb] angelos, qui singulis nationibus imperant, introducitur Melchisedech, rex uidelicet et summi Dei sacerdos, qui non solum ex Hebreorum populo, uerum etiam ex aliis generationibus multos in cultum ueri Dei conuertit. Quod quamuis in sancta historia scriptum non sit, nullo modo debemus dubitare rerum factarum ueritatem [3 1Kb] fuisse, duobus maximis argumentis ad fidem cause dubie ducti. Primum quidem beatus [4 1Kb] Dionysius talia incunctanter non dixerit, si apostolica auctoritate, quos uiderat et audierat, tradita non didicerit; secundo [5 1Kb] uetus [6 1Kb] testamentum nullum patriarcharum tradit, qui tantum gesserit figuram Christi, quantum ipse Melchisedech. Christus autem [7 1Kb] cum carnis origine Hebreus sit, non tamen  ab [8 1Kb] Hebreis solummodo, uerum etiam ab omnibus gentibus electos adduxit, quibus suam Ecclesiam unicam sibi domum et construxit et spirituali coniugio [9 1Kb] dilectam sibi sponsam copulauit. Quod mysterium sub symbolo Melchisedech est prenotatum. Pulchre, ut dixi, post [10 1Kb] angelos gentium principes [11 1Kb] introducitur, ut per hoc intelligamus, non solum angelos, uerum et sanctos homines cultu diuine dispensationis atque prudentie legibus, singulis linguis et nationibus imperare. Post [12 1Kb] uero mysticam Melchisedech secundum hec [13 1Kb] commemorationem ad exempla, quibus angeli imperare nationibus probantur [14 1Kb] , conuertit intuitum dicens:

§ 4. Et hoc tuam [15 1Kb] summe sacerdotalem intelligentiam admonebimus, quia et Pharaoni apud ipsos Aegyptios  imperante angelo, et Babyloniorum [16 1Kb] principi preside proprio omnium prouidentie et dominationis [17 1Kb] prouidum et potestatiuum secundum uisiones [18 1Kb] distributum est, et gentibus illis ueri [19 1Kb] Dei ministri duces statuti sunt. Et admonebimus, inquit, o Timothee [20 1Kb] , summam sacerdotalem intelligentiam, ut incunctanter cognoscas hoc, quia distributum est prouidum et potestatiuum, id est prouisio et potestas, omnium prouidentie et dominationis, Dei uerbi uidelicet, qui [21 1Kb] prouidentia et dominatio est omnium, distributa [22 1Kb] secundum uisiones, hoc est, iuxta [23 1Kb] quod in uisionibus propheticis est reuelatum [24 1Kb] , et quia gentibus illis uiri Dei ministri duces statuti sunt. Quod probatur angelo imperante Pharaoni,  dum imperat angelus Pharaoni apud Aegyptios,  ut uidit Ioseph, et preside proprio, dum proprius [25 1Kb] angelus presit [26 1Kb] Babyloniorum principi, ut uidit Daniel. His apertissimis exemplis indubitanter datur intelligi, omnibus gentibus angelos Dei preesse, eosque prophetis uisiones reuelasse. Ordo autem et qualitas prophetice uisionis subnectitur: Formationum ab angelis uisionis manifestatione angelorum, continuo sacris uiris, Daniel et Ioseph, ex Deo per angelos reuelata. Hyperbaton est [27 1Kb] , cuius ordo est: manifestatione reuelata uisionis formationum [28 1Kb] ab angelis angelorum [29 1Kb] continuo ex Deo per angelos sacris uiris Daniel et Ioseph. Et est sensus [30 1Kb] : Hec omnia per propheticas uisiones in notitiam hominum traducta sunt, dum reuelata est manifestatio, hoc est, expositio uisionis formationum, imaginationum  uidelicet et figurationum, quibus prophetici spiritus formati sunt, ab angelis angelorum, id est, a superioribus angelis inferioribus reuelata est manifestatio [31 1Kb] , et continuo ipsa reuelata manifestatio per angelos ex Deo sanctis prophetis tradita est. Prius ergo angeli, uerbi gratia, principantur [32 1Kb] archangelis, et consequenter archangeli per angelos sanctis hominibus prophetice formationis reuelate sunt, et hoc totum ex Deo. Quod consequenter subnectit dicens: Unum est omnium principium et prouidentia. Ac si diceret: A nullo reguntur omnes generationes, siue que iam credidere, siue que adhuc tenebris ignorantie detinentur, nisi ab ipsa una prouidentia unius [33 1Kb] omnium principii. Aequaliter enim et communiter diuina [34 1Kb] bonitas omnibus  prouidet nationibus. Quod connexim [35 1Kb] edocet: Et nullo [36 1Kb] modo estimandum [37 1Kb] , Iudeos quidem pleniter duxisse diuinitatem, angelos autem specialiter, aut eque honorabiliter, aut oppositis, aut deos quosdam alteros imperare aliis gentibus. Ac si aperte diceret: nullo modo intelligenda est diuinitas Iudeis pleniter, uel sicut expressius transfertur, consummatiue, hoc est, ultra ceteras nationes imperasse per se [38 1Kb] ipsam, nulla angelica potestate interposita, angelos autem specialiter, id est, uiritim [39 1Kb] , ueleque [40 1Kb] honorabiliter aliis gentibus, hoc est gentibus [41 1Kb] , que equaliter honorabiles sunt, uerbi gratia Romanis, Grecis, ceterisque similibus et eque potentibus, aut oppositis, id est, contrariis aliis gentibus uel  sibimet uel Iudeis, aut deos quosdam alteros,  demones plane, imperare. Aduersus superbiam Iudeorum hoc dictum arbitror, qui ipsum Deum per se ipsum, non per aliquem angelorum sui [1 1Kb] imperare sibi autumant, ideoque se [2 1Kb] honorabiliores ceteris gentibus gloriantur, quasi speciale imperium unius Dei electus populus Isrel. Sequitur: Sed et eloquium illud secundum ipsam sacram intelligentiam accipiendum [3 1Kb] . Non secundum, inquit, falsam superbamque [4 1Kb] Iudaicam opinionem, qua se ueluti propriam Dei hereditatem iactitant [5 1Kb] , diuina prouidentia accipienda est, sed eloquium illud accipiendum, hoc est, diuina Scriptura scrutanda secundum ipsam sanctam intelligentiam, que docet, rempublicam uniuersalis creature communi prouidentia et salute [6 1Kb] gubernari. Propterea subditur: Non ut  partiente Deo cum aliis diis aut angelis nostrum ducatum, et Isrel in gentis principatum et gentis ducatum contento [7 1Kb] , sed ut ipsa quidem una simul omnium excelsa prouidentia omnes homines salutariter propriorum angelorum restitutoriis manuductionibus distribuente, solo fere [8 1Kb] ultra omnes Isrel in ueri Domini illuminationem et cognitionem conuerso. Non quasi, inquit, partiretur Deus cum alteris diis aut angelis, hoc est, diuideret [9 1Kb] inter alteros deos aut angelos nostrum ducatum, ceterarum uidelicet gentium, ex quibus ad cultum unius ueri Dei uocamur, imperium [10 1Kb] , quasi contentus [11 1Kb] sit solo Isrel in gentis principatum gentisque ducatum, ut esset princeps gentis et dux gentis, non alicuius, nisi solius Iudaice, sed quasi una prouidentia simul  omnium excelsa omnes homines salutariter, causa uidelicet omnium salutis, distribueret restitutoriis in cultum Dei manuductionibus, auxiliis plane, propriorum angelorum, dum solus fere extra omnes nationes in ueri Domini lucem et cognitionem Isrel conuersus sit. Unde theologia quidem se [12 1Kb] ipsum possedisse Isrel in uere Dei famulatum significans, facta est portio Domini, ait. Unde [13 1Kb] , quamobrem, qua de causa, quoniam solus fere Isrel in cognitionem conuersus est, theologia se ipsum, Dominum profecto, possedisse Isrel in famulatum suum significans, facta est portio Domini, ait. Potest etiam interpretari: Factus est, ut subaudiatur Isrel, portio Domini. Ostendens autem et eum uiritim ceteris gentibus distribuisse cuidam sanctorum angelorum in cognoscendum  per eum unum omnium principium, Michel dixit Iudaicum duxisse populum. Ut [14 1Kb] ostenderet, inquit [15 1Kb] , ipsum Dominum distribuisse cuidam sanctorum  angelorum uiritim [16 1Kb] in ceteris gentibus imperium, ut per eum, angelum uidelicet, gentem, cui preest, in cognitionem unius omnium principii, quod ipse Dominus est, reduceret: propterea dixit Michel Iudaicum duxisse populum, ut per unum ducem unius [17 1Kb] gentis expresse nominatum [18 1Kb] ceteros ceterarum gentium duces nobis insinuaret [19 1Kb] , et ut falsam opinionem Iudeorum destrueret, qui opinantur, nullum principem nisi ipsum Deum immediate sibi imperare. Sequitur: Aperte nos edocens [20 1Kb] , unam [21 1Kb] esse omnium prouidentiam [22 1Kb] simul omnibus inuisibilibus et uisibilibus uirtutibus superessentialiter supercollocatam [23 1Kb] . Tanquam si diceret: Propterea theologia [24 1Kb] singulos singularum generationum angelos tradit, unam uni distribuens, ut  aperte nos edoceat, unam [25 1Kb] esse omnium prouidentiam, que simul omnibus inuisibilibus et uisibilibus uirtutibus super omnem essentiam supercollocatur. Omnes autem per singulas gentes imperantes angelos, in ipsum ut proprium principium sequentes, uoluntate essentiali quasque uirtutes extendere. A superioribus subauditur: ut doceret nos eadem theologia, quod omnes imperantes angeli per singulas gentes extendunt, hoc est, subuehunt sequentes, obedientes scilicet sibi uoluntate essentiali [26 1Kb] , libero plene [27 1Kb] uoluntatis arbitrio, quod essentialiter humanis mentibus inest, quasque uirtutes, id est, quascunque [28 1Kb] uirtutes animorum libito se sequentium, in ipsum Deum ut proprium principium; merito, quia Dominus proprium et solum rationalis  creature principium est. Ordo itaque dictionum est: omnes per singulas gentes imperantes angelos sequentes quascunque uirtutes uoluntate essentiali in ipsum et proprium principium extendere docet theologia. In hac una sententia sanissima et altissima traditur nobis doctrina. Primum quidem, quia sancti angeli nostri presules sunt, et non aliam ob causam imperant nobis, nisi ut nos reuocent nostris [29 1Kb] erroribus et ignorantiis in unius omnium principii et cause cognitionem, que sola nostra salus est et [30 1Kb] purgatio et illuminatio et perfectio et summa beatitudo et deificatio. Et quod nemo nostrum inuitus reducitur, ne naturalis gloria diuine imaginis, que maxime in libertate arbitrii nobis data est, decoloretur [31 1Kb] , sed uniuscuiusque nostrum  interiori uirtuti electio datur et libertas et possibilitas redeundi in eum, ad cuius imaginem facti sumus, et in ipso deificandi [32 1Kb] et beatificandi, ipso per  angelos suos nos reuocante [1 1Kb] , adiuuante, qui communiter totum diligit genus humanum.



CAPITULUM X. Cuius titulus: Repetitio et anagoge angelice ordinationis [a 1Kb] .

In hoc capitulo trium. celestium ierarchiarum expositio repetitur breuiter earumque ordinationis congregatio et differentia [2 1Kb] .

§ 1. Connexa est itaque sic ipsa quidem honorabilissima circa Deum animorum dispositio ex teletharchica [3 1Kb] illuminatione [4 1Kb] sanctificata [5 1Kb] , in eam immediate [6 1Kb] ascendendo, occultior et manifestior Diuinitatis illuminatione purgatur et illuminatur et perficitur. Connexa est, coniuncta uidelicet sibi inuicem et inseparabiliter copulata, ipsa honorabilissima dispositio,  ipse plane sublimis ornatus, animorum, qui [7 1Kb] , immediate [8 1Kb] circa Deum sunt, tres scilicet ordines prime ierarchie; et est ipsa dispositio ex teletarchica illuminatione, id est ipsa Diuinitate, que teletarchis dicitur; perfectionum [9 1Kb] quippe et sanctificationum princeps est; sanctificata, uel sicut expressius transfertur [10 1Kb] , quamuis inusitatius, pontificata, in pontificalem uidelicet ordinem subuecta et sublimata; ipsa namque est primum sacerdotium [11 1Kb] celestium essentiarum, ab ipso Deo constituta; in eam, teletarchicam plane illuminationem immediate ascendendo ceteris sequentibus se ierarchiis occultior et manifestior per illuminationem Diuinitatis purgatur et illuminatur et perficitur. Purgatur quidem omni [12 1Kb] ignorantia, illuminatur omni sapientia,  perficitur omni deificatione [13 1Kb] . Quali autem ratione occultior sit et manifestior una eademque prima ierarchia, subiungitur: Occultior quidem [14 1Kb] , tanquam inuisibilior et magis simplicata [15 1Kb] et unificata, manifestior uero, ut ante data et primo lucet et uniuersalior, et magis in eam, ut oportet, forma effusa. Occultior est ceteris, quia plus inuisibilis; uel sicut expressius interpretari potest, intellectualior, quia [16 1Kb] plus ceteris intellectualis est, propter propinquitatem immediatam illius, qui superat omnem intellectum, et magis simpla facta est et unificata. Tribus itaque modis occultior est ceteris, quia plus inuisibilis et intellectualis, et quia magis simpla, et quia magis unita constituta est. Omnis quippe creatura, in quantum intellectualis et simpla et unita est, in  tantum ceteris creaturis obscurior et ad cognoscendum  difficilior, quoniam cause omnium omnino inuisibili et incomprehensibili propinquior. Manifestior uero ut ante data, hoc est: propterea manifestior [17 1Kb] , quia ante omnia data et constituta, non tempore, uerum dignitate et sublimitate nature, et quia primo, ante omnia, lucet post inacessibilem lucem, que eam condidit, et quia uniuersalior ceteris, id est, omni uarietate et dissimilitudine absolutior, et quia magis in eam, quantum oportet comprehendi, forma omnium effusa est, unigenitum uidelicet Dei uerbum, ad [18 1Kb] quod et per quod formantur omnia. Quatuor modis manifestior est aliis omnibus ierarchiis. Primum quidem, quia ante omnes condita in excelsitudine nature; secundo, quia primordialiter post Deum lucet et se sequentibus et [19 1Kb] sibimet;  tertio, quia ordines ipsius uniuersaliores, hoc est, inter se inuicem similiores sunt; quarto, quia in [20 1Kb] eam plus quam in aliis omnium forma diffunditur [21 1Kb] expressiusque in ea manifestatur. Obscurior igitur ceteris prima celestis ierarchia, quia manifestior, id est lucidior, et lucidior, quia obscurior. Nam claritas ipsius ceterorum celestium animorum superat fulgorem, eisque infert caliginem, sicut sol intuentibus eum uertitur in tenebras. Sapientior enim omnibus est et incomprehensibilior. Ab ipsa autem iterum [22 1Kb] proportionaliter secunda [23 1Kb] , et a secunda tertia, et ex tertia secundum nos ierarchia, secundum ipsam bene ornantis [24 1Kb] laxiarchie legem, in harmonia diuina et analogia, ad simul omnis boni ornatus superprincipale principium et consummationem ierarchice  [25 1Kb] reducitur [26 1Kb] . Patet quod ait. Ab ipso Deo proxima sibi ierarchia in se ipsum reducitur, hoc est, sursum dicitur. Ab ipsa autem prima corrationabiliter reducitur secunda; a secunda reducitur tertia; ex tertia nostra, id est humana reducitur ierarchia iuxta leges bene ornantis taxiarchie, Deitatis uidelicet, in adunatione diuina et proportione. Et quorsum omnes reducuntur? Sursum profecto ad superprincipale principium et superconsummatiuam consummationem omnis boni ornatus, ad ipsum plane Deum, qui est omnium principiorum principium et plusquam principium, et omnium consummationum consummatio, id est, finis et plus quam finis; ierarchice [27 1Kb] autem reducitur, hoc est, unaqueque ierarchia secundum suas leges in diuinam  subuehitur harmoniam et analogiam.

 § 2. Manifestatores autem omnes, et angeli eorum, qui ante ipsos, sunt; ipsi quidem honorabilissimi Dei mouentis, proportionaliter autem ceteri ex Deo motorum. Omnes uirtutes celestes manifestatores sunt et angeli eorum, qui se precedunt, ita ut ordines prime ierarchie, qui sunt ceterorum excellentissimi, manifestatores et angeli [1 1Kb] sint [2 1Kb] Dei, qui omnes mouet, ceteri uero proportionaliter angeli sint [3 1Kb] eorum, qui ex Deo mouentur. Ut enim prima ierarchia ipsum Deum annuntiat, ita media annuntiat [4 1Kb] primam [5 1Kb] tertie, et tertia annuntiat mediam quarte, que est nostra. Et ut breuiter dicam: inferiores ordines gradatim ascendentes superiorum se angeli sunt, et omnes communiter Dei. Tantum enim omnium superessentialis harmonia unicuique  rationalium et intellectualium sacro ornatu et ordinata ductione preuidit, quantum ipse ierarchiarum unusquisque ordo [6 1Kb] sacre et decenter positus [7 1Kb] est. Tantum, inquit, superessentialis harmonia, summa uidelicet omnium causa, preuidit unicuique rationali et intellectuali creature ornatu sacro et ordinata reductione [8 1Kb] distribuere, quantum ipse unusquisque [9 1Kb] uidelicet ordo ierarchiarum [10 1Kb] sancte et pulchre, hoc est, in quantum ordo ierarchiarum [11 1Kb] exigit, in tantum ei distribuitur ex superessentiali omnium adunatione. Et omnem ierarchiam uidemus in primas et medias et ultimas uirtutes diuisam. Hoc etiam in superioribus capitibus est predictum, quod omnis ierarchia tribus ordinibus substituta sit, quorum duo extremitatum, tertius medietatis obtinet  locum, ut est archangelorum ordo inter principatus et angelos. Sed et ipsam, per singulas dicendum, dispositionem ipsis diuinis harmoniis discreuit. Ac si diceret: non solum singulas [12 1Kb] ierarchias uidemus [13 1Kb] in primas et medias et ultimas uirtutes diuisas, sed etiam dicendum, quod superessentialis harmonia ipsam generalem dispositionem omnium celestium ierarchiarum [14 1Kb] in ipsis diuinis harmoniis, adunationibus uidelicet, per singulas ierarchias specialiter discreuit [15 1Kb] in primas et medias et ultimas uirtutes. Ierarchia siquidem uirtutum, potestatum, et dominationum proportionalis medietatis inter tres [16 1Kb] ordines prime et tres tertie ierarchie harmoniam possidet. Ut enim a prima preceditur media, ita media precedit tertiam; et conuersim, quemadmodum  preceditur tertia a media, ita media preceditur a prima. Et hec precessio et successio in diuinarum illuminationum participationis differentiis  intelligitur. Alii quidem alte, alii altius, altissime [17 1Kb] alii; uel [18 1Kb] certe non solum singule ierarchie, et ipsa generalis in primas et medias et ultimas diuiduntur uirtutes. Sed non temere dicendum, ipsam dispositionem per singulas specialiter, id est singulos ordines singularum ierarchiarum [19 1Kb] , in ipsis [20 1Kb] diuinis harmoniis a supersubstantiali harmonia discretos esse in primas, medias [21 1Kb] , ultimas [22 1Kb] uirtutes. Et ut apertius dicam: non solum singule ierarchie in tres ordines discernuntur, uerum etiam et unusquisque ordo in primas, et medias, et ultimas uirtutes discernitur. uerbi gratia, prima ierarchia in Seraphim ueluti primas, et Cherubim ueluti medias, et Thronos ueluti ultimas discernitur uirtutes. Et iterum Seraphim ordo suas  primas et medias et ultimas possidet differentias. Similiter de ceteris ordinibus singularum ierarchiarum intelligendum. Quod aperte subsequentibus uerbis datur intelligi. Propter quod et ipsos diuinissimos Seraphim ipsi [23 1Kb] theologi aiunt [24 1Kb] alterum ad alterum clamare, in hoc, ut estimo [25 1Kb] , declarantes, quoniam theologicas scientias ipsi primi secundis tradunt. Propterea, inquit, theologi dicunt, alterum ad alterum [26 1Kb] Seraphim clamare, ut per hoc declararent, quod ipsi Seraphim, qui primas uirtutes habent, secundis Seraphim, qui secundas, theologicam tradunt scientiam, id est diuinarum rationum speculationem [27 1Kb] . Eadem ratio in Cherubim et Thronis reliquarumque ierarchiarum ordinibus obseruanda. Precedit itaque Seraphim  alium Seraphim, et Cherubim alium Cherubim, et thronus alium thronum, uirtus uirtutem, potestas potestatem, dominatio dominationem, principatus principatum, archangelus archangelum, angelus angelum; in ordinibus [28 1Kb] episcopus [29 1Kb] episcopum, sacerdos sacerdotem [30 1Kb] , diaconus diaconum ceteraque huiusmodi, ita ut sub eisdem significationibus nominum prime et medie et ultime intelligantur [31 1Kb] uirtutes.

§ 3. Addiderim autem fortassis et hoc non incongrue, quia et secundum se ipsum unusquisque et celestis ut humanus animus speciales habet et primas et medias et ultimas ordinationes et uirtutes, ad dictas per unumquodque ierarchicarum illuminationum proprias anagogas proportionaliter manifestas, per quas  unumquodque in participatione fit [32 1Kb] , sicut idipsum et fas est et possibile, superincognitissime purgationis plenissimi luminis anteperfecte perfectionis.  Possem, nquit, addere predictis et hoc, quod [1 1Kb] non uidetur incongruum, quamuis uideatur esse obscurum. Et quid est illud? Quia non solum generalis omnium ierarchia, et specialium ierarchiarum ordines, ipsique singuli ordines, uerum etiam unusquisque celestis et humanus animus in se ipso [2 1Kb] speciales habet primas et medias et ultimas uirtutes, secundum dictas per unumquodque, hoc est, per unumquemque ordinem proprias anagogas, reductiones plane, ierarchicarum illuminationum proportionaliter manifestas, id est illuminatas, per quas proprias anagogas unumquodque eorum, que predicta sunt, in participatione fit superincognitissime purgationis plenissimi luminis anteperfecte, id est plusquam perfecte perfectionis, Diuinitatis  plane, sicut ipsum, hoc est, sicut participatione Dei fas est esse [3 1Kb] et possibile, qui est superincognitissima purgatio plenissimumque lumen, et anteperfecta, id est, plusquam perfecta perfectio. Est enim nichil per se perfectum, indigens uniuersalis perfectionis, nisi uere perfectissimum et anteperfectum. Propterea, inquit, omnis humanus et celestis animus [4 1Kb] in participatione fit diuine purgationis et illuminationis et perfectionis, quoniam per se ipsum nec perfici nec illuminari nec purgari potest. Nihil enim est eorum, que sunt, per se perfectum, dum indiget uniuersalis [5 1Kb] omnium perfectionis, que est unius omnium cause participatio, nisi uere perfectissimum et anteperfectum, hoc est, nisi uere summum bonum, quod per se [6 1Kb] ipsum et perfectissimum  est [7 1Kb] , et plusquam perfectum, omniumque perfectionum finis atque [8 1Kb] principium. Si autem queritur, que sint prime et medie et ultime uirtutes uniuscuiusque celestis et humani animi, respondendum: Humano animo has tres uirtutes inesse contemplamur. Cuius prime uirtutes sunt intellectuales, que supernaturaliter solummodo circa omnium causam, que Deus est, uersantur; medie uero rationales, que circa rerum omnium conditarum nature cognitionem uim suam exercent; ultime, que circa naturales animi motus operationes suas impendent. Has quoque uirtutes celestibus animis inesse, non facile crediderim ullum recte philosophantium dubitare [9 1Kb] , dum celestes animi et circa Deum intelligibiliter et circa rerum  naturas rationabiliter, et circa naturales suos motus interiori sensu prediti [10 1Kb] uoluantur. Et prime quidem uirtutes, siue in celesti siue in humano animo, theologice, medie physice, ultime morales a theosophis appellantur. Et prime quidem propterea prime,  quia circa Deum, medie uero, quia circa naturam conditam, ultime, quia circa mores, qui naturam sequuntur, uirium suarum peragunt officia, non incongrue uocate sunt. Nam inter Deum et mores medietas quedam nature data est. Ut enim Deus, qui supernaturalis est, precedit naturam, ita natura precedit mores. Et quemadmodum uirtutes morum sequuntur naturales uirtutes, ita naturales sequuntur diuinas.



CAPITULUM XI. Cuius titulus est: Quare omnes celestes essentie communiter uirtutes celestes uocantur, hoc est, quare omnes celestes animi uno uocabulo uirtutum, quemadmodum communi uocabulo angelorum appellantur [a 1Kb] .

 § 1. His autem definitis illud dignum intelligere, ob quam causam omnes similiter angelicas essentias uirtutes celestes uocare consueuimus. Non enim est dicendum, ut in angelis, quoniam omnium nouissima est dispositio. Non eadem, inquit, reddenda est ratio [11 1Kb] de communi uocabulo uirtutum, que de angelorum, dum queritur, cur omnes essentie angeli uocantur. Non enim possumus dicere: propterea communiter celestes animi uirtutes nominantur, quia [12 1Kb] ipsa dispositio sanctarum uirtutum in diuinis ordinibus est [13 1Kb] nouissima. Ea siquidem ratio de angelica cognominatione reddita est, quando querebatur, cur omnes celestes essentie angeli generaliter appellarentur, quoniam angelicus ordo inter omnes celestes extremum possidet locum. Et quidem nouissimarum  sancta et decora illuminatione [14 1Kb] superpositarum essentiarum dispositiones participant, ultime [15 1Kb] uero primarum nullo modo. Propositam orditur [16 1Kb] cumulare questionem sic: Et quidem nouissimarum essentiarum participant sancta et decora [17 1Kb] , uel uti [18 1Kb] expressius transfertur, sanctos decente illuminatione [19 1Kb] superpositarum essentiarum ordines participant. Quod apertius potest dici: superposite dispositiones, ordinationes uidelicet, celestium essentiarum sanctam et decoram illuminationem, uel sanctos decentem illuminationem nouissimarum uirtutum participant, ultime uero essentie sanctos decentem illuminationem primarum illuminationum non participant. Nulla siquidem uirtus est in nouissimis, que non subsistat in primis. In primis  autem sunt, que in nouissimis non subsistunt. Deinde proponit: et cuius gratia celestes quidem uirtutes omnes diuini intellectus nominantur; Seraphim autem et Throni et Dominationes nullo modo, omnes diuini intellectus uocantur; participate enim  extreme excelsissimis [1 1Kb] sunt uniuersalibus proprietatibus. Propterea, inquit, hanc questionem propono, cur diuini intellectus omnes uirtutes nominantur, non autem Seraphim uel Throni uel Dominationes; participate enim sunt extreme essentie ab excelsissimis essentiis in uniuersalibus proprietatibus. Ideoque non mirum, si nominibus extremarum excelsissime denominarentur [2 1Kb] , quia nulla proprietas est in extremis, quam non participent prime. Mirum autem, cur nomine uirtutum omnes diuini intellectus uocitantur, cum uirtutes inter excelsas substantias computate sint [3 1Kb] . Est enim medie ierarchie primus ordo. Ideo subiungit: Ipsi namque Angeli, et ante Angelos Archangeli, et Principatus, et Potestates, post uirtutes ab ipsa theologia ordinati, communiter  sepe a nobis similiter aliis sanctis essentiis celestes uirtutes uocantur. Ac per hoc non immerito queritur, cur inferiores et nouissimi ordines longe precedentium se uirtutum [4 1Kb] appellatione significantur.

§ 2. Dicimus autem, quia communiter in omnibus utentes celestium nomine uirtutum [5 1Kb] non confusionem quandam uniuscuiusque dispositionis proprietatum introducimus. Questionem soluit, quam proposuit. Dicimus, inquit, hoc est, respondemus, quia non introducimus confusionem aliquam proprietatum uniuscuiusque ordinis, dum in omnibus diuinis animis communiter utimur celestium nominatione uirtutum. Ac si diceret: Dum nomine uirtutum omnes diuinos animos appellamus, non auferimus proprietatatem suam ab ipso ordine uirtutum, neque eam,  proprietatem dico, aliis essentiis superioribus inferioribusue communiter attribuere iudicandi sumus, quoniam non ipsius [6 1Kb] ordinis uirtutum proprietatem [7 1Kb] significamus, sed aliam uirtutem, que generaliter omnibus diuinis inest animis, significamus. Et hoc est quod sequitur: Sed quoniam in tria diuiduntur secundum se supermundana ratione omnes diuini intellectus, in essentiam, et uirtutem, et operationem, cum simul omnes, aut eorum quosdam inobseruate celestes essentias, aut celestes uocamus uirtutes, eos [8 1Kb] , de quibus sermo est, significare nos estimandum [9 1Kb] ex ea, que per singulos eorum est, essentia uel uirtute. Ordo dictionum [10 1Kb] : Sed estimandum est, nos significare eos , de quibus sermo est, cum uocamus simul omnes aut  eorum quosdam inobseruate celestes essentias aut celestes uirtutes ex ea essentia uel uirtute, que est per singulos eorum, quoniam in tria diuiduntur secundum [11 1Kb] se supermundana ratione omnes diuini intellectus, in essentiam, et uirtutem, et operationem.  Non introducimus, inquit, confusionem proprietatum diuinorum intellectuum, appellantes eos nomine uirtutum, sed existimandi sumus [12 1Kb] , hoc est, per circumlocutionem significare eos, diuinos uidelicet animos, de quibus nobis sermo est, ex ea generali essentia et generali uirtute, subauditur etiam generali operatione, que singulis eorum inest, quando uocamus simul omnes diuinos animos, aut quosdam eorum specialiter inobseruate, hoc est, communi et indiscreta significatione celestes essentias aut celestes uirtutes aut celestes operationes. Nec sine ratione hoc agimus. Tripartita enim illorum est partitio, in essentiam uidelicet, et uirtutem, et operationem. Et fortassis hec tria sunt, de quibus in superiori [13 1Kb] Capitulo, dum de  primis, mediis, et ultimis uirtutibus uniuscuiusque celestis et humani animi ageretur [14 1Kb] , tractatum est, ut primas in essentia, medias in uirtute, ultimas in operatione intelligamus. Quomodo autem intellectus essentie, et ratio uirtuti, et sensus interior operationi adunatur [15 1Kb] , ut non due trinitates, hominis et angeli, sed una sit, satis, arbitror [16 1Kb] , in libris discussimus. Neque enim superpositam proprietatem iam bene a nobis discretarum sanctarum uirtutum, et [17 1Kb] minoribus omnino annectere essentiis, in conuersione inconfuse angelicorum ornatuum taxiarchie. A superioribus subauditur: Neque, inquit, estimandum est, nos superpositam proprietatem sanctarum uirtutum, quas a ceteris diuinis intellectibus bene discreuimus, etiam [18 1Kb] minoribus  annectere essentiis, ueluti in conuersione et perturbatione inconfuse [19 1Kb] taxiarchie, hoc est, inconfusi diuini ordinis. Ac si diceret: Nemo nos existimet proprietatem sanctarum uirtutum minoribus essentiis adiungere, seu inconuersibilem et inconfusam taxiarchiam perturbare, sed generalem [20 1Kb] uirtutem, que et [21 1Kb] omnibus et singulis communis est, omnibus et singulis uirtutis nomen impertiri [22 1Kb] docere. Iuxta enim sepe a nobis recte redditam rationem ipse quidem superfirmate [23 1Kb] dispositiones abundanter habent et minorum sacras proprietates; ultime uero maiorum superpositas uniuersitates non habent, particulariter in [24 1Kb] eas primo apparentibus illuminationibus per primas proportionaliter eis distributis. Repetitio est superius exposite differentie primarum  et ultimarum celestium essentiarum. Sepe, inquit, rationem reddidimus de eo, quod superordinati diuini animi abundanter sanctas proprietates non habent, dum apparentes illuminationes primis primo uniuersaliter in eos, ultimos [25 1Kb] uidelicet,  particulariter per primos et proportionaliter eis, ultimis, distribuuntur. Quod breuiter colligendum. Copiose habent primo ordines et suas et minorum, sed diuinas primo in se apparentes illuminationes, non autem copiose, id est uniuersaliter, sicut ipsis primis, sed particulariter per primos ultimis, prout analogia eorum exigit, eedem [1 1Kb] illuminationes distribuuntur.



CAPITULUM XII. Cuius est titulus [2 1Kb] : Quare secundum homines ierarchie angeli uocantur, id est, quare summi sacerdotes Ecclesie terrene adhuc angeli uocantur [a 1Kb] .

§ 1. Queritur autem et hoc intelligibilium eloquiorum studiose intuentibus. Si enim participantia excelsiorum uniuersitatum non sunt ultima, ob quam  causam secundum nos [3 1Kb] summus sacerdos angelus Domini omnipotentis ab eloquiis nominatur [4 1Kb] ? Queritur, inquit, et hoc ab his, qui intelligibilia studiose intuentur eloquia. Si enim, prout posuit [5 1Kb] , ultimi ordines excelsiorum uniuersitates non participant, quare summus sacerdos angelus Domini omnipotentis a sacra Scriptura nominatur, dum angelici ordines uniuersitatem non participant?

§ 2. Est autem non contraria ratio, ut estimo, ante definitis. Ordo: Est autem ratio non contraria, ut estimo, ante definitis, rationibus scilicet. Dicimus enim, quia uniuersali [6 1Kb] et superposita maiorum [7 1Kb] ornatuum uirtute relinquuntur [8 1Kb] ultimi. Dicimus, inquit, quia relinquuntur, id est [9 1Kb] superantur, ultimi ornatus ab uniuersali et superposita uirtute maiorum, uel  sicut proprie transfertur, honorabiliorum ornatuum. Media enim et proportionabili participant uirtute [10 1Kb] ultimi ornatus; mediam dixit pro particulari; iuxta unam et coniunctiuam societatem, una siquidem omnibus est societas, in qua tamen [11 1Kb] uniuersales [12 1Kb] et particulares [13 1Kb] sunt. Quale est, sanctorum Cherubim ordo participat sapientia et scientia altiore, sub ipsos autem essentiarum dispositiones participant quidem et ipse sapientia et scientia, particulari tamen ad illos et subiecta. Non te moueat constructio greca, in qua uerbum , quod est participo [14 1Kb] , et genitiuum trahit et ablatiuum; , participo tui et te [15 1Kb] . Quale est: huiusmodi est [16 1Kb] , inquit; dico, ordo sanctorum Cherubim participat sapientiam et scientiam altiorem. Altiorem posuit pro altius. Sub ipsos autem,  id est sub ipsis, uel se extendentes sub ipsos Cherubim,  dispositiones inferiorum essentiarum, et ipse quidem participant eandem sapientiam et scientiam, particulari tamen et subiecta participatione [17 1Kb] ad illos, in comparatione uidelicet illorum Cherubim. Quod autem medium ordinem prime ierarchie pro exemplo posuit, aut breuitatis occasione aut medietatis, cum qua semper extrema subintelliguntur, est actum, ut opinor. Et quidem omnino in participatione sapientie esse et scientie, commune est omnibus deiformibus intellectualibus [18 1Kb] , attente autem et primo, aut secundo, aut infra, nequaquam commune, sed sicut unicuique ante propria definitur analogia. Patet quod ait. Commune est omnium diuinorum intellectuum sapientiam et scientiam participare. Attentius autem, hoc est perspicacius et potius,  et primordialius, aut secundo, aut inferius non est omnium commune. Prima siquidem ierarchia primo participat, secunda secundo, hoc est paulo inferius, tertia infra, quarta, humana uidelicet, iterum infra tertiam, secundum [19 1Kb] quod predefinitum [20 1Kb] est prius [21 1Kb] unicuique ierarchie per propriam analogiam. Hoc autem et de omnibus diuinis mentibus non fortassis quis errans definiet. Ac si diceret: Hoc, quod de ordinibus dictum est, alios uidelicet primo, alios secundo, alios infra in participatione scientie et sapientie esse, non definiet quis errans idipsum de omnibus diuinis mentibus. Singule queque [22 1Kb] quippe diuine mentes [23 1Kb] non equaliter participant, primis [24 1Kb] siquidem suis [25 1Kb] uirtutibus [26 1Kb] primo, mediis [27 1Kb] secundo, ultimis [28 1Kb] infra in participatione scientie  et sapientie sunt. Etenim sicut primi abundanter habent minorum sanctas pulchrasque proprietates, sic habent ultimi eas primorum, non tamen similiter, sed infra. Hoc de communi participatione dictum est: Sicut enim primi ordines [29 1Kb] proprietates minorum se, ita ultimi eas proprietates priorum [30 1Kb] se habent; non tamen similiter, sed infra. Siquidem uniuersaliter primi proprietates ultimorum, particulariter autem ultimi proprietates priorum possident. Nulla enim uirtus est in ultimo angelo, que non sit in excelsissimo; multe autem uirtutes sunt in excelsissimo, que non sunt in ultimo. Nihil ergo, ut estimo, inordinatum, si et secundum nos summum sacerdotem angelum theologia uocat, iuxta uirtutem propriam participantem angelorum  prophetica [31 1Kb] proprietate, et ad manifestatiuam eorum  similitudinem, quantum possibile hominibus, extentum. Si, inquit, omnes diuini animi siue celestes siue humani communiter, quamuis non equaliter, in participatione sapientie et scientie substituti sunt, non est inordinatum, si summus sacerdos apud nos angelus dicatur iuxta suam uirtutem, qua participat propheticam angelorum proprietatem, et qua [1 1Kb] extenditur ad manifestiuam similitudinem eorum, quantum possibile est homini. Ut enim homini [2 1Kb] prophete sunt summorum angeli [3 1Kb] sacerdotum, ita summi sacerdotes homines inferiorum se prophete sunt [4 1Kb] ecclesiasticorum ordinum. Et quemadmodum angeli diuina mysteria summis sacerdotibus manifestant, id est annuntiant, eadem similitudine summi [5 1Kb] sacerdotes eadem mysteria inferioribus se annuntiare  non cessant.

§ 3. Inuenies autem, quia et deos theologia uocat et celestes et supernas [6 1Kb] essentias et apud nos amicissimos Dei et mirabiles uiros. Non mirum, inquit, si summum sacerdotem theologia angelum Dei uocauerit, quia inuenies eandem theologiam deos uocare celestes essentias et homines, quia amici Dei sunt. Si ergo homines dii uocantur, quid mirum, si dicantur summi sacerdotes angeli? Et quidem [7 1Kb] diuina obscuritate [8 1Kb] superessentialiter simul omnibus et remota et supercollocata eorum [9 1Kb] , que sunt, nullum simile ualet proprie et omnino [10 1Kb] ab ea [11 1Kb] nominari. In tantum enim diuina bonitas occulta est et inuisibilis et superessentialis et ab omnibus remota, ut nullum sibi simile sit, quod ab ea proprie ualeat denominari,  ut Deus proprie aut bonitas aut ueritas dicatur. uerumtamen quecunque [12 1Kb] et intellectualium et rationalium ad unitatem [13 1Kb] eius qualiscunque [14 1Kb] uirtus uniuersaliter conuertitur, et ad diuinas illuminationes, quantum possibile [15 1Kb] , incessabiliter extenditur, secundum uirtutem, si iustum est [16 1Kb] dicere, diuina imitatione et diuina uniuocatione [17 1Kb] digna facta est. Quamuis, inquit, diuina inuisibilitas superexaltet omnia, ut [18 1Kb] nulla creatura ab ea proprie ualeat denominari, uerumtamen quecunque et qualiscunque uirtus intellectualis et rationalis ad unitatem eius uniuersaliter conuertitur, et ad illuminationes eius, quantum creature possibile [19 1Kb] est, indesinenter extenditur, secundum suam uirtutem, si fas est dicere, digna facta est diuina imitatione et diuina uniuocatione, hoc est,  diuina similitudine et diuino nomine. Ineffabilis siquidem diuine bonitatis largitas omnibus intellectualibus  et rationalibus animis in se uniuersaliter conuersis et absque intermissione extentis [20 1Kb] et similitudinem suam impertitur et uocabulum.



CAPITULUM XIII. Cuius titulus est: Quare a Seraphim dicitur purgatus fuisse propheta Isaias [a 1Kb] [21 1Kb] .

§ 1. Age, et hoc secundum uirtutem inspiciamus, utquid a theologis Seraphim missus fuisse dicatur. Age, inquit, quod [22 1Kb] nostre disputationi obiici potest, si humana ierarchia per nouissimum ordinem celestium uirtutum, qui proprie angelicus uocatur, disponitur, ut prefati sumus, quare Seraphim, unus uidelicet ex numero prime ierarchie, purgat prophetam?  Illud enim ad angelos pertinet. Qua ratione hoc a theologis dictum sit, iuxta uirtutem nostre intelligentie queramus. Siquidem non esset questio, si non definiremus, neque Seraphim inferiores uirtutes posse [23 1Kb] nominari, neque [24 1Kb] nisi [25 1Kb] per extremos angelos nostram ierarchiam administrari. Quod consequenter subiungitur: Etenim exponeret quisquam, quia non suppositorum quis angelorum, sed unus quidam maximis [26 1Kb] essentiis in numeris purgat sacerdotem. Potest et sic interpretari: Etenim responderet unusquisque, quia non subiectorum quis angelorum, sed ipse Seraphim, uidelicet qui [27 1Kb] est in honorabilissimis essentialibus numeris, purgat prophetam. Unus tamen intellectus est utriusque interpretationis; nam [28 9Kb] potest interpretari et exponeret et  responderet [29 1Kb] , [30 9Kb] similiter et sacerdos et propheta.

§ 2. Quidam ergo aiunt, quia iuxta iam ante redditam cunctorum intellectuum societatis definitionem, non unam circa Deum primarum mentium nominat eloquium in theologi purgationem uenisse, quendam uero prestantium nobis angelorum, sacrificantem prophete purgationem, Seraphim equiuocatione uocatum fuisse, propter igneam et celestem dictorum oblationem peccatorum et purgati in diuinam obedientiam resuscitationem. Hanc, dicit, questionem quidam uolunt explanare dicentes, quia iuxta ante redditam ab eis, non a nobis, omnium celestium intellectuum definitionem societatis---dicunt enim, quod cuncti celestes intellectus tante societatis sunt, ut et omnes et  singuli omnium et singulorum nominationibus et communiter appellentur---non unum ex ipsis Seraphim,  sed unum ex angelis, qui nobis presunt, sacrificare, id est, purgare prophetam theologi dicunt, eumque, angelum dico, diuinum eloquium nomine [1 1Kb] uocare Seraphim [2 1Kb] propter feruidam et igneam et celestem ablationem peccatorum, hoc est, purgationem prophete, qui dixit, se peccasse in uerbis suis, et in medio peccanti populi habitasse, et ideo purgatur, ut resuscitetur [3 1Kb] in diuinam obedientiam, ad predicationem [4 1Kb] uidelicet peccatorum populo [5 1Kb] . Ea [6 1Kb] itaque, inquiunt, ratione angelus equiuocus Seraphim factus est, ut per hoc significaretur, quod omnes celestes uirtutes spiritualis ignis uim obtineant. Seraphim quippe aut »incendens«, aut »calefaciens« interpretatur; calefacit [7 1Kb] autem hominem et incendit qualiscunque uirtus, per quam Deus purgat  nos a delictis nostris, et illuminat mentem nostram sapientie sue superuenientibus [8 1Kb] radiis. Et eloquium unum ex Seraphim simpliciter [9 1Kb] dixisse aiunt [10 1Kb] , non circa Deum collocatarum [11 1Kb] , sed nobis prestantium purgatiuarum uirtutum. Ea [12 1Kb] ratione suum sensum affirmant, quod non dixit Scriptura, unam circa Deum uirtutum purgasse prophetam, sed simpliciter igneam quandam prestantium nobis Seraphim uocauit, que mittitur mundare labia prophete.

§ 3. Alter autem non nimis inconsequenter [13 1Kb] quandam [14 1Kb] prestitit mihi apologiam, id est defensionem, super presenti instantia, hoc est, super presenti questione. Sed illud alium seu alterum [15 1Kb] qui sit, sub silentio reliquit. Apologia autem et defensio et satisfactio  interpretari potest. Ait enim, quia propriam purgatiuam sacrificationem magnus ille, qui tunc erat, uisionem formans angelus, in docendum diuina theologum, in Deum et post Deum in preoperatricem ierarchiam reposuit. Dicit, inquit, quia magnus ille angelus, qui formauit uisionem in prophetico spiritu, et purgationem labiorum eius sacrificauit, eum docuit [16 1Kb] diuina precepta; ad hoc enim theologus, ipse uidelicet Isaias, propriam [17 1Kb] actionem purgationis non sibi ipsi [18 1Kb] reposuit, id est, deputauit [19 1Kb] , sed Deo, qui omnium purgationum initium est; et in ipsa prima ierarchia, per quam Deus preoperaretur, et in ceteris sequentibus celestibus ierarchiis et humanis purgatoriam perficit uirtutem. Quod ergo Deus per Seraphim  angelum [20 1Kb] fieri iussit, id est purgare prophetam, non ipsi angelo, qui fecit, sed Deo attribuit [21 1Kb] et ipsum [22 1Kb] Seraphim purgasse dicit prophetam. Quem sensum beatus Dionysius ueluti suum sequitur et approbat. Subnectit quippe: Et numquid [23 1Kb] igitur hec ratio uerax est? Ait enim qui [24 1Kb] hoc dixit, id est, qui hunc sensum protulit: Quomodo [25 1Kb] diuina uirtus in omnia ueniens implet, subaudis omnia, et per [26 1Kb] omnia immensurabiliter peruenit [27 1Kb] , et omnibus iterum est inuisibilis, non solum quasi [28 1Kb] ab omnibus superessentialiter remota, sed et quasi occulte in omnia permittens prouidas suas operationes, sed tamen et omnibus [29 1Kb] intellectualibus proportionaliter [30 1Kb] superlucet, et propriam illuminationem ingerens pretiosissimis essentiis, per eas quasi primas in submunitas  se [31 1Kb] bene ornate distribuit, secundum uniuscuiusque dispositionis contemplatiuam mensurationem. Laudat quippe et docet diuinam uirtutem in omnia uenientem, et implentem [32 1Kb] omnia, et omnia infinita sui diffusione [33 1Kb] penetrantem, dum sit omnibus inuisibilis, quoniam superessentialis est et ab omnibus remota, occulte in omnia prouidas suas actiones permittens, uel, ut [34 1Kb] proprie transfertur, peruenire faciens, et dum sit ab omnibus remota, ineffabili quodam modo [35 1Kb] omnibus intellectualibus creaturis secundum uniuscuiusque proportionem, hoc est, capacitatem superlucet, propriamque [36 1Kb] suam [37 1Kb] illuminationem pretiosissimis, hoc est, infra se constitutis [38 1Kb] se ipsam bene et ornate distribuit, iuxta mensuratam uniuscuiusque ordinis contemplationem. Ubi posuimus  superlucet, ibi in Greco , quod potest tranferri superlucet, uel superapparet, uel illucet. Similiter ubi posuimus ingerens, ibi in Greco [39 11Kb] , pro quo possumus dicere ingerens, uel porrigens, uel commendans. Quam [40 1Kb] , ut apertius dicam, et per [41 1Kb] propria [42 1Kb] exempla, etsi [43 1Kb] deficientia Deo [44 1Kb] omnibus remoto, uerumtamen nobis manifestiora. Ordo simul et sensus [45 1Kb] : Ut apertius dicam, quam, hoc est, diuine uirtutis in omnia distributionem, et per propria exempla, etsi deficientia, id est, non omnino [46 1Kb] Deo similia, qui omnibus exemplis remotus est, nobis tamen ceteris exemplis manifestiora suadeam, talia proferam paradigmata. Solaris radii distributiones in primam materiam bene  distribute, implent omnium lucidiorem, et per eam [1 1Kb] manifestius proprios declarat splendores. Solaris, inquit, radius, qui per spatia mundi huius uisibilis extenditur, in primam materiam, id est, in ethera et superiorem proximum sibi era bene distributus [2 1Kb] eique diffusus implet lucidiorem ceteris mundi partibus materiam, et era uidelicet, ut prediximus, et ethera, quas duas mundi partes pre nimia sui subtilitate, nulla corpulentia obsistente, ineffabili celeritate et claritate solaris penetrat [3 1Kb] radius et implet, et per eam, lucidiorem materiam, et in ea [4 1Kb] manifestius ceteris proprios splendores declarat. Accedens uero crassioribus materiis, obscuriorem habet distributiuam [5 1Kb] superapparitionem, ex illuminandarum materiarum ad illuminationis distributiuum  habitum importunitate. Dum idem radius crassioribus materiis, inferiori plane huius eris parti, que exhalationibus [6 1Kb] aquaticis atque terrenis crassior spissiorque, quam superiores mundi [7 1Kb] partes efficitur, nec non et aquarum [8 1Kb] nature accedit, obscurius superapparitionem sui distribuit, neque hoc ex tarditate materiarum, que illuminande sunt, ad distributiuum habitum illuminationis. Non enim capaces sunt superne lucis in tantum et [9 1Kb] perfectum habitum illuminationis. Sequitur: et paulo post ex [10 1Kb] hoc ad perfecte fere indistributum coartatur [11 1Kb] . Ac si diceret: Non longe [12 1Kb] postmodum infra crassiores materias, id est, crassissima terrenaque corpora solida lucique aditum non prestantia, ut fere nichil sui luminis distribuat,  ipse radius coartatur [13 1Kb] , hoc est prohibetur. Iterum ignis caliditas magis se ipsam distribuit in capaciora, et ad similitudinem bene conuenientia et bene ducta; ad [14 1Kb] uero reformationibus contrarias [15 1Kb] essentias [16 1Kb] ipsa nullum absconso 17 1Kb] primitiue operationis uestigium manifestat. Primum paradigma ex solari radio, secundum qualitatem et capacitatem materiarum uisibilem mundum [18 1Kb] implente et illuminante, assumitur. Secundum uero ex qualitate ignis, caliditate uidelicet, que plus primitusque [19 1Kb] capacia sui et similia sibi caleficat, contrarias uero reformationibus, id est, frigidissimas essentias nullo modo reformat. Ideoque omnia frigida ueluti mortua atque deformia, calida  uero uiua formosaque nominari dicuntur [20 1Kb] , quoniam  per caliditatem omnis materia corporalis formatur et reformatur a generali uita, que omnia corpora administrat. Propterea dixit: ad essentias uero contrarias reformationibus suis, hoc est, nimia sui frigiditate ad formationem suam incommodas ipsa, caliditas, nullum uestigium ex occultato [21 1Kb] primitiue sue operationis manifestat. Pulchre autem ait: absconso 22 1Kb] primitiue operationis. Prima siquidem operatio ignis est caleficare, que [23 1Kb] occulte in omnibus corporibus agere perhibetur. Inuisibilis enim est caliditas. Qua autem ratione preponitur [24 1Kb] actio calefaciendi actioni illuminandi, cum utreque ignis sint, facile [25 1Kb] occurrit, dum peraperte uideamus, calorem plus penetrare corpora, quam lucem. Densa quippe lucem excludunt, calorem excludere nequeunt.  Et si quis dixerit, lux penetrat glaciem, non autem calor, uideat glaciem non ui luminis, sed caloris solui, quam si non intraret, neque quidem solueret. Potest etiam sic transferri: Ad uero contrarie [26 1Kb] formatas contrarias essentias nullum absconditum [27 1Kb] aliquod ex prima operatione uestigium apparet. Ut sit sensus: In contrariis essentiis, que contra naturam caloris [28 1Kb] formantur, nullum uel [29 1Kb] saltem [30 1Kb] obscurum uestigium primitiue operationis, id est, caleficationis imprimit. Nix siquidem et glacies prius desinent esse [31 1Kb] , quam aliquod uestigium accipere [32 1Kb] caloris. Quid de salamandra dormienti in igne, sepe etiam frigiditate corporis extinguente, dicendum? Et hoc amplius, id est, et hoc amplius argumentum est, prefato uidelicet argumento amplius  et apertius, quia his, que non sunt cognata [33 1Kb] , per opportuna sibi habentia admittitur primum, hoc est, quia caliditas primum permittitur [34 1Kb] his corporibus, que non sunt cognata [35 1Kb] , id est, connaturalia caliditati, per opportuna corpora habentia connaturalitatem sibi, hoc est, ipsi [36 1Kb] caliditati. Potest etiam in eodem sensu ita interpretari: Quia non connaturalibus per familiaria ad eam, caliditatem, pertinentia adducitur primum. Quod aperte subsequentibus docet exemplis: Utpote ignita faciens ab igneis facile mobilia, hoc est, calida faciens, que facile ab igneis qualitatibus mouentur in calorem, et per hec aut aquam [37 1Kb] aut alterum quid non [38 1Kb] facile ignescentium [39 1Kb] proportionaliter caleficans.  uerbi gratia, solaris calor primo erem sibi [40 1Kb] cognatum  penetrat atque caleficat facili operatione, deinde per calefactum era aquam frigidam, aut alterum quippiam, quod non facile potest calefieri, naturali conuenientia caleficat. Plana sunt, que sequuntur: Iuxta hanc igitur ordinationis rationem [1 1Kb] , id est, iuxta similitudinem lucis et caloris, supernaturalis ipsa omnis boni [2 1Kb] ornatus uisibilis et inuisibilis taxiarchia, diuina scilicet uirtus, que totius ordinis principium est et princeps, congrue delucidationis, id est proportionalis illuminationis, claritatem primo apparentem, ab occultis uidelicet suis, in quibus per se ipsam inaccessibilis est, erumpentem in rerum naturam, copiosissimis, hoc est, quantum in copiosissimis effusionibus, excelsissimis, proximis plane, manifestat essentiis, et per eas, que post sunt [3 1Kb] essentia,  diuinum [4 1Kb] participant radium. Ee [5 1Kb] enim prime cognoscentes Deum, et diuinam supereminenter [6 1Kb] desiderantes uirtutem, et preoperatrices [7 1Kb] fieri, quantum possibile [8 1Kb] , Deo [9 1Kb] simili uirtute [10 1Kb] et actione [11 1Kb] digne effecte sunt [12 1Kb] , et post se [13 1Kb] essentias ipse ad similem uirtutem, ut uirtus, hoc est, quantum uirtus uniuscuiusque essentie diuini radii capax est, deiformiter extendunt, copiose ipsis tradentes ex superueniente in eas claritate, et ille iterum id est, que post [14 1Kb] excelsissimas essentias constitute sunt, subiectis sibi, superuenientem tradunt claritatem, et per singulas prima ei, que est post eam, tradit. uerbi gratia prima ierarchia medie, media tertie, tertia quarte, que est in hominibus, diuinas tribuit illuminationes. Tertium sequitur  paradigma: Ipsa aqua nonne et in omnes proportionaliter peruenit? Ac si diceret: Nonne ipsa aqua, quemadmodum et solaris radius, et caliditas ignis, proportionaliter in omnes peruenit materias? Hunc locum propter intelligentie facilitatem ita transtulimus. Potest tamen plus expresse [15 1Kb] , quamuis [16 1Kb] obstrusius, interpretari, in eodem profecto sensu: aqua non quidem ergo et in [17 1Kb] omnes [18 1Kb] proportionaliter perueniens [19 1Kb] ? Tanquam diceret: Nonne quidem ergo aqua et in omnes materias distribuitur proportionaliter perueniens [20 1Kb] , hoc est, corrationabiliter et similiter perueniens [21 1Kb] solari radio et caliditati? Humi siquidem radicitus occulte arboribus herbisque illabitur, deinceps gradatim in stipites et thyrsos [22 1Kb] , ramos, folia, flores, fructus. Est ergo simul  cunctis illuminatis [23 1Kb] principium illuminandi. Post paradigma ad propositum reuertimur [24 1Kb] , hoc est, ad  explanationem diuine uirtutis et illuminationis. Est, inquit, commune et uniuersale cunctis illuminatis uel illuminandis---utrumque enim potest transferri ab eo, quod est ---principium illuminandi. Et quod est illud principium? Deus quidem natura, et uere, et proprie, ut [25 1Kb] luminis essentia, et ipsius esse et uidere causales [26 1Kb] . Deus enim solus natura Deus est, et solus uere et proprie Deus est. Ceteri enim, qui dicuntur dii, aut falsi sunt, ut dii gentium, demones, aut si ueri sunt, non per naturam, sed per gratiam dii sunt [27 1Kb] , quibus per prophetam dicitur: »Ego dixi, dii estis, et filii excelsi omnes«. Ut luminis essentia, et ipsius esse causalis; »ut« [28 1Kb] in hoc loco apponitur pro [29 1Kb] causali coniunctione; ac si diceret: Deus, qui solus natura Deus est, ex hoc cognoscitur  illuminatis principium illuminandi esse, quia luminis essentia est. In ipso enim et omne lumen omneque [30 1Kb] illuminatum subsistit, quoniam et ipsius essentia lux est, et ipsius esse causa. Omne [31 1Kb] siquidem, quod est, non aliunde ei esse est, nisi ab eo, qui superessentialis est [32 1Kb] , et causalis ipsius uidere. Infinitiua [33 1Kb] loco nominum posuit. Ubi pulchre datur intelligi, quod non aliud est et ipsi Deo et omni rationali et intellectuali creature esse, et aliud lux esse, et aliud uidere, hoc est, intelligere gnostica uirtute. Id ipsum itaque ipsis est esse et lucere et uidere. Esse enim ipsorum lux est et uisio. Hoc deiforme et Deo simile permanet, quod proprie transfertur: hoc deiformiter et Deo similiter constituens; ipse uidelicet qui causalis [34 1Kb] omnium est.  Et quid est illud? Superposita ei post se unaqueque diuina lumina per se [35 1Kb] in illam transuehere. Hoc est, causalis omnium constituit, ut superposita quecunque essentia subsequenti se essentie diuina lumina per se in [36 1Kb] illam transuehat uel superuehat. [37 12Kb] enim et transuehere eos, superuehere, et inuehere potest interpretari. Ergo excellentissimam celestium animorum dispositionem simul omnium reliquarum [38 1Kb] essentie, secundum quod consequens est post Deum principium mirantur, omnis sacre et diuine scientie et diuine imitationis, tamquam per illas in omnes et nos diuina illuminatione distributa [39 1Kb] . Ordo et sensus: Ergo mirantur, uel arbitrantur; enim et mirantur et [40 1Kb] arbitrantur potest interpretari; plus tamen  conuenit sensui in hoc loco mirantur, quia ad laudem pertinet. Ergo mirantur simul essentie omnium  reliquarum celestium essentiarum dispositiones [1 1Kb] . Quid mirantur? Excellentissimam celestium animorum dispositionem, secundum quod consequens [2 1Kb] est, post Deum. Et quid de ea mirantur [3 1Kb] , hoc est laudant? Quod sit principium post Deum omnis sacre et diuine scientie et diuine imitationis, tanquam per illas, excellentissime uidelicet dispositionis essentias, in omnes ceteras celestes, et in nos homines, qui humanam participamus essentiam, diuina [4 1Kb] illuminatione distributa, quoniam per illas diuina illuminatio distribuitur, ac ueluti post unum et primum omnium principium, Deum dico, et proximum substitute sint [5 1Kb] . Propter, quod et omnem sacram et Deo similem operationem in Deum quidem quasi causalem referunt. Subauditur, angeli:  deinde primos [6 1Kb] , hoc est, in primos deiformes intellectus tanquam primos operatores diuinorum, luminum uidelicet, et magistros. Ac si diceret: Quoniam excellentissima celestis dispositio immediate post Deum est, propterea inferiores uirtutes omnem suam sacram Deoque similem operationem in se ipsas referunt. Sed primo in Deum, et consequenter in primos intellectus, qui primi operatores sunt et magistri diuinorum, seu luminum uis subaudire, seu mysteriorum, seu arcanorum ceterarumque similium. Sequitur recapitulatio interpretationis nominum prime ierarchie. Non [7 1Kb] ergo prima sanctorum angelorum dispositio magis simul omnibus habet igneam [8 1Kb] , proprietatem? Ac si diceret: Nonne, quamuis omnes celestes uirtutes [9 1Kb] habeant igneam [10 1Kb] proprietatem,  hoc est, purgatiuam operationem, magis tamen ceteris prima ierarchia, cuius primus ordo Seraphim nominatur, id est, incendentes uel calefacientes? Et effusam diuine sapientie traditionem, et mysticum excelsissime diuinarum illuminationum scientie; subauditur, magis omnibus habet prima dispositio, cuius ordo secundus Cherubim dicitur, id est, multitudo scientie, siue effusio sapientie. Et sessiuam proprietatem gestantem diuinam susceptionem significantem; similiter subauditur, magis omnibus habet diuine sedis proprietatem, que Deum gestat, diuinamque receptionem significat, prima ierarchia, cuius tertius ordo nominatur Throni, id est, sedes. Omnes igitur celestes uirtutes habent [11 1Kb] igneam uim et effusionem sapientie et mysterium scientie et diuine sessionis  receptionem, magis tamen ceteris omnibus prima ierarchia. Ipse uero suppositarum dispositiones essentiarum ignea sapienti et scienti [12 1Kb] Dei susceptoria uirtute [13 1Kb] participant quidem infra. Ipse, inquit, disposite essentie medie ierarchie, que supposite  sunt prime, participant quidem inferius igneam uirtutem Seraphim, sapientem scientemque Cherubim uirtutem, Dei susceptoriam uirtutem Thronorum. Et ad primas aspicientes [14 1Kb] , et per eas, primas, ut [15 1Kb] imitatione diuina [16 1Kb] preoperatiue digne factas in deiformitatis possibile reducte: hoc est, ad primas essentias medie conuertuntur, et per eas, primas, merito digne factas in similitudine diuina preoperatrices in deiformitatem possibilem reducuntur, id est, sursum ducuntur [17 1Kb] secunde. Re enim sepissime pro rursum ponitur. De ultima autem celestium ierarchia, deque humana subintelligendum reliquit. Ut enim secunda participat uirtutes prime, ita tertia uirtutes secunde, et quarta tertie, ac si ignea et sapiens et sciens Deique susceptoria [18 1Kb] uirtus  primum a Deo in primam, secundo per primam in secundam, tertio per secundam in tertiam, quarto per tertiam in quartam descendit ierarchiam; gradatim siquidem [19 1Kb] , non tamen equaliter. Et iterum quarta [20 1Kb] per tertiam, tertia per secundam, secunda [21 1Kb] per primam, prima per ipsum Deum in prefatas reducitur uirtutes. Dictas ergo sanctas proprietates, quarum participatio per primas post eas subsistentes fiunt, ipsis illis [22 1Kb] post Deum tanquam ierarchiis reponunt. Predictas ergo, inquit, sanctas proprietates; proprium enim angelici ordinis, qui ultimus est, purgationes [23 1Kb] prophetarum cetereque operationes, que diuina bonitate largiente in humana peraguntur natura [24 1Kb] . Quarum proprietatum per primas essentias subsistentes [25 1Kb] post eas fiunt participatio. Reponunt,  id est, referunt [26 1Kb] ipsis illis ierarchiis, tanquam post Deum, hoc est, quoniam post Deum sunt. Quod breuiter possumus colligere: angelicus ordo sanctas proprias operationes non in seipsum, sed in ipsas ierarchias, que post Deum sunt, quoniam ab ipsis accepit, refert. Pulchre autem dicit: quarum participatio subsistentes fiunt, quoniam omnis celestis essentia proprietatum suarum et fit et dicitur participatio. Potest tamen facilius interpretari: dictas ergo sanctas proprietates, in quarum participatione per primas post eas [27 1Kb] subsistentes fiunt. Quoniam enim in Greco est , quarum participatio, et in quarum participatione potest intelligi; quippe et nominatiuus casus accipitur, et datiuus pro ablatiuo ponitur [28 1Kb] .

 § 4. Ait ergo hec dicens, uel sicut proprie interpretatur: dixit ergo qui hec ait, hoc est, qui hunc sensum protulit de purgatione prophete a Seraphim, uisionem ab illa, diuina scilicet uirtute, susceptam fuisse theologo per unum operantium nobis sanctorum  et beatorum angelorum, et ante uiuminatiuam ipsius, angeli, manuductionem, qua duxit [1 1Kb] theologum, in illam sanctam, uisionis plane, contemplationem reposuisse, hoc est retulisse, in ipsum uidelicet Seraphim, a quo et per quem [2 1Kb] uisus est purgare prophetam. Et sedere uidet excelsissimas essentias, id est, superexcelsissimas essentias, quantum in symbolis dicendum, hoc est, quantum per symbola dici potest, quod ineffabile est, post Deum et circa Deum collocatas, superprincipalem summitatem, superessentialem uidelicet bonitatem, in medio superfirmitatarum [3 1Kb] uirtutum supercollocatam. Breuiter commemorat uisionem prophete, que sic in hebraica ueritate scripta est; Septuaginta enim pre manibus nou habemus, quos [4 1Kb] sequitur  Dionysius: »uidi Dominum sedentem super solium excelsum et eleuatum, et ea, que sub ipso erant, implebant templum. Seraphim stabant super illud, sex ale uni [5 1Kb] , sex ale alteri. Duabus uelabant faciem eius, et duabus uelabant pedes eius, et duabus uolabant et clamabant alter ad alterum et dicebant: Sanctus, Sanctus, Sanctus Dominus Deus [6 1Kb] exercituum; plena est omnis terra gloria eius. Et commota sunt superliminaria cardinum a uoce clamantis, et domus impleta est fumo thymiamatis [7 1Kb] . Et dixit: ue mihi, quia tacui, quia uir pollutus labiis ego sum, et in medio populi polluta labia [8 1Kb] habentis ego habito, et regem Dominum exercituum uidi oculis meis. Et uolauit ad me unus de Seraphim, et in manu eius calculus, quem forcipe tulerat de altari,  et tetigit os meum et dixit: Ecce tetigi hoc labia tua et auferetur iniquitas tua«. Didicit igitur [9 1Kb] uisionibus ipse theologus, quia iuxta omnem superessentialem supereminentiam incomparabiliter supercollocatum est diuinum simul omni uisibili inuisibilique [10 1Kb] uirtute Didicit, inquit, Isaias [11 1Kb] uisionibus suis, quia solus Deus superessentialis est et supereminens et incomparabiliter supercollocatus omni uisibili inuisibilique [12 1Kb] uirtute. Potest etiam interpretari: incomparabiliter supercollocatum est diuinum omni uisibili inuisibilique uirtute. Diuinum autem dixit ipsum Deum, usitatissimo Grecorum more. Ipsi enim dicunt et , hoc est, Deus et diuinum. Atqui [13 1Kb] , uel et quidem, a superioribus subauditur: didicit [14 1Kb] , quia omnium est remotissimorum, uel  [15 1Kb] excelsissimorum, supereminens subaudi, ut uniuersale, subaudis diuinum, neque primis eorum, que sunt, essentiis simile. Que enim essentia superessentiali similis esse potest? Adhuc et omnium ipsum, diuinum uidelicet, principium et causam substantificam esse didicit, et eorum, que sunt, secreta singularitate immutabile fundamentum; ex quo, diuino  plane, et esse et bene esse, etiam ipsis summe munitis [16 1Kb] est uirtutibus. Quod ergo propheta uidet Dominum sedere super excelsissimas essentias, remotam ab omnibus ipsius [17 1Kb] superessentialitatem, et quod uniuersaliter omnium excelsissimorum et ab omni intellectu remotissimorum remotissimus sit, et quod neque prime essentie similes ei sint, omni siquidem similitudine relinquitur, quamuis, ut de eo dicatur aliquid, ex creatura similitudines ei adhibeantur, significat; quod autem principium sit omnium et causa substantifica secretumque et immutabile et singulare fundamentum, per [18 1Kb] cardines templi, circa quos omnia, que mouentur, uoluuntur, dum in seipsis immutabiles permaneant, mystice figuratur. Deinde easdem sanctissimorum Seraphim edoctus  est deiformes uirtutes; sacra quidem ipsorum cogno minatione, quod est ignitum, de quo paulo post dicemus, quantum possibile subintroducere in deiforme ignite uirtutis anagogas. Ipsorum, inquit [19 1Kb] , cognominatione---utrique enim Seraphim nominantur---que est ignitum, de quo ignito paululum posterius, quantum nobis possibile est subintroducere, nos dicemus. Edoctus est propheta anagogas, hoc est, ascensiones eorum Seraphim in deiforme ignite uirtutis. Intellectu quippe nominationis eruditus est in ascensionibus eorum in deiformem ignitam uirtutem. Ignea siquidem uirtus Deo similis est, quantum sensibilibus creaturis similitudo eius imprimitur. Hinc et ipse ait: »Ego sum ignis consumens«. Alarum uero expansa sacra formatione in diuinum in primis,  in [20 1Kb] mediis, in [21 1Kb] ultimis intellectibus absolutam et altissimam extensionem, hoc est, per expansam sacram formationem [22 1Kb] alarum; expansas quippe Seraphim alas propheta uidit edoctus absolutam, id est, citiuolam et altissimam extensionem, contemplatione uidelicet in Deum, in primis, in mediis, in ultimis intellectibus; unaqueque enim celestis essentia, ut in superioribus tractatum est, primas [23 1Kb] et medias et ultimas uirtutes habet. Ale itaque expanse altitudinem intelligentie symbolizant. Sed et eorum multificum et multiforme uidens intellectualis theologus, et alis distingui, eam subtus pedes et eam subtus facies uisionem, et eum in mediis alis semper motum. Hac triformi alarum distinctione ab ipsa plane uisione reductus est propheta, id est, sursum  ductus in eorum, que uisa sunt, cognitionem, manifestata ei altissimorum intellectuum multiuia et multiuida uirtute; hoc est, dum manifestata est ei, prophete, altissimorum intellectuum multiplex in uiis suis, et in uisionibus suis multiplex uirtus. Quid autem tripartita alarum distinctio subsinuat [24 1Kb] , consequenter adiungit dicens: Et [25 1Kb] eorum  sacra formidine, quam [1 1Kb] habent supermundane in altiorum et grauiorum superbam et audacem et impossibilem scrutationem; a superioribus subauditur: et edoctus est idem [2 1Kb] propheta eorum, Seraphim, sacra formidine, hoc est, pio castoque timore, quam formidinem [3 1Kb] habent supra hunc sensibilem mundum in superba et audaci et impossibili scrutatione altiorum, seu diuinorum archanorum, quod [4 1Kb] per duas alas facies uelantes innuitur, et superba et audaci et impossibili scrutatione grauiorum, seu profundiorum, seu uidelicet diuinorum mysteriorum, quod per duas alas pedes tegentes [5 1Kb] significatur. Ubi autem posuimus superbam [6 1Kb] , ibi in Greco est , pro quo possumus dicere superbam, uel promptam, uel uoluntariam, uel libitam, uel se  ipsam promittentem. Et in commensuratione Deum imitantium actionum incessabile et altiuolum semper motionis. Hic iterum [7 1Kb] subauditur, edoctus est; et est sensus: per duas alas, quibus semper uolabant [8 1Kb] , intellexit propheta incessabilem et altiuolum semper motum in mensura actionum, que [9 1Kb] Deum semper imitantur. Facies itaque Domini est sedentis super solium, hoc est, super excelsissimas celestes essentias superessentialis ipsius altitudo, qua super omnia et ab omnibus remotus cognoscitur, quam Seraphim cetereque celestes uirtutes [10 1Kb] aspicere trepidant [11 1Kb] , ne forte ueluti superbo et audaci et impossibili contuitu incaute de ea aliquid [12 1Kb] scrutentur; »inscrutabilia enim sunt iudicia eius, et inuestigabiles uie eius in omni tempore«. Qui uidelicet diuine  altitudinis faciem territi Seraphim duabus suis alis obtegunt, timentes eam intueri. Pedes autem sedentis super thronum sunt profundissima ipsius in [13 1Kb] uniuersali creatura, quam condidit, uestigia. Quos duabus alis contegunt celestes uirtutes, timentes scrutari, quomodo Dominus, quum sit super omnia, diffunditur in omnia, et ubique est, sine quo nichil esse potest, quoniam eorum, que sunt, essentia et substantia ipse est, cum sit superessentialis et supersubstantialis. Duabus tamen alis semper uolitant [14 1Kb] eterne sue actionis commensurabili motu, quoniam in eum semper inspicere concupiscunt, et reuerenter [15 1Kb] eum querunt, ne in eius contemplatione ullos incurrant errores, quibus ab ineffabilis et incomprehensibilis claritatis eius contuitu digni uideantur  excludi. Senarum autem alarum eorum distinctionis [16 1Kb] in has binas tres [17 1Kb] diuisiones multiplex interpretatio est. Nam quod sene sint [18 1Kb] , et nature angelice intelligibiliumque ipsius motuum perfectionem incunctanter significat. Bine [19 1Kb] uero  ale aut caritatis biformem rationem, qua Deum suum, et omnia que facta sunt, quoniam ab eo facta sunt, diligunt, insinuat, aut actionem et [20 1Kb] contemplationem suam, aut geminam theologie partem, quarum una est affirmatiua, altera negatiua, una Deum induit, predicando de eo omnia que sunt, altera exuit, negando eum esse quid eorum, que sunt et que dici possunt. Ambe tamen uere sunt, idque ipsum conficiunt, quamuis uideantur contradictorie. Sed et illam diuinam et multum pretiosam [21 1Kb] eruditus est, formante uisionem angelo secundum [22 1Kb] uirtutem [23 1Kb] ipsi theologo, et tradente propriam sacram scientiam. dicit »Sanctus, Sanctus, Sanctus Dominus Deus exercituum«. In quo hymno summa bonitas in tribus  substantiis laudatur. Est enim una essentia in tribus substantiis. autem [24 1Kb] compositum nomen est ab et , hoc est, a laude et cantu [25 8Kb] . enim est laus cum cantu. De qua laude eruditus est theologus, dum format angelus uisionem, et secundum uirtutem ipsius theologi laudis mysterium tradit. Docuit ergo eum et hoc, id est [26 1Kb] , de eo quod sequitur, quia purgatio est quantumcumque purgatis, ipsa diuine claritatis incognite, quantum possibile, participatio. Est igitur purgatio omnium, qui spiritualiter purgantur, quoquomodo purgantur, participatio diuine claritatis incognite, hoc est, diuine intelligentie, que superat omnem intellectum, quantum possibile est rationabili et intellectuali creature eam participare. Hec autem ex  ipsius Diuinitatis remotis causis, in qua omnes sacros [27 1Kb] intellectus superessentialiter occultatione perficiens, altissimis circa se uirtutibus manifestior [28 1Kb] quomodo est, et magis semetipsam manifestat et distribuit. Sed unde se manifestat et manifestiorem se facit [29 1Kb] ? Dum ipsa ab occultis suis erumpit [30 1Kb] , ex ipsius plane Diuinitatis remotis causis omnibus incognitis. In qua occultatione Diuinitatis omnes sanctos intellectus inuisibiliter ipsa claritas perficit. In hac sententia pulchre datur intelligi, non aliam claritatem dixisse, nisi uerbum Deum, uidelicet filium, qui in secretissimis sui Patris sinibus omnes sanctos perficit intellectus [31 1Kb] in primordialibus suis causis, ac ueluti ex luce Diuinitatis inaccessibili instar clarissimi radii procedit, priusquam seipsum proximis sibi uirtutibus  manifestiorem [se] [32 1Kb] facit [33 1Kb] , et quomodo est id est, quomodo manifestatio ipsius potest fieri, et [34 1Kb] magis se ipsum ceteris [35 1Kb] manifestat et distribuit. Et hec est ipsa purgatio et illuminatio et perfectio, ipsius uidelicet participatio. Potest et sic interpretari: Hec  autem ex ipsius Diuinitatis remotis causis [1 1Kb] , cuius [2 1Kb] omnes sacros intellectus superessentialiter perficit. In nullo [3 1Kb] tamen distat sensus. Deinde ex secundis aut nouissimis aut nostris intellectualibus uirtutibus, quantum ab ipsa unaqueque secundum deiforme extitit, sic manifestam suam illuminationem conducit ad proprie occultationis [4 1Kb] laudandum ignotum. Postquam, inquit, diuina claritas ex secretis suis erumpit [5 1Kb] , ac primo omnium excelsissimis sibique proximis prime ierarchie ordinibus manifestiorem se aperit, consequenter sic manifestam suam illuminationem, hoc est [6 1Kb] , in manifestam suam illuminationem conducit, uel, ut apertius transfertur, congregat. Unde congregat? Ex secundis aut nouissimis, hoc est, ex secunde aut tertie celestis ierarchie [7 1Kb] ordinibus, aut ex nostris  intellectualibus uirtutibus, ex humana uidelicet ierarchia, quantum extitit, hoc est, quantum substituta est ab ipsa diuina claritate unaqueque uirtus uel ierarchia, secundum deiforme [8 1Kb] , id est, iuxta diuinam similitudinem. Ad quid congregat? Ad proprie plane occultationis laudandum ignotum, hoc est, ut secretissima omnibusque ignota ipsius laudent mysteria. Lucet autem, ipsa diuina claritas, per singula generaliter, sed quo modo, quo ordine? secundis, inquit, per prima, et si oportet breuiter dicere, primo [9 1Kb] ex occulto, secreto uidelicet suo, ad manifestum ducitur per primas [10 1Kb] uirtutes, subaudiendum reliquit: secundis, per secundas [11 1Kb] uero tertiis, per tertias quartis in [12 1Kb] manifestum ducitur. Hoc ergo theologus didicit ex luceducente [13 1Kb] eum angelo. Ac si diceret:  ex angelo, qui eum in lucem intelligentie, uisionis introduxit. Hoc est: purgationem et omnes diuinas operationes, per primas essentias relucentes, in omnes reliquias distribui secundum uniuscuiusque ad deificas participationes [14 1Kb] analogiam. Explanationis non indiget. Propter quod et ignite purgatiuam proprietatem ipsis Seraphim consequenter post Deum [15 1Kb] reposuit. Quoniam, inquit, per primas uirtutes omnis diuina operatio reliquis distribuitur, propterea ipse angelus purgationem prophete, quam instar ignis ipse proprie peregit, ipsis [16 1Kb] Seraphim post Deum retulit, quoniam a Deo per Seraphim uisus est angelus purgare prophetam. Nihil ergo inordinatum, si [17 1Kb] purgare theologum dicitur Seraphim. Sic enim Deus [18 1Kb] purgat omnes, quoniam [19 1Kb] totius purgationis est causa. Deinde  exemplum introducit: magis autem, subauditur dicendum; proxime enim utemur exemplo, hoc est, proximo cause, de qua agitur, utemur exemplo. Sicut secundum nos [20 1Kb] summus sacerdos per suos ministros  aut sacerdos purgans aut illuminans, ipse dicitur purgare et illuminare, per ipsum purgatis ordinibus, per se in seipsum reponentibus proprias sacras operationes; hoc est, dum purgati ordines per ipsum summum sacerdotem per se in ipsum proprias sacras operationes referunt, quasi ipse fecerit [21 1Kb] quod ipsi faciunt: sic et propriam purgatiuam scientiam et uirtutem, ipse purgationem theologi perficiens angelus, in Deum quidem ueluti causalem, deinde in ipsum Seraphim, tanquam primo agentem summum sacerdotem reponit. Similitudo sequitur: ueluti fortassis quis dixerit, cum angelica reuerentia purgatum edocens; hoc est, ita loquitur angelus ad prophetam, tanquam si quis angelica reuerentia dignus purgatum aliquem doceret, quomodo, quo ordine purgatus sit. Quia in  te, o purgate a me, qui te purgaui, perficiende purgationis principium quidem est excelsum, uel sicut proprie transfertur remotissimum, et essentia [22 1Kb] et creator, et causalis, primasque essentias ad esse adducens, et circa se [23 1Kb] collocatione [24 1Kb] continens et obseruans inconuersabiles et casu carentes, et seipsum mouens in primas [25 1Kb] propriarum prouidarum operationum participationes. Hoc enim hec me docens ait ipsius Seraphim manifestare missionem. Hoc, inquit exemplum ueluti loquentis [26 1Kb] ad purgatum prophetam de causa et ordine purgationis sue, qui me docuit hec de purgatione prophete, missionem ipsius Seraphim manifestare ait. Ac si diceret: Non ego Dionysius hanc similitudinem introduxi, sed ille, qui me docuit, quid missio Seraphim [27 1Kb] significaret [28 1Kb] . Et mox [29 1Kb] quasi  ad uerba [30 1Kb] loquentis angeli [31 1Kb] ad prophetam reuertitur. Summus autem sacerdos et post Deum dux ipse prestantium essentiarum ornatus, a quo ego purgare deiformiter eruditus sum. Ordinem Seraphim atque ornatum ueluti unum summum sacerdotem et post [32 1Kb] Deum ducem nominat; non aliam ob causam, ut opinor, nisi quia tanta unitas est [33 1Kb] celestium animorum [34 1Kb] , ut, quod unus agit, omnes unanimiter agere intelligantur [35 1Kb] . Ipse igitur est, summus sacerdos uidelicet Seraphim ornatus, per me, o Isaia [36 1Kb] , te purgans, per quem proprias prouidas [37 1Kb] actiones ex occulto et iam in nos, qui angeli sumus, produxit ipsa totius causa et opifex purgationis, id est, omnium intelligibilium et rationabilium uirtutum. Finis solute questionis: Hec ille quidem [38 1Kb] docuit me, id est,  quod [39 1Kb] de hac questione dixi, ille quidem docuit me. Quis autem ille, ignoramus; argumentamur [40 1Kb] tamen aut [41 1Kb] ipsum Paulum apostolum, cuius erat discipulus, aut Ierotheum, quem in libro de diuinis  nominibus magnis laudibus exaltat. Quisquis autem fuerit, qui tantum uirum edocuit, sapientem fuisse non dubitabimus [1 1Kb] . Sequitur: Tibi autem, o Timothee, ego trado, que ab illo didici. Tua [2 1Kb] autem concesserim intellectuali et discretiua scientia, aut alteram partem dictarum causarum absolui dubitatione, et eandem honorare ante alteram, tanquam consequens et rationabile et eque uerum habentem. Quoniam, inquit, presentem questionem duobus modis reserari posse diximus. Aut enim purgans prophetam angelus Seraphim nomine propterea uocatus est, quoniam illud nomen omnibus celestibus uirtutibus commune [3 1Kb] ; inest enim omnibus communiter, quamuis [4 1Kb] non equaliter, ignea purgatiua uis, que [5 1Kb] Seraphim significare ipsa nominis interpretatio manifestat.  Ita quippe quidam presentem questionem soluere conantur. Ac [6 1Kb] quid mihi probabilius uidetur, qui excelsissimorum intellectuum propriam appellationem propriasque uirtutes ultimis angelis nobisque presidentibus [7 1Kb] nullo modo conuenire disserui. Propterea angelus, qui purgauit prophetam, Seraphim uocabulo nominatus est a theologia, quoniam ipse suam propriam operationem, qua purgauit prophetam [8 1Kb] , cuius labia mystico tetigit calculo, non in seipsum retulit, sed in ipsum Deum, qui totius purgationis causa est et principium, et ipsum [9 1Kb] quasi summum sacerdotem Seraphim, per quem uisus est prophetica labia mundare. Concesserim ego, tua intellectuali et discretiua scientia aut alteram partem dictarum causarum [10 1Kb] , id est, alteram duarum  predictarum solutionum ab omni dubitatione absolui, tamque incunctanter roborari, et eandem, absolutionem uidelicet, que tua intellectualis scientia et absoluerit et roborauerit, honorare ante alteram, et [11 1Kb] unam aut penitus respuas aut in comparatione alterius paruipendas, tanquam quod consequens [12 1Kb] et rationabile et eque, hoc est, [13 1Kb] recte uerum habuerit. Aut, si neutra [14 1Kb] illarum tibi sufficit [15 1Kb] , a te ipso quid uere uero [16 1Kb] uicinius [17 1Kb] inuenire concesserim, aut ab altero, cuius intelligentia et meam et tuam superat intentionem, dicere, Deo uidelicet dante, siue tibi siue alteri, a quo discere uolueris, et prius recipientibus angelis, ab ipso uidelicet Deo, qui omnium contemplationum lux est et causa et effectus, et angelorum amicis,  summis uidelicet hominibus, per quos mysteria, que a Deo recipiunt, angeli inferioribus se aperiuntur, nobis reuelare subauditur concesserim, per eius,  Dei uidelicet, magis amabilem contemplationem [18 1Kb] , hoc est, per contemplationem presentis questionis, que eis magis ceteris amabilis est.



CAPITULUM XIu. Cuius titulus est: Quid significat angelicus numerus [a 1Kb] .

§ Et hoc autem dignum, ut estimo, intellectuali cognitione, quia [19 1Kb] eloquiorum de angelis traditio millies [20 1Kb] millia esse ait, et decem millia decies millies, secundum nos sublimissimos numerorum in se ipsam reuoluens et multiplicans. Dignum est, inquit, intellectuali cognitione, id est intellectualium rerum scientia [21 1Kb] , quid de angelicis numeris diuina tradit Scriptura. Ipsa siquidem traditio maximos numerorum terminos secundum nos in seipsam reuoluit, et in  seipsam multiplicat. Non enim ipsa traditio infinite numerositatis angelorum terminos in his numeris comprehendit, neque definit; perspiciens uero nostre rationis adhuc mortali habitaculo coartate infirmitatem, ita ut ultra denarii numeri cubos [22 1Kb] , eosque per seipsos multiplicatos, hoc est, millies millia, eiusdemque iterum denarii in millibus decem, quia ab eo nascuntur [23 1Kb] , per seipsum multiplicati quantitatem, hoc est decem millia decies millies non possit ascendere, quoniam infinitatem altiorum numerorum neque ualet perspicere, nec nominare. Tanta enim uis numerorum est, ut ductus infinitus existimetur. Per hos enim [24 1Kb] humane ratiocinationi comprehensibiles et nominabiles numeros infinitam celestium multitudinem uoluit significare. Usus  siquidem frequentissimus diuini eloquii est, per finita infinita innuere. Hoc autem scriptum est in Daniele propheta, ubi ait: »Aspiciebam, donec throni positi sunt«. Et: »Antiquus dierum sedit, uestimentum eius quasi nix candidum, et capilli capitis eius quasi lana munda, thronus [25 1Kb] eius flamme ignis, rote [26 1Kb] eius ignis accensus; fluuius igneus rapidusque egrediebatur a facie eius, millia millium ministrabant ei, et decies millies centena millia assistebant ei«. Ita beatus Hieronymus transtulit. Sanctus autem Dionysius antiquam secutus est interpretationem. Et per hos, numeros, aperte significans, ipsa traditio, innumerabiles celestium essentiarum ordinationes. Multa enim sunt beate militie  supermundalium intellectuum, infirmam et coartatam superantes materialium secundum nos numerorum commensuritionem. Hoc autem dicit non quod ipsi  numeri, dum sint cubici [1 1Kb] , et in sola ratione substituti, materiales fuerint [2 1Kb] , sed quod nos [3 1Kb] , qui adhuc materiales et mortales sumus, eos intra nosmetipsos et cogitamus et nominamus [4 1Kb] . Propterea materiales dicuntur, uel certe ideo materiales numeri dicuntur, quia aut uix aut nunquam sine materialium rerum imaginationibus in animo tractantur. Et a sola gnostica [5 1Kb] definite, hoc est, definite sunt beate militie celestium intellectuum a sola gnostica, ipsa uidelicet sapientia, que eas et fecit et ordinauit [6 1Kb] . Diuina autem sapientia ideo dicitur gnostica, id est, cognitiua, quia omnia, que per ipsam aut in ipsa facta sunt, sola intelligit et circumscribit. Secundum ipsam supermundane et celestis intelligentie et scientie, que copiosissime eis donata  est. Ita enim definiuntur, quemadmodum celestis intelligentia et scientia eis insita est. Substantia siquidem eorum et numerus intelligentia est et scientia. Hinc per Psalmistam dicitur: »Qui fecisti [7 1Kb] celos in intellectu«, hoc est, fecisti [8 1Kb] eos intellectus. Sanitate diuina, id est, ab integritate diuina, multe scientie sapientifice, que eas sapientes [9 1Kb] lacit. Et cuius est illa multa scientia sapientifica? Nullius, nisi existentis principii et cause substantifice et continentis uirtutis consummationis, ex qua celestis intelligentia et scientia copiosissime supermundalibus intellectibus donata est.



CAPITULUM Xu. Cuius titulus est: Que sint formatiue angelicarum uirtutum imagines, et que deinde, hoc est et reliqua [a 1Kb] .


§ 1. Fer [10 1Kb] quod restat, remittentes nostrum, si uidetur, intellectualem oculum circa sublimes contemplationes angelico [11 1Kb] uigore ad diuiduam et multipartitam [12 1Kb] latitudinem multiformis angelicarum specificationum uarietatis, descendentes iterum in ipsis tanquam in consequentibus in simplicitatem celestium animorum analytice [13 1Kb] reflexis. Sibi ipsi imperat uel Timotheo, cui hec scripsit: Fer quod restat, est, fare quod presentis operis est residuum. Remittentes [14 1Kb] , uel, ut proprie transfertur, requiescere facientes nostrum, si tibi uidetur, o [15 1Kb] Timothee, intellectualem oculum ab angelico uigore [16 1Kb] , ab angelica plane theoria,  que hactenus circa sublimes celestium essentiarum contemplationes aciem suam exercuit; nunc  autem uel [17 1Kb] requiescere uolentes ad diuiduam et multipartitam [18 1Kb] latitudinem, hoc est, multiplicem rerum uisibilium superficiem [19 1Kb] multiformis [20 1Kb] uarietatis angelicarum formationum. Ea siquidem, de quibus iam tractauimus, solo mentis oculo super omne [21 1Kb] , quod [22 1Kb] diuidi et multiplicari potest, super [23 1Kb] omnem rerum uisibilium similitudinem et imaginationem contemplari sapientes possunt. Ea uero, ad que [24 1Kb] intellectualem oculum reflectere uolumus, latitudinem, id est, superficiem et apparitionem angelicarum formarum ostendunt, que superficies diuidua est et multipliciter partita, in quibus tamen acies mentis ueluti sibi cognitis et familiaribus requiescere uidetur, ac ueluti remissius, quam [25 1Kb] in celestibus essentiis, in corporalibus  laborat. Hoc autem facimus, descendentes iterum, hoc est, dum post sublimium rerum contemplationem iterum descendimus in ipsis, angelicis uidelicet mysticis formationibus, tanquam in consequentibus, hoc est, non conuenientibus longeque dissimilibus diuinorum intellectuum altitudini et uniformitati, reflexis [26 1Kb] tamen theoretica uirtute analytice, hoc est, per analyticam in simplicitatem celestium animorum. enim est disciplina, que uisibilium imaginum interpretationem [27 1Kb] in inuisibilium intellectuum uniformitatem resoluit, omni forma carentium. Ut enim symbolice uisibilium rerum imaginibus siue discretis et conuenientibus, siue confusis et inconuenientibus diuinos induit intellectus, ita eosdem analytice omni  corporea similitudine conformationeque exuit. Unum autem sit tibi precognitum, quomodo sacre formatarum imaginum resolutiones easdem aliquando celestium essentiarum dispositiones sanctificantes significant, et iterum sanctificatas, et nouissimas sanctificantes, sanctificatasque primas, et easdem, ut dictum est, primas et medias et ultimas [28 1Kb] habentes uirtutes, nulla inordinata ratione introducta, secundum huiusmodi reserationum [29 1Kb] modum. Pre ceteris, inquit, sit tibi hoc unum antecognitum, ut intelligas, quomodo sanctarum imaginum, quibus celestes intellectus figurantur, resolutiones, hoc est, interpretationes, uel, sicut proprie de Greco transfertur, repurgationes uel discretiones seu indicationes significant [30 1Kb] eosdem ordines, quos uocat dispositiones  celestium essentiarum sanctificantes, hoc est [31 1Kb] , se inferiores ordinantes, et iterum [32 1Kb] sanctificatos [1 1Kb] ,  a superioribus uidelicet ordinatos, ut et unus idemque ordo sanctificans sit se inferiores [2 1Kb] , et a superiori se sanctificatus; et quomodo significant [3 1Kb] eedem resolutiones [4 1Kb] nouissimos ordines celestium essentiarum sanctificantes, primos uero, qui sunt in prima ierarchia, sanctificatos. uerbi gratia unus ex nouissimo ordine sanctificauit Isaiam prophetam, Seraphim uero, cui purgatio prophete deputatur, ab ipso sanctificationum omnium principio et causa, Deo scilicet, sanctificari dubium non est. Medios [5 1Kb] autem ordines et a precedentibus sanctificari, et sequentes sanctificare, theologica declarat ratio. Et easdem, ut dictum est, dispositiones significant habentes, hoc est, habere primas et ultimas et medias uirtutes. Quod dupliciter intelligi potest; aut enim,  ut [6 1Kb] uniuersaliter de tribus celestibus ierarchiis dictum sit, ut prima primas, media medias, ultima ultimas possideant [7 1Kb] uirtutes, aut certe de singulis singularum ierarchiarum ordinibus, deque ipsorum ordinum singulis intellectibus, in quibus tripartita [8 1Kb] uirtus intelligitur, que iterum trifariam discernitur. Siquidem unusquisque diuinus ordo et animus habet essentiam, et uirtutem, et operationem. Habet etiam uirtutem sanctificari [9 1Kb] , sed a superioribus ueluti primam, habet uirtutem sanctificationis sue, qua sanctus [10 1Kb] est, ueluti [11 1Kb] secundam, habet uirtutem sanctificare sequentes se, ueluti tertiam. Aliud quippe est sanctificari, aliud sanctificationem habere, aliud sanctificare. Nulla inordinata ratione introducta, id est, nulla ratio confusionis  aut ambiguitatis introducitur secundum modum huiusmodi reserationum, solutionum plane et interpretationum diuinarum imaginum. Siquidem enim sanctificari quasdam a prioribus diceremus, deinde earundem sanctificantes priores, iterum [12 1Kb] sanctificantes ultimarum sanctificari ab ipsis illis sanctificatis, uere [13 1Kb] inordinatione res et confusione multa interposita; subaudi fieret. Ac si diceret: Si talibus uerbis uteremur in explanationibus [14 1Kb] sanctarum figurarum, pre nimia eorum confusione et inordinata constructione res, de qua agitur, inordinate et confuse explicaretur, uel potius perturbaretur. Quid enim prodest, si quis dixerit, sanctificari quasdam a prioribus et, que sunt ille [15 1Kb] priores, nequaquam discernit? Et si dixerit earundem sanctificantes  priores, et de quibus hoc dicat, omnino silet? Et iterum si dixerit, sanctificantes ultimarum sanctificari, non demonstrans, que dispositiones ultimas sanctificant, et a quibus sanctificatis ipse ultime sanctificantur? Si uero easdem et sanctificare  et sanctificari dicimus [16 1Kb] , nunquam [17 1Kb] autem earundem [18 1Kb] , aut ab eisdem, sed eas singulas sanctificari quidem a prioribus, sanctificare autem nouissimas, non inconsequenter fortassis quis dixerit, in eloquiis sacre factas formas eas [19 1Kb] aliquando posse et primis et ultimis et mediis uirtutibus pulchre et uere circumdare. Si, inquit, diximus, easdem celestes dispositiones et sanctificare et sanctificari, nunquam [20 1Kb] autem, uel, sicut proprie transfertur, nondum autem earundem sanctificatrices dicimus, aut ab eisdem sanctificatas, quoniam gignit amphiboliam [21 1Kb] , sed eas singulas dicimus sanctificari quidem a prioribus; nemo enim nisi a precedenti se sanctificari potest; sanctificare autem nouissimas; unamquamque [22 1Kb] quippe sanctificatarum a prioribus sanctificare nouissimas  ordo rerum exigit: si ergo sic dicimus, non incongrue fortassis quicunque dixerit, sacrefactas formas in Scripturis se posse pulchre et uere circumdare eas et primis et ultimis et mediis uirtutibus, hoc est, easdem formas aliquando primis, aliquando ultimis, aliquando mediis [23 1Kb] uirtutibus conuenire, potest astruere. Sepe enim una eademque forma iuxta conuenientem Scripture locum primam et ultimam et mediam uniuscuiusque diuini animi [24 1Kb] potest figurare uirtutem. Illarum autem trium uirtutum multiplex interpretatio est, quarum una et probatissima sequitur: Et sursum [25 1Kb] igitur conuersibiliter [26 1Kb] extendi, et erga semetipsas firmiter conuolui, propriarum existentes custoditiuas uirtutum, et erga uenientia sociabili processione, prouidas eas in participatione  uirtutis esse, omnibus non falso coadunabit celestibus essentiis, etsi aliis quidem superpositi et uniuersaliter, ut sepe dictum est, aliis uero particulariter et subiecte. Ordo et intellectus uerborum [27 1Kb] : Et coadunabit [28 1Kb] , qui se dicit posse circumdare easdem formas et primis et ultimis et mediis [29 1Kb] uirtutibus, et non falso coadunabit omnibus celestibus essentiis. Quid eis coadunabit? Sursum plane extendi conuersibiliter [30 1Kb] . Ad Deum quippe communiter omnes celestes essentie et conuertuntur et [31 1Kb] extenduntur. Siquidem a Deo conuersio illarum est pulchra et uera formatio. Et hec est earum prima uirtus. Et coadunabit omnibus celestibus essentiis erga semetipsas firmiter conuolui existentes custoditiuas propriarum uirtutum; hoc est, dum existunt  suarum uirtutum custoditiue. Omnes siquidem suas uirtutes custodiunt, ne aut penitus pereant, aut ullo modo minuantur, seu flectantur; et circa eas conuoluuntur, ne locum flectendi inferius inueniant, et ut semper in eodem incommutabili suo statu persistant.  Et hec est media earum uirtus. Et coadunabit omnibus celestibus essentiis prouidas esse erga uenientia, uel secunda. Utrumque enim a [1 1Kb] Greco, quod [2 1Kb] est [3 6Kb] , potest transferri. Sociabili processione, per sociabilem processionem, qua sequentes se [4 1Kb] , hoc est, inferiores se, et post se exeuntes essentias communi dilectione intuende ueritatis sibi consociant. Et hec fortassis est ultima illarum uirtus. Eas esse in participatione diuine [5 1Kb] uirtutis coadunabit omnibus celestibus; generale enim sibi est in participatione diuine uirtutis esse, etsi aliis supereminenter et uniuersaliter, aliis particuliariter et subdite. Hac itaque communione omnium [6 1Kb] celestium essentiarum in participatione diuine uirtutis, quam omnes quamuis non equaliter  appetunt, efficitur, ut omnes forme uel imagines, uel figure, uel quocunque alio nomine uocari possunt, omnibus significandis communes sint. Significant enim illarum triformem uirtutem, conuersionem quidem ad Deum, et propriarum uirtutum custodiam, et erga subsequentes se sociabilem prouidentiam.

§ 2. Inchoandum autem ratione, et querendum in prima formarum resolutione, hoc est reseratione [7 1Kb] propheticarum figurationum, ob quam causam theologia fere ultra omnes inuenitur, honorans ignitam sacram descriptionem, hoc est, qua de causa theologia pre ceteris imaginationibus igneam sanctam conformationem honorat. Inuenies ergo, eam [8 1Kb] non solum  rotas igneas conformantem, hoc est, inuenies ergo conformantem [9 1Kb] theologiam non solum eas rotas igneas [10 1Kb] , sed et animalia ignita, et uiros quasi ignis [11 1Kb] fulgurantes, et circa eas [12 1Kb] celestes essentias [13 1Kb] cumulos [14 1Kb] carbonum ignis circumponentem, subaudi: inuenies theologiam, et flumina immensurabili sonitu, uel, sicut proprie transfertur, fluxu igne flagrantia, sed et Thronos ait theologia igneos esse, et ipsos excelsissimos Seraphim celitus ardentes, ex cognominatione significare [15 1Kb] . Hoc est: et ait theologia ipsos excellentissimos Seraphim seipsos significare ardentes esse cognomine suo. Seraphim quippe incendentes uel ardentes sunt. Potest et sic intelligi: et significare, hoc est, et significabat; infinitiuum pro preterito imperfecto posuit, quod et Grecis et Latinis agere usitatum  est. Et significabat itaque theologia ex cognominatione Seraphim ardentes esse. Et ignis proprietatem et operationem ipsis, Seraphim plane, distribuit, et omnino sursum deorsumque, hoc est in superioribus  et inferioribus celestibus essentiis, ignitam honorat selectim [16 1Kb] formarum facturam [17 1Kb] .

Ergo igneum significare censeo celestium animorum deiformissimum [18 1Kb] . Existimo, inquit, quod celestium essentiarum ignea conformatio nil aliud significat [19 1Kb] preter diuinam, que eis inest, formam, que maxime in Scripturis sacris per ignem significari solet. Quod subsequenter adiungit: Ipsi enim sancti theologi superessentialem et informem [20 1Kb] essentiam in igne sepe describunt, tanquam habente [21 1Kb] multas diuine, si fas [22 1Kb] dicere, proprietatis, quantum [23 1Kb] inuisibilibus, imagines. Nulla quippe uisibilis est creatura, in qua tantum diuine imagines exprimantur [24 1Kb] , quantum in igne.

Laus uirtutum sensibilis ignis sequitur: Ignis  enim sensibilis est quidem, sic dicendum. Ordo uerborum [25 1Kb] : Dicendum quidem sic: Est ignis sensibilis in omnibus, et per omnia clare uenit, et remouetur omnibus [26 1Kb] , et lucidus est simul et quasi occultus, incognitus [27 1Kb] ipse per seipsum, non accumbente materia, hoc est, dum non habet materiem [28 1Kb] , in quam propriam manifestat [29 1Kb] actionem. Incognitus [30 1Kb] ; propria quippe ignis actio est et ardere et lucere in aliqua materia; siquidem sine aliqua materia est [31 1Kb] . Immensurabilis, incomprehensibilis, et inuisibilis per se ipsum, potens simul omnium, hoc est potens simul in omnibus, et quecunque in iis [32 1Kb] sunt, fiunt, ad actionem propriam, hoc est, ad propriam actionem illius peragendam, ut caleficentur uidelicet et illuminentur. Ut enim omnia omnino calore carentia [33 1Kb] ueluti mortua  sunt, ita absente luce deformia. Mobilis; nil enim igne mobilius, cum per eum omnia mouentur [34 1Kb] corpora, et sine quo nullum mouetur. Tradens seipsum omnibus quoquomodo approximantibus, hoc est, infundit se ipsum omnibus sibi connaturalibus. Renouatiuus nature custodia; per ipsum siquidem renouantur omnia sensibilia, et totius nature sensibilis custodia est, moritur enim absente eo. Illuminatiuus circumuelatis splendoribus, hoc est, illuminat circumuelata [35 1Kb] suis splendoribus. Incomprehensibilis clarus, hoc est dum claret, non comprehenditur. Discretus; nullo quippe [36 1Kb] alio elemento incrassatur, sed in sua sinceritate discretus permanet. Resiliens; resilit enim ab omni corpore alliso, resilit de nubibus [37 1Kb] , de petris, de ferro, ceterisque corporibus; omnis quippe collisio  ignem creat. Sursum ferens; ignis siquidem accensus flammam sursum erigit, spatia terris remota petens. Acute means; penetrat enim omnia acute [38 1Kb] , ineffabili celeritate. Excelsus; aiunt philosophi empyrium celum,  hoc est igneum, hunc [1 1Kb] mundum sensibilem ambire. Non receptus contumelia minorationis; in nullo enim minuitur, quoniam ubique totus est in creaturis uisibilibus, quamuis non ubique et equaliter [2 1Kb] appareat. Potest et sic non incongrue [3 1Kb] interpretari: non recipiens subingressionis subiectionem. Nulli enim corporee creature subiicitur, quia supereminens [4 1Kb] in omnibus est. Semper motus; non enim stat, sed incessabiliter mouetur per omnia, mouens omnia. Per seipsum motus; a nullo quippe corporeo elemento motum patitur. Mouens alterum, subaudis elementum; mouet enim per [5 1Kb] seipsum primo era, per era aquam, per aquam terram terrenaque omnia corpora. Comprehendens incomprehensus; deuorat quippe, et in se consumit omnia  corpora solubilia, a nullo autem consumitur; non enim ipsum [6 1Kb] , operationem eius, aqua extinguit. Non indigens alterius; nullius elementi indigens, dum omnia nutrit et fouet. Latens uere; ignea [7 1Kb] siquidem natura [8 1Kb] inuisibilis est [9 1Kb] , in suis autem operationibus se manifestat. Calore sentitur, luce uidetur. Crescens a seipso; omnibus quippe corporibus incrementum dat, nulliusque alterius elemento crescit, sed per seipsum crescit, quamuis dicatur aquarum exhalationibus nutriri, non ut crescat ab eis, sed ut eas in seipsum consumat. Et ad susceptas materias manifestans sui [10 1Kb] magnitudinem; in materiis plane ardentibus magnitudinem ardoris sui declarat. Actiuus potens; potenter siquidem agit in inferioribus se creaturis, ex quarum nulla patitur. Simul  omnibus presens inuisibiliter; presens quippe omnibus est, quibus etiam absens putatur esse; in glacie et niue non putatur esse; non tamen, si eis non inesset, eo soluerentur, aut [11 1Kb] sui caloris [12 1Kb] participes essent. Neglectus non esse putatur, hoc est, dum arsibili aliqua materia nutriri negligitur, non esse putatur, ac ueluti mortuus esse. Attritu autem subito relucens, sicuti quadam uindicta connaturaliter et proprie, hoc est, dum [13 1Kb] attritus, secretaque sua quiete excitatus, quasi inuitus subito relucet, ac ueluti quadam [14 1Kb] uindicta materiem, quam arripit, inuadit connaturaliter et proprie; naturale quippe ipsius est et proprium, absque ulla mora attritus lucere. Et iterum incomprehensibiliter impalpabilis; neque enim comprehendi se sinit, neque [15 1Kb] palpari.  Non minutus in omnibus ditissimis suimet traditionibus; omnibus siquidem ditissime seipsum tradit equaliter et in nullo minutus, quamuis non in omnibus equaliter operationes suas exerceat.  Nempe alia plus, alia minus uel illuminat uel caleficat [16 1Kb] . Et multas [17 1Kb] fortassis [18 1Kb] quis inueniet ignis proprietates pulchras, ut in sensibilibus, id est, quantum in sensibilibus, imaginibus diuine operationis. Fortassis, inquit, quisquis studiose igneas uirtutes inuestigauerit, inueniet multas proprietates ignis, in quibus imagines diuine operationis, quantum in sensibilibus imaginari potest, manifeste reperiat. Deus siquidem in omnibus est, quoniam ipse essentia omnium est, et per omnia uenit, quia omnia disponit, et remouetur ab omnibus, quia superessentialis est super omnia, et lucet in creatura, quam fecit, quia occultus et incognitus per seipsum esset, si non [19 1Kb] uniuersalem creaturam ueluti quandam materiam [20 1Kb] , in qua appareret [21 1Kb] , conderet, et in qua  actiones suas manifestaret. Et hoc quis ignorat, nisi aut nimium stultus, aut nimium perfidus, Deum immensurabilem esse et inuisibilem per seipsum? Et ut breuiter colligam omnia, que [22 1Kb] de laude ignis predicantur, pulchre per metaphoram de Deo predicari [23 1Kb] possunt. Hoc ergo scientes Theosophi, celestes essentias ex igne conformant, significantes earum deiforme, et quantum possibile [24 1Kb] Dei imitabile. Nam si in creatura corporea, igne dico, diuine operationis et deiformitatis et diuine imitationis multa et pulchra indicia sunt [25 1Kb] ; quid de spiritualibus diuinisque animis sentiendum? Non dubitandum est, plus et incomparabiliter imagines diuinarum operationum eis inesse.

 § 5. Post ignem de humana tractat effigie. Sed et humaniformes ipsas describunt, hoc est, non solum Theosophi ipsas celestes essentias igniformes, uerum etiam et humaniformes describunt; propter intellectuale et sursum habendo intuitiuas uirtutes, eo quod intellectualis creatura est homo, ad imaginem Dei factus, et eo quod contemplatiuas uirtutes sursum, quando se et naturaliter et rationabiliter [26 1Kb] mouet, ad Deum suum conuersus; et figure rectum et luculentum, hoc est, propter figuram corporis sui rectam et claram; et secundum naturam principale et regale, quia natura humana ad principatum et regimen totius sensibilis mundi creata est [27 1Kb] ; et quod secundum sensum minimum quidem, quantum ad reliquas irrationabilium animalium [28 1Kb] uirtutes, omnium  uero potentissimum secundum intellectus magnitudinem uirtute, hoc est, propter minimum [29 1Kb] corporalis sensus uirtutis in comparatione reliquorum animalium. Acutius [30 1Kb] enim uidet aquila homine; fortius  canis odores discernit. Et sequitur: omnium uero potentissimum uirtute magnitudinis intellectus. Ut enim solus minus multis animalibus acumen habet sentiendi, ita solus cunctis [1 1Kb] animantibus uirtutem possidet intelligendi. Et secundum rationabilem intelligentiam continuitate; uirtus siquidem rationabilis scientie continua est; prius enim desinet subsistere, quam saltem [2 1Kb] uel minimo [3 1Kb] momento rationabili [4 1Kb] scientia carere. Et secundum natura [5 1Kb] anime liberum et potentissimum; nulli quippe animalium preter hominem liberum arbitrium et potentia electionis datum est naturaliter. Ubi datur intelligi, liberum uoluntatis arbitrium inter data nature, non inter dona [6 1Kb] gratie computandum.

Est autem et [7 1Kb] per singula, ut estimo, corporalis  nostre multiplicis partitionis inuenire celestes uirtutes. Est, inquit, Theosophorum, celestes uirtutes, hoc est celestium uirtutum imagines inuenire per singula, membra, ut iudico, quibus multiplex partibilis nostri corporis harmonia constituta est. Dicentes, conspectiuas quidem significare uirtutes ipsum ad diuina luminaria clarissimum respectum, hoc est, dum dicunt Theosophi, clarissimum oculorum nostrorum contuitum in diuina luminaria, a Deo uidelicet in celo condita, significare contemplatiuas celestium [8 1Kb] essentiarum uirtutes. Et iterum teneram et liquidam et non repercussam, sed acute mobilem et puram et planam impassibiliter, subaudis, oculorum nostrorum intentionem significare, diuinarum susceptionem illuminationum, qua celestes uirtutes diuinas suscipiunt  illuminationes [9 1Kb] . Pupilla siquidem oculorum tenera, liquida [10 1Kb] , et, dum sit sana, caligine non repercutitur [11 1Kb] .

Post oculos ponit olfactum. Olfactuum [12 1Kb] uero discretiuas uirtutes, subaudi: dicentes significare illud, super intellectum suaueolentis distributionis, quantum possibile [13 1Kb] , receptiuum, et non huiusmodi scientia discretiuum, et omnino refugitiuum. Dicunt, inquit, Theosophi, olfactus, quibus discernimus exhalationes [14 1Kb] , significare in celestibus essentiis illud, quod recipit super suum intellectum suaueolentem distributionem, diuinarum uidelicet gratiarum donationes, et quod discernit per scientiam non [15 1Kb] huiusmodi, id est, que tales non sunt; et [16 1Kb] omnino refugit; discernit quippe diuina uirtus superessentiales a contrariis  earum, sicut olfaciendi sensus suaueolentes a non suaueolentibus distinguit exhalationes.

Aurium uero uirtutes dicunt significare illud particeps et gnosticum diuine inspirationis susceptiuum; plane, quicquid sit illud, quod [17 1Kb] particeps est in celestibus essentiis, et gnosticum, id est cognitiuum,  diuine inspirationis susceptiuum. Inspirationem posuit pro uociferatione, eo modo, quo causa pro effectu ponitur. Causa autem uocis est spiritus ethereus.

Gustatiuas autem inuisibilium escarum plenitudinem et diuinarum et alentium promotuum susceptiuum, hoc est, gustatiuas uirtutes dicunt significare plenitudinem [18 1Kb] inuisibilium et diuinarum escarum, quibus celestes essentie reficiuntur; significare etiam illud, quod in eis suscipit. Alentes promotus, hoc est, nutrientia incrementa.

Factiuas uero conuenientis aut nocentis in scientia diagnosticum. uirtutes, inquit, que in sensu tangendi sunt, dicunt significare diagnosticum [19 1Kb] , hoc est discretiuum in scientia, quo celestes essentie, quod sibi conuenit, ab eo, quod sibi nocet, distinguunt [20 1Kb] .  Quo sensu intelligibili frui noluerat primus homo, qui noluit conuenientem sibi obedientiam sequi, et nocentem sibi superbiam fugere, sicut noluit eterne beatitudinis escam gustare, cuius plenitudinem si susciperet, eternis incrementis diuine concupiscentie et aleretur et proueheretur. Noluit similiter intellectuali aure suscipere uocem precipientis sibi obedire mandatis, noluit intelligibili olfactu suaueolentes eterne uite exhalationes ab eterne mortis fetidis [21 1Kb] exhalationibus discernere, noluit pulcherrime ueritatis speciem contemplari, noluit sursum se erigere in eum, qui se diligentes sibique adherentes deificat, sed pronus in rerum carnalium delectationem et concupiscentiam corruit, omni spirituali sensu priuatus.

 Palpebras deinde et supercilia diuinarum uisionum intelligentie custoditiuum, subaudis: significare dicunt.

Iuuenilem uero et adultam etatem illud innouantis semper uitalis uirtutis, hoc est, illud, quod renouat semper uitalem uirtutem, imaginare dicunt. Sed si queris, quid est illud et illud, et quotiescunque [22 1Kb] in hac disputatione dicitur illud, uno modo possum respondere: illud est ineffabile et multiplex diuine distributionis munus in omnes diuinas essentias.

Dentes autem diuisiuum indite nutrientis [23 1Kb] perfectionis. Dentes humanos, inquit [24 1Kb] , dicunt imaginare diuisiuum, hoc est discretiuum, quod inditam celestibus essentiis nutritiuam pascit perfectionem.  Unaqueque enim essentia [25 1Kb] intellectualis donatam sibi a diuiniore uniformem intelligentiam prouida uirtute diuidit et multiplicat ad inferioris ductricem analogiam. Propterea dicunt per dentes figurari discretionem [26 1Kb] , que intellectualem perfectionem inditam celestibus essentiis nutrit, quoniam unaqueque essentia intellectualis donatam sibi a diuiniore, id  est superiore, essentia uniformem intelligentiam ueluti dentibus discretionis comminuit et multiplicat per prouidam uirtutem iuxta ductricem analogiam inferioris essentie. Ductricem pro educatricem dixit. Diuina siquidem mysteria, nisi intellectualibus dentibus prius communicantur a magistris, non possunt prodesse discipulis [1 1Kb] , nec uitale incrementum prestare. Granum namque sinapis, nisi contusum fuerit, uim suam exercere nescit.

Humeros autem et brachia, et iterum manus, factiuum, [2 1Kb] et operatiuum, et actiuum, significare dicunt. In his enim tribus membris humani corporis fortitudo consistit. Factiuum ad manus refertur; ipse enim faciunt; operatiuum ad brachia, in quibus tota uis operationis existit; actiuum ad humeros, in quibus  ueluti quodam cardine actionis motus primo uoluitur, deinde per brachia in manus extenditur. Ut autem in anima rationabili primus motus eius in animo est, ueluti quibusdam suis humeris, qui motus actio dicitur, deinde descendens per progressiores numeros [3 1Kb] ueluti per quedam brachia in artificis estimationem, operationis nomen accipit, dum in effectum moti corporis exseritur [4 1Kb] , factiuus uel effectiuus non incongrue uocitatur [5 1Kb] : ita, ut opinor, in celestibus animis, dum ueluti primo motu primordiales causas in principio omnium, quod Deus est, supra se intuentur, actio eorum [6 1Kb] , dum in seipsis, quod supra se uident, conformant, operatio, dum uero, que facienda sunt in natura rerum iuxta analogiam eorum, que supra se contemplantur et in se  conformant, faciunt atque efficiunt, factiuus uel effectiuus eorum motus non inconuenienter dicitur.

Cor uero symbolum esse deiformis uite propriam uitalem uirtutem deiformiter in ea, que preintellecta sunt, seminantis. Dicunt esse cor symbolum, signum plane, deiformis uite, que est in [7 1Kb] intellectualibus et rationabilibus creaturis, que propriam uitalem uirtutem deiformiter seminat in ea, que diuina prouidentia, priusquam fierent, preintellexit. Quo in loco notandum, quod omnes uirtutes, que per singula membra humani corporis imaginantur, non solum ad celestes essentias, uerum etiam ad causam omnium, ex qua omnes procedunt uirtutes, possunt referri. Ex qua etiam ueluti intimo corde uitalis motus in uniuersitatem uisibilis et inuisibilis creature tanquam  in unum quoddam corpus distribuitur atque seminatur. Intuere etiam quod ait: Cor esse symbolum deiformis uite uitalem uirtutem seminantis, et intellige, hunc preclarum magistrum sedem uitalis motus totius nostri corporis non in cerebro, sed in corde constitutam docere.

Pectora iterum significare durum et custoditiuum, ut a supposito corde uiuifice distributionis [8 1Kb] . Dicunt,  pectora innuere indomitam custodiam uiuifice distributionis, que a supposito corde originem ducit. Cor siquidem corporali situ sub pectore, sic [9 1Kb] ueluti sub munimine tuto firmaque custodia uitalis [10 1Kb] sui motus, quo totum motu corpus uiuificat, naturaliter constitutum est. Ubi durum posuimus, ibi in Greco [11 16Kb] , quod et durum significat et indomitum.

Dorsa uero continuum simul cunctorum [12 1Kb] fertilium uirtutum. Dorsa hominis significant continuationem fertilium uirtutum. Ut enim ossa spine sibi inuicem coadherent, et per illorum medullas uitalis motus in totum corpus diffunditur, et maxime qui est in tactum: ita spirituales uirtutes sibi inuicem adunantur inseparabiliter, ut, ubi [13 1Kb] una, ibi omnes.  Ab una quippe, caritate uidelicet, omnes procedunt, et concatenatim singule singulis dependent [14 1Kb] , et fertilitatem angelicis et humanis inferunt. Ubi posuimus fertilium, ibi in Greco , quod proprie fertilitatem significat.

Pedes autem, subaudi significant, mobile et uelox et cursile in [15 1Kb] diuina semper euntis motionis, hoc est, mobilem uelocemque et currentem motum celestium essentiarum in diuina mysteria. Propter quod et pennatos theologia sanctorum intellectuum figurauit pedes. Pennatus namque significat anagogicam, hoc est, sursum ducentem [16 1Kb] uelocitatem, et celestes sursum uersus [17 1Kb] itineris actiuum, id est, celestem actionem itineris uirtutum, quod sursum ducit in ueritatis contemplationem, et ab omni humili per  sursum ferens remotum, hoc est, pennati pedes sanctorum intellectuum significant, quod ipsi ab omni humilitate corporalis creature remoti sunt, per sursum ferens, id est, per intellectualem theoriam, qua sursum feruntur in causam rerum uolitantes. Ipsa uero pennarum leuitas nichil terrenum, sed totum munde et sine grauitate in excelsum ascendens. Superius expositum est [18 1Kb] , quod leuitas pennarum significat, nichil in celestibus essentiis terrenum esse, sed totas eas mundas omnique grauitate absolutas in excelsum, Deum plane, ascendere. Notandum quod beatus iste magister, sicuti ceteri eiusdem lingue doctores, omnia genera, omnes numeros omnium uerborum ceterarumque partium significatiuarum intellectus per singularia neutralia nomina, sepe  etiam per uerborum infinita usitatissime insinuant. Nudum quoque et discalciatum, dimissum, et absolutum, et immensurabile, et purum eorum [19 1Kb] , que extra sunt, appositione, et ad simplicitatem diuinam, quantum possibile, adsimulatiuum. Ac si diceret: Quod celestium essentiarum mystice imagines in similitudine nudi hominis et absque calceamentis stantis seu ingredientis uise sunt, quid aliud significat,  nisi quod diuini animi dimissi, id est, liberi et absoluti sint [1 1Kb] , sua propria uoluntate rationabiliter fruentes Deo? et quod immensurabiles sint? Infinita est enim illorum natura et incircumscripta, nisi solo conditore [2 1Kb] suo, qui omnia definit et circumscribit; et quod puri sint? incontaminati [3 1Kb] uidelicet adiectione eorum, que extra sunt, sensibilium uidelicet et corporalium rerum, et quibus celestes uirtutes omnino remote; et quod similes sint simplicitati [4 1Kb] diuine, quantum imitari eam creature possibile [5 1Kb] ?

Sed quoniam iterum simpla et multum uaria sophia et nudos uestit, et uasa quedam dat ipsis circumferre, [6 1Kb] et animorum celestium sacros amictus et organa, secundum quod nobis possibile [7 1Kb] , aperiamus. Sed  [8 1Kb] , inquit, id est [9 1Kb] age [10 1Kb] , quoniam apud Grecos hortatiua aduerbia sunt , [11 1Kb] , aperiamus, hoc est exponamus, quantum nobis possibile est, quid sancti amictus sanctaque organa animorum celestium symbolizant; quoniam non solum sophia, id est sapientia, que simpla et multum uaria est, animos celestes ueluti nudos homines mystice conformat, uerum etiam eos, quos nudos describit, iterum uestit, et dat ipsis gestare quedam uasa operationibus suis congrua, que organa uocantur. Organum est enim generaliter omne instrumentum non solum musicis, sed et [12 1Kb] ceteris operationibus aptum.

Claram quidem enim uestem [13 1Kb] igneamque significare estimo deiforme iuxta ignis imaginem et luculentum  propter in celo quietes [14 1Kb] . Arbitror, inquit, claram igneamque sanctarum imaginum uestem significare diuinorum animorum deiformitatem, que in imagine ignis solet apparere, eorumque luculentiam, que instar etheris splendidissimi nulloque spiritu perturbati quietam uitam in celo ducit. Ubi lumen et omnino inuisibile dicendum aut intellectualiter illuminans, aut intellectualiter illuminatum. In celo quippe lux inuisibilis et inaccessibilis est, et omnino dicendum, aut intellectualiter illuminans lumen in celo est, ut Deus, aut intellectualiter illuminatum, ut diuini intellectus a Deo illuminati, qui solus illuminans lux est, et a nullo illuminatur. Sacerdotalem uero, subaudi uestem significare estimo [15 1Kb] , ad diuina et mystica speculamina ductiuum, et totius uite uotum.  Est enim sacerdotum, eos, quibus presunt 16 1Kb] , in diuinas et mysticas speculationes ducere actionis exemplo doctrineque studio, totamque uitam suam sequentiumque se Deo uouere.

Zonas quoque, significare estimo, fecundarum [17 1Kb] ipsarum custoditiuum [18 1Kb] uirtutum, que animam actu,  scientia fecundant; quam custodiam maxime temperantie et constantie ethnici attribuunt. Est enim constantia uirtutum custos ac ueluti zona, habitum illarum precingens, quod consequenter adiungit: et congregantem eas habitum in seipsum unite conuerti et circulariter, cum facilitate casu carente nature similitudine circa seipsum circumferri. Hoc est: Zona significat habitum, qui eas congregat uirtutes in unum, et ipsum habitum in se ipsum per adunationem uirtutum in simul conuerti, quemadmodum zona in seipsam reuoluitur [19 1Kb] , et circulariter circa se ipsum circumferri cum facili et sine casu naturali similitudine. Talis siquidem differentia est inter uirtutes et uitia, quod uitia dissimilia sibi sunt et a re ipsis discrepantia, uirtutes uero sibimet simillime  ac ueluti teres rota in seipsam reuoluta, ita ut fere omnes una uideantur [20 1Kb] et una omnes, insitis tamen naturalibus differentiis illarum harmonie.

uirgas etiam, subaudi significare estimo, regale et ducale rectaque omnia definiens. Quoniam uirga regum aut ducum signum est, omnia quoque, que recte definiuntur et mensurantur, modum quendam uirge imitari dubium non est. Propterea in Greco [21 1Kb] scriptum est non simpliciter, sed [22 16Kb] ; hoc est, non uirgas, sed rectas uirgas; non enim omnis uirga recta est.

Tela uero et secures dissimilitudinum separatiuum et discernentium uirtutum acumen et efficax et actuo sum. Tela et secures, que prius organa celestium animorum uocauit, significare estimo diuidicatiuam  eorum uirtutem, qua ueluti quadam securi dissimilia a similibus separant, rationabiles motus ab irrationabilibus, humiles a superbis, uolentes [23 1Kb] a non uolentibus se emendare, signatos T [24 4Kb] a non signatis fideles plane ab infidelibus, credentes in crucem Christi a non credentibus; et discernentium uirtutum acumen significare, ut securis acuta, et efficax, ut telum uelox, et actuosum, actionis plenum. Diuina siquidem uirtus, discernens omnia, penetrat que discernit, ac sine mora temporis agit. uelle quippe eius actio eius est, siue per seipsam siue per angelos suos.

Geometrica et tectonica, hoc est fabricatiua, uasa significare estimo fundatiuum et edificatiuum et perfectiuum, hoc est: quo mensurati et fundati et  collocati sunt diuini animi incommutabiliter absque ulla ruina apostasie. Et quomodo edificati sunt [25 1Kb] ? Super illud fundamentum, Deum uidelicet uerbum, Dominum nostrum Iesum Christum, super quem ueluti inconcussam petram uniuersalis Ecclesia rationabilium et intelligibilium fabricatur. Et quomodo  perfecti sunt? In amore et contemplatiue ueritatis. Quomodo etiam inferiores essentias ad id [1 1Kb] ipsum fundamentum in eandem [2 1Kb] edificationem et perfectionem reducunt? Quod subsequenter adiungit: et quecunque alia reducentis et conuertentis sunt secundorum prouidentie, hoc est, et quecunque alia symbola ex humanorum corporum harmonia introducuntur ad significandam diuinam prouidentiam, que reducit et conuertit secundos [3 1Kb] animos intellectuales et rationales per primos in unius omnium cause participationem [4 1Kb] .

Est autem quando et in nos diuinorum iudiciorum sunt symbola illa que acta sunt, hoc est gesta sunt [5 1Kb] , a sanctis angelis organa, aliis quidem declarantibus corrigentem disciplinam aut punientem iustitiam, aliis  uero angustia [6 1Kb] libertatem aut discipline finem aut prioris constantie resumptionem aut appositionem aliorum donorum paruorum aut magnorum, sensibilium aut inuisibilium, et omnino forsan non dubitarit perspicax animus pulchre inuisibilibus adunare uisibilia. uasa, inquit, que gestare angelos diuina tradit Scriptura, symbola sunt aliquando diuinorum iudiciorum, quibus nos iudicamur, dum alia quidem corrigentem disciplinam aut punientem iustitiam  declarant, que duo diuino conueniunt iudicio, quod aut in disciplinam corrigendi per misericordiam, aut in seueritatem [7 1Kb] puniendi per iustitiam diuiditur; et unum quidem per uirgam, sicut ait Psalmista: »uirga correctionis uirga regni tui«, alterum per securim [8 1Kb] , »iam«, inquit precursor, [9 1Kb] »securis ad radicem arboris [10 1Kb] posita est; omnis arbor, que [11 1Kb] non facit fructum bonum, excidetur et in ignem mittetur«. Alia uero angustia [12 1Kb] libertatem, uel ex insidiis libertatem; in Greco quippe est [13 11Kb] , pro quo possumus dicere angustia, uel insidiis libertatem, quod etiam per uirgam formatur. Ad hoc enim corripimur, disciplinisque misericordie excitamur, ut ab angustiis delictorum nostrorum et a diabolicis insidiis liberemur; aut discipline  finem; totius diuine discipline finis est habitus uirtutis et edificium, que tectonicis organis pulchre significantur; aut prioris constantie resumptionem [14 1Kb] . In Greco est . Cicero interpretatur constantiam, ut iam diximus, sequentes sanctum Augustinum: sunt, id est, constantie tres secundum Stoicos, uoluntas, gaudium, cautio, et non nisi in animo. Explicit [15 1Kb] .





IOANNIS SCOTI EXPOSITIONES SUPER IERARCHIAM ECCLESIASTICAM S. DIONYSII.

Cod. ms. bibl. Uniuers. Lipsien. 188, membran., sec. XIII. 	A.
Cod. ms. uat. 177, membran., sec. XIu. 	B.
Cod. ms. Sorbonn. 1355 bibl. Reg. Parisiensis, membran., sec. XIII. 	C.



 INCIPIT PROLOGUS SECUNDI LIBRI.

Secundus uero liber, cui est inscriptio de ecclesiastica Ierarchia [1 1Kb] , humane nature, Saluatoris nostri sanguine redempte, unitatem denuntiat, ad similitudinem uidelicet celestis sacerdotii, quantum possibile est, mortalibus adhuc ordinatam. Cuius summus pontifex est ipse, qui eam sibi per gratiam suam [2 1Kb] coadaptauit, qui etiam totius ierarchie, celestium quidem et terrestrium, principium est et medium et finis, ad quem omnia referuntur. Hec itaque nostra ierarchia instar celestis tripartita est, scilicet in tres ierarchias. Quarum prima temporali  quidem ordine, ultima uero dignitate legale fit [3 1Kb] sacerdotium. Quod in uariis [4 1Kb] ualde et [5 1Kb] obscuris symbolis per legislatorem Moysen plane carnali adhuc populo littereque, non spiritui seruienti distributum est. Cuius maximus character erat tabernaculum illud in Arabico monte figurate monstratum. Secunda uero, que et media, sacerdotium, quod nunc est, Ecclesiam dico Noui Testamenti, sub gratia quidem constitutam, partim symbolis uisibilium sacramentorum dispositam, partim uero ueritatis contemplatione perfectam. Et est finis preterite prime, initium uero future ierarchie, que est tertia, nunc ex parte inchoata in primitiis contemplationis, perficienda uero post gloriam future resurrectionis,  quando uisibilium sacramentorum uelaminibus sublatis ipsam ueritatem perspicua claritate [1 1Kb] contemplabimur. Ideoque presens, ut diximus, ecclesiastica [2 1Kb] ierarchia media est inter legalem preteritam et celestem futuram, quoniam non solum eternarum rerum symbola peragit et uisibiliter considerat, ut legalis preterita, sed et spiritualem eorum intelligentiam inuestigare inuenireque non cessat, ut celestis futura.


Epygramma [3 1Kb] in beatum Dionysium in hoc de ecclesiastica ierarchia.


Symbola diuinorum mirabilium sacrorum uniformi ratione.


In singularitatem resoluisti unius luminis unam claritatem.


 Dionysii [4 1Kb] Areopagite episcopi Athenarum ad Tymotheum episcopum de ecclesiastica [5 1Kb] ierarchia secundus liber sic incipit [6 1Kb] .

Ad beatum Tymotheum secundum scripsit librum magnus Areopagita Dionysius de ecclesiastica ierarchia, id est, de ecclesiastico sacro principatu, distincte per capitula, que infra sequuntur, elegantissime mysticum sacramentum prius [7 1Kb] ponens, et sic singulas singulis capitulis mysticorum sacramentorum theorias subiungens. In quibus ostendit, cuncta, que in ecclesiasticis sacramentis et sacratissimis mysteriorum consecrationibus fiunt [8 1Kb] , angelico ministerio secundum conuenientiam uniuscuiusque ordinis una cum ministris altaris, et precipue ierarcha [9 1Kb] , id est sacerdote, qui unus de angelis  [10 1Kb] secundum fas efficitur, celitus operari; maxime in [11 1Kb] ministerio sancti sacrificii Dominice passionis sanctissimi principatus militie celestis  cum consortibus suis in proprio ordine et laudis officio semper assistunt, et in consecratione sacratissimi chrismatis, que uniformis et uniordo [12 1Kb] symbolis est sanctissime eucaristie. In qua uidelicet chrismatis, initiatione [13 1Kb] ordinem Seraphim benignum Iesum, qui in omnibus sanctissimus [14 1Kb] sanctificat seipsum pro nobis, et omni sanctificatione nos [15 1Kb] replet in ipso perfectos, atque ex [16 1Kb] Deo natos, circumstare [17 1Kb] , et multilauda illa ymnologia, quam propheta Seraphim se audisse clamare describit, eundem Dominum nostrum Iesum Christum intelligibiliter laudare, obsequentibus etiam ceteris angelorum choris, et sensualiter Alleluia concinentibus, liquido manifestat.


Hec insunt in hoc de ecclesiastica ierarchia totum capitula uII.

    I. Que sit ecclesiastice ierarchie traditio, et que eiusdem speculatio.
    II. De perficiendis in baptismate.
    III. De perficiendis in synaxi.
    Iu. De perficiendis in miro et in ipso offerendis.
    u. De sacerdotalibus confirmationibus.
    uI. De perficiendorum ordinibus.
    uII. De perficiendis in dormientibus [18 1Kb] .


Precumbentium capitulorum doctrinam secundum duplicem perficit modum. Primum enim exponit hoc: quomodo perficitur mysterium [19 1Kb] capituli; ac deinde theoria quadam traditionem: utputa mysterii illuminationis expositio primum, deinde secunda  theoria eius, iterum [20 1Kb] mysterii synaxeos expositio, deinde theoria eius, et eodem modo de ceteris.


Cetera desiderantur.





IOANNIS SCOTI EXPOSITIONES SEU GLOSSAE IN MYSTICAM THEOLOGIAM SANCTI DIONYSII.
Ex cod. ms. hist. eccl. bibl. Cesar. uindob. 136, membran., sec. XIu, pessime exarato.
*



INCIPIT PROLOGUS IOANNIS [1 1Kb] SCOTI IN MYSTICAM THEOLOGIAM BEATI DIONYSII EPISCOPI. PROLOGUS.


In prologo super librum de diuinis nominibus dicitur,  arbitror, librum de simbolica theologia et alios S. Dionysii libros duabus ex causis rarius [2 1Kb] inueniri. Una est, quod heretici libros ipsos, sicut contra se manifeste agentes, pro uiribus consumpserunt; alia, quod catholici obtestatione dicti Dionysii  erant [1 1Kb] stricti, ne imperite multitudini, sed solis doctis et dignis sua scripta, quasi multorum capacitatem excellentia, reuelarent; doctis deficientibus eorum culpa maxime, ut reor, qui prelationes ecclesiarum qualibuscunque conferunt, et literatorum respectum [2 1Kb] , quibus committerent, non habuerunt. Forsitan Hieronymus [3 1Kb] excellentissimus Areopagitam [4 1Kb] inter ecclesiasticos scriptores non numerauit, quia libros eius, sicut eminentes, ad communem notitiam reponendos non putauit. Nullam enim mentionem huius doctoris et suorum librorum facit in libro de uiris illustribus, cum aliorum ibidem a temporibus apostolorum usque ad sua, ubi etiam, quos libros scripserint, cum laude celebrat [5 1Kb] , memoratur.



INCIPIT LIBER S[UPER] [6 1Kb] MYSTICA THEOLOGIA [7 1Kb] . TEXTUS CUM GLOSSIS.


Trinitas supersubstantialis etc. Titulus huius libri est de mystica theologia, id est, clausa uel occulta; quia, quidquid ibi dicitur, quasi inexplicabile totum clausum et occultum relinquitur. Est autem materia [8 1Kb] huius libri ipse Deus, in se simpliciter considerata causa nature [9 1Kb] , habito [10 1Kb] respectu ad creaturas. Intentio eius est, commendare ueram sapientiam Christianorum, et sapientiam philosophorum reprobare. Utilitas eius est, inducere apicem personis inuiam [11 1Kb] , id est uniri Deo per superintellectualem cognitionem et affectionem sui, ut uno uocabulo dicam [12 1Kb] , utrumque per deificationem. Forma siue modus tractandi talis est. Primo Deum inuocat, ut  per ipsum ad ipsum dirigatur. Secundo instruit Timotheum, quomodo uera sapientia inquiratur; ibi: Tu autem, o amice Timothee. Tertio prohibet, ne thesaurus ipsius sapientie indignis ostendatur, innuens errorem, quo impediuntur, ne uera ab eis sapientia inueniatur; ibi: uide autem ne quis. Quarto ostendit secundum diuersas rationes et uias, quod omnis creatura sine aliqua contrarietate affirmatur et negatur; ibi: Oportet in ipsa. Quinto demiratur, quod sunt, quibus gratia perueniendi ad Deum per superintellectualem cognitionem datur; ibi: Et non simpliciter. Et hec omnia facit in primo capitulo.



CAPITULUM I.

§ 1. Quod diuina lux per diuinam noctem aspicitur, et ipsa nox per occasum luminum [13 1Kb] inuenitur.  Ibique quod est clarum obscuratur, quod est magnum coartatur, quod est humanum deificatur, quod est ignotum, magis ignoratur. Diuina lux est diuine cognitionis caritas; diuina nox est ipsius cognitionis incomprehensibilitas; que cum aspicitur, Deus cognoscitur. Inuenitur autem ipsa incomprehensibilitas per occasum luminum, et per excessum omnium  sensuum et uirium mentalium [14 1Kb] , quo obtento ipsa cognitio obscuratur, quia in excessum maioris cognitionis augmentatur, et latitudo uerbi uocalis uel mentalis restringatur [14* 1Kb] in simplicitatem uerbi eternalis. Ibi fit etiam deificatio, id est de humanis in diuina transmutatio, et illud, quod est ignotum per inuestigationem rationis et intellectualis operationis, fit ignotius per excessum unitionis, ita tamen, quod talis ignorantia summa est apud maiorem scientiam.



TEXTUS.

Trinitas supersubstantialis, et superdea [15 1Kb] , et superbona, inspectrix diuine sapientie Christianorum, dirige nos ad mysticorum eloquiorum superignotum et supersplendentem [16 1Kb] summum uerticem, ubi simplicia et absoluta et inconuertibilia theologie mysteria  cooperta sunt secundum supersplendentem occulte dicti [17 1Kb] silentii caliginem, in obscurissimo superclarissimum supersplendere [18 1Kb] facientem, et in omnino impalpabili et inuisibili superpulchris claritatibus superimplentem non habentes oculos mentes. Igitur quidem mihi ista sunt [19 1Kb] oratione postulata.



GLOSSA.

O trina unitas, et una trinitas, diuinarum uidelicet personarum, superexcedens omne ens quoad personam Patris, et superexcedens omnem sapientiam et scientiam quoad personam Filii, et superexcedens omnem existentem bonitatem quoad personam Spiritus sancti: que inspiciendo approbas et approbando inspicis sapientiam fidelium, qua Deus cognoscitur,  qui s[cilicet] [20 1Kb] est optima positio Marie. Directo radio a te ad nos, nos ad te eleuando rege, ut perueniamus ad te per contemplationem, qui est summus uertex sanctarum Scripturarum, nos quidem superignotus, in te autem supersplendens, in quo, scilicet summo altissimo uertice, sententie sacre Scripture profundissime sunt clause et abscondite, et sicut in arce simplicissima coartate, et a uerborum uelaminibus absolute. Unde quomodo sunt simplices, sunt et inconuertibiles, et tantum uno modo intelligibiles. Sunt autem et in isto uertice cooperte iste sententie secundum lucem, que habet excessum luminis, et ideo sortitur nomen caliginis, cuius splendor occultus est uerbum eternum, quod Pater ab eterno inaudibiliter loquitur. Quod quidem  in illa summa inuisibilitate Deum, qui est superclarissimus, facit desuper radiantem, et in isto statu uerbi nec ratio inuestigando palpat, nec intelligentia [21 1Kb] contemplando considerat, radiis eternaliter simplicibus et effectualiter multiplicibus superfundit celestes mentes, que [22 1Kb] sibi tote sunt oculus, uel que non utuntur materialibus sensibus; et ista  s[cilicet] [1 1Kb] per modum creationis a Deo postulo, quoniam non aliter intelliguntur, nisi per creationem a Deo impetretur. Et nunc quare uertex diuinorum secretorum dicitur superignotus, supersplendens, et summus?

Superignotus dicitur, quia ad ipsum ratio deficit per inuestigationem; supersplendens dicitur, quia ad ipsum intellectus deficit per supereffluentem [2 1Kb] luminis effusionem; summus dicitur, quia ad ipsum intelligentia [3 1Kb] deficit per excedentem affectionis unitionem. Ibi sententie sacre Scripture sunt simplices, quia, sicut uidentur, intelliguntur; sunt absolute, quia nullis eloquiorum uelaminibus detinentur; et inconuertibiles, quia ad hunc uel illum intellectum non reducuntur; sunt  cooperte, quia superlucenti lumine obteguntur. Quod lumen dicitur a beato Dionysio [4 1Kb] supersplendens occulte dicti silentii caligo. Hec est incomprehensibilitas, que dicitur caligo propter luminis excessionem; dicti et dicitur propter uerbum eternum, quod Pater ab eterno loquitur; dicitur etiam occulte supersplendens, propter intimam, uel in intimo statum [5 1Kb] , luminis supereffusionem; dicitur silentii, propterea [5* 1Kb] quod generatio talis uerbi ab intellectuali auditu non percipitur; unde quia auditui intellectuali [6 1Kb] non est perceptibilis, ideo a uerbo oris non est enarrabilis. Unde uidelicet: »generationem eius quis enarrabit«? Quasi diceret: Nullus. Et in illo statu obscurissimo per excessum luminis Deus, qui est clarissimus per naturam, fit menti  supersplendens per radiorum abundantiam. Ibi ratio nichil palpat, quia nichil est ibi inuestigabile; ibi intellectus nichil uidet, quia nichil est ibi contemplabile, et tamen pulchris [7 1Kb] lucibus diuine refulgentie superimplentur, per se ipsas et alia a se ipsis uidentes humane et angelice deificate intelligentie.



TEXTUS.

Tu autem, o amice Timothee, circa mysticas uisiones forti contentione et sensus derelinque, et intellectuales operationes [8 9Kb] , et omnia sensibilia et intelligibilia, et omnia existentia [9 21Kb] ; et sicut est possibile, ignote consurge [10 1Kb] ad eius unitionem [11 1Kb] , qui est super omnem substantiam et cognitionem. Etenim excessu tui [12 1Kb] ipsius et omnium irretentibili et absoluto, munde  ad supersubstantialem radium, cuncta auferens, et a cunctis absolutus, sursum ageris [13 1Kb] .



GLOSSA.

Talis est sensus. Tu, Timothee, qui per uerum amorem alter ego mihi factus es, ut possis intelligere  secretas contemplationes, de quibus te cupio me instruere, sic cooperante diuino radio, et [14 1Kb] forti mentis conanime derelinquas usus sensuum corporalium, cum sensibilibus exercitiis, et intellectuales operationes, et animas et angelicas substantias, et omnia, que de uerbo eterno inesse prodiderint, et omnia, que, s[cilicet] [15 1Kb] in ipso uerbo, sunt contemplabilia; et sunt omnia transeunda; et, sicut tua requirit possibilitas, scienterue scitur [16 1Kb] , quo non uidet [17 1Kb] oculus, consurge [18 1Kb] per principalem affectionem ad Dei unitionem, qui est super omnem substantiam ineffabiliter collocatus, et super omnem cognitionem tam humanam, quam angelicam incomprehensibiliter collocatus. Etenim cum te ipsum et omnia alia mundus excesseris [19 1Kb] , ita quod illorum  amore non ualeas retineri, uel alias impediri, purgatus ab ultimis anime phantasiis [20 1Kb] tam spirituales quam diuinas operationes postponendo eleuaberis ad superclarissimum lumen occultissime Deitatis, que uidelicet dicitur tenebre, quia superuidetur, quod non uidetur, uel quod superintelligitur, quod a nobis non comprehenditur.



TEXTUS.

§ 2. uide autem, ut nullus indoctorum ista audiat; istos [21 1Kb] autem dico, qui in existentibus sunt formati, nichil super existentia supersubstantialiter esse opinantes, sed putantes scire [22 1Kb] , que secundum ipsos est cognitione eum, qui ponit tenebras ad latibulum suum. Si autem super istos sunt diuine doctrine mysteriorum,  quid dicat quidem aliquis de magis indoctis, quicunque omnibus superpositam causam et ex postremis in existentibus figurant, et nichil ipsam habere dicunt super compositas ab ipsis impias et multiformes formationes.



GLOSSA.

Talis sensus est. Caue, ne aliquis incredulorum uel inexperitorum ista secreta audiat; istos autem dico, qui naturalibus rationibus amore existentium innituntur [22* 1Kb] , firmiter existimantes, quod nichil sit super ens, quod dicitur substantiuum metaphorice [23 1Kb] , tam creata, quam increata continens, iuxta suam opinionem. Et hoc habes ex illo uerbo, quod dicitur in Exodo: »Ego sum qui sum«. Sed hoc dictum est, ut in primo intellectu se offert nobis,  quasi quoddam [24 1Kb] memoriale, ut se computaret nobiscum habere, qui erat totaliter sum, esse. Et qui tales putant per inuestigationem creatarum, que in eis generalis [25 1Kb] est, peruenire ad eius cognitionem uel diuinam comprehensionem, que super supplicationem suam omni cognitioni occultarum scientiarum  tantorum philosophorum [1 1Kb] excedunt, quantum magis excedit imperitiam eorum, qui Deum, qui est superposita omnium causa, in [2 1Kb] extremis materiis existentium [3 1Kb] figurant, que inferiora sunt animatis, nec insuper putant, quod Deus in se aliquid habeat sublimius, quam figure et forme multiplices, que ab ipsis impie componuntur.



TEXTUS.

Oportet autem enim in ipsa et omnes existentium ponere et affirmare positiones, sicut omnium causa, et omnes magis ipsas proprie negare, sicut super omnia superexistente, et non negationes oppositas opinari esse affirmationibus, sed multo prius ipsam super priuationes et que est super omnem ablationem et positionem.

 § 3. Ita igitur diuinus Bartholomeus dicit, et multam theologiam [esse] [4 1Kb] et minimam, et Euangelium latum, et magnum, et rursus concisum: ut mihi uidetur, illud supernaturaliter intelligens [5 1Kb] , quia et multorum sermonum est bona omnium causa, et breuium dictionum similiter, et rationabilis, sicut neque rationem habens, neque intellectum, propter quod ipsa omnibus supersubstantialiter est superposita, et solum non uelate [6 1Kb] et uere apparet his, qui immunda et munda [7 1Kb] transeunt, et omnem omnium sanctorum extremitatum ascensum superueniunt, et omnia [8 1Kb] diuina lumina et sonos et sermones celestes derelinquunt, et ad caliginem intreunt, ubi uere est, sicut eloquia dicunt, qui est super omnia.



GLOSSA [9 1Kb] .


Sensus est: Quamuis illi ista senserunt, tamen necesse est secundum rectam intelligentiam, omnem formam uel figuram uel substantiam, et omnem omnino creaturam non tanquam subiecto, sed sicut omnium cause, ipsi attribuere, et magis proprie et ueraciter ab ea remouere, sicut rei, cui nichil existentium inherere potest, secundum quod Deus. Et quamuis existentia Deo attribuantur, uel ab eo remoueantur, non tamen credendum est, quod inter talem affirmationem uel negationem cadat aliqua [10 1Kb] contrarietas: imo oportet sentire, ipsam causam omnium superiorem esse omni negatione [11 1Kb] et affirmatione [12 1Kb] . Unde de ea non potest esse aliqua positio, uel ablatio, siue affirmatio uel negatio. Et iuxta  hanc considerationem Bartholomeus Deo conformis scribit, theologiam [13 1Kb] prolixam esse in uerbis, et coartatam in sensibus, et Euangelium latum in parabolis, et magnum in historiis, et rursum artum et paruum in mysteriis. Per hoc autem dico, beatum Bartholomeum diuina sapientia plenum, supermundanum intellectum habuisse, uidelicet quod ipse Deus, qui est bonorum omnium causa, multis sermonibus  designatur, et item paucissimis, ideo [14 1Kb] quia nec ratione capitur, nec intellectu comprehenditur, et ideo uerbo [15 1Kb] non exprimitur, quia omnibus supersubstantialiter superponitur. Illis autem solis sine uelamine apertus, scilicet per infusam dulcedinem et suauitatem inpermixtam [16 1Kb] , qui omnia sensibilia et intelligibilia obiectorum siue spectaculorum, in quibus scilicet intellectualis contemplationis exercitium consumatur [17 1Kb] , et omnino irradiationes ad intellectum pertinentes, et inspirationes ambiguas, et reuelationes eternas derelinquunt, et intreunt per unitionem ad superintellectualem Dei incomprehensibilitatem, ubi in propria forma secundum Scripture testimonium est Deus super unum et unitatem, et super ens et entitatem; dicitur enim in  Exodo, quod Moyses ascendit in caliginem, in quo erat Deus.



TEXTUS.

Etenim non simpliciter diuinus Moyses mundari et ipse primus precipitur, et rursus a [18 1Kb] non talibus segregari, et post omnem mundationem audit multarum uocum buccinas, et uidet lumina multa cum fulgure emittentia [19 1Kb] mundos et multum effulsos radios. Postea a multis segregatur et cum electis sacerdotibus summitatem diuinarum ascensionum pertingit; quamuis per hoc quidem non sit cum Deo, sed contemplatur non ipsum, inuisibilis est enim, sed locum ubi est.



GLOSSA.

Sensus talis est. Ita, que supra diximus de transcensu  diuinorum luminum et sonorum et sermonum, et intuitu in caliginem, in ipso Moyse typice sunt ostensa, quod non solum in se ipso mundari iubetur, ut Deum pre ceteris altius contempletur, sed et ab immundis uel dissimilibus separari. Et post omnem purgationem sensuum a sensibilibus, et intellectus a phantasmatibus, audit siue mente percipit multarum intelligentiarum inspirationes, et contemplatur multa spectacula luculentissima, desuper abundanti plenitudine emanantia cum candore radios, in substantia simplices, et intelligentia multiplices. Tandem segregatus a multitudine populari, id est, multifaria opinione materiali [20 1Kb] cum principalibus affectionibus, ascendit ad Deum uidendum. Eius tamen substantiam non uidet, cum sit inuisibilis, sed locum, ubi  Deus est, siue ipse locus sit celum serenum, siue apex lapidis sapphiri, siue ignis ardens, siue cacumina [21 1Kb] montis.



TEXTUS.

Hoc autem puto significare diuinissima uisorum et intellectorum, esse subiectas quasdam rationes subiectorum omnia excedenti, per que presentia eius, que est super omnem cogitationem, manifestatur  intelligibilibus summitatibus sanctissimorum locorum eius superueniens; tunc et ab ipsis soluitur uisis et uidentibus, et ad caliginem ignorantie intrat, que caligo uere est mystica, in qua claudit omnes cognitiones [1 1Kb] , et in impalpabili omnino et inuisibili fit, omnis existens eius, qui est super omnia, et nullius, neque sui ipsius, neque alterius, omnino autem ignoto uacatione omnis cognitionis secundum [2 1Kb] melius unitus, et eo, quod nichil cognoscit, super mentem cognoscens.



GLOSSA.

Talis est sensus. Dictum est, Deum non uideri, sed locum, ubi est, id est in creaturis quibusdam, que dicuntur et diuinissima subiecta uisorum et intellectorum, uel diuinissima loca, quia nichil diuinius mente intuemur. Quibus arbitror designari  summas et eternas architipias siue rationes, siue exemplaria omnium creaturarum Deo subiectarum, per quas Deus fit presens, et cognitiue nobis manifestat se ipsum, nobis de spiritu infundens et manifestans principaliores et superiores intelligentias eorundem rationum, que utcunque [3 1Kb] nobis sunt intelligibiles per speculum [4 1Kb] . Postea Moyses separatur ab his, qui secum locum Dei uiderant, id est, ab omnibus intellectibilibus opinionibus, et subrahitur ab omni intelligentia et uisu mentali, et intrat ad caliginem ignorantie, quia unitur incomprehensibilitati diuine, qui apex intelligentie non penetratur, que caligo uere est mystica, id est, clausa, quia uere est omnis cognitionis clausura, et in se claudit secretissima,  celat omnes comprehensiuas cognitiones, sicut in prima omnium causa, et per hanc caliginem omnis animus unitur Deo, id est, super omnia fit in statu excellentissimo, quem nec ratio palpat per inuestigationem, nec intellectus contemplatur per uisionem, per quem et statum ab omnibus aliis, et a se ipso separatur, quantum ad intellectualem proprie cognitionis presentiam, et per unionem dilectionis, que est effectiua conuerse cognitionis, unitur Deo intellectualiter, Deo ignoto [5 1Kb] , cognitione, que multo melior est, quam sit cognitio intellectualis, et in eo, quod intellectualem cognitionem derelinquit, siue intellectum, et mentem Domini cognoscit, id est, per sapientiam intellectualem, que super donum intellectus. Illa enim Deum agnoscit propter  unitionem, hec uero per rationes uerbi. Explicit primum Capitulum.



CAPITULUM II. Quomodo oportet uniri et hymnos referre omnium cause et super omnia.



TEXTUS.

§ 1. In hac superlucenti caligine nos fieri precamur, et per non uidere et ignorare uidere et cognoscere  eum, qui est super omnem uisionem et cognitionem; in ipso non uidere et non cognoscere est [6 1Kb] supersubstantialem supersubstantialiter laudare per omnium existentium ablationem, sicut ipsius nature insigne facientes, auferentes prohibitiones officientes [7 1Kb] munde occulti [8 1Kb] uisioni, et ipsam in se ipsa ablatione sola occultam manifestantes pulchritudinem.



EXPOSITIO TITULI.

Quomodo oportet uniri. Status unitionis non potest aliter obtineri, nisi per feruentissimum desiderium mentalis orationis, et per uirtutem supermentalis affectionis, ad quam non attingit oculus intellectualis cognitionis; unde talis cognitio dicitur fieri per ignorantiam. Proprius autem hymnus siue modus Deum laudandi est per negationem, siue per remotionem,  sicut est uidere in figura linea, a qua tanto magis uidetur pulchritudo figure.

Modus [9 1Kb] uero huius laudis et in opere [10 1Kb] ab inferioribus ad superiora ascendendo.



TEXTUS.

In hac superlucenti etc.



GLOSSA.

Sensus talis est. Toto mentis affectu optamus nos fieri in caligine superlucenti, id est, in statu [super] intellectuali [11 1Kb] , quia lucidior est [12 1Kb] , quam intellectualis, ut per mentis excessum, [quod] [13 1Kb] intellectus non uidet, nec aliquo modo cognoscit, possimus [14 1Kb] Deum cognoscere et uidere superintellectualiter, per remotionem uidelicet intellectualis cognitionis,  cum ipse Deus uisu intellectuali nullatenus attingatur. Etiam precamur [15 1Kb] , nos laudare posse supersubstantialem supersubstantialiter, id est, Deum, qui excedit omnem substantiam et omne ens, per ablationem omnium existentium, sicut est uidere in artificibus, qui aliquam fabricant similitudinem de aliqua inanimata materia, qui sculpendo et incidendo remouent exteriores partes materie grossiores, qui occultant et cooperiunt, ne uideri possit illa pura imago, que naturaliter et potentialiter [16 1Kb] est interius, et per solam talium offendiculorum remotionem sine alio additamento manifestatur in propria specie ipsius imaginis pulchritudo, que prius latebat in occulto.



TEXTUS.

Oportet autem, sicut arbitror, ablationes laudari  contrario, quam positiones. Etenim illas a primis incipientes, per media ad ultima [descendentes, hic autem ab ultimis] [17 1Kb] ad principaliora ascensum facientes per media rursus ad extrema omnia auferimus, ut reuelate cognoscamus illam ignorantiam ab omnibus noscibilibus in omnibus existentium circumuelatam, et supersubstantialem illam uideamus caliginem ab omni lumine in existentibus [18 1Kb] occultam.



GLOSSA.


In premissis libris Deum laudare per affirmationem, in isto autem oportet laudare per negationes et omnium ablationes, quod [1 1Kb] contrario illis [2 1Kb] . Ibi enim inchoantes ab affirmatione uel positione principaliorum per media ad ultima descensum faciebamus. Hic autem ab ultimorum ablatione incipientes, usque ad ablationem principaliorum gradatim per media ascendimus, et iterum ad extrema reflexim omnia ab eo pariter auferimus, quod iam facimus, ut sine uelo mystice significationis cognoscamus diuinam incomprehensibilitatem, que excedit omne ens, que uere occulta est ab omni scientia in omnibus creaturis.



CAPITULUM III. [3 1Kb] Que sunt cataphatice, id est, affirmatiue theologie; et que sunt apophatice [4 1Kb] , id est, negatiue.



TEXTUS. [5 1Kb]

In [6 1Kb] theologicis quidem ypotifosibus [7 11Kb] maxime propria [8 1Kb] affirmatiue theologie laudauimus [9 1Kb] , quomodo diuina et bona natura singularis dicitur, quomodo trina, que secundum ipsam dicta paternitas et filiatio, quid uult monstrare Spiritus theologia, quomodo ex immateriali et simplici bono in corde manentia bonitatis pullulauerunt lumina, et quomodo mansione [10 1Kb] in ipso et in se ipsis et in se inuicem ceterna pullulationi permanserunt inegressibilia, quomodo supersubstantialis iehsu, humane nature uirtutibus substantia factus, et quecunque alia ab eloquiis expressa in  theologicis ypotifosibus laudantur [11 1Kb] . In libro autem de diuinis nominibus, quomodo bonus nominatur, quomodo existens, quomodo uita [12 1Kb] , et quomodo sapientia, et uirtus, et quecunque alia intelligibilis sunt Dei nominationis [13 1Kb] . In symbolica autem theologia, que sunt a sensibus ad diuina transnominationes [13* 1Kb] , que sunt diuine forme, et partes, instrumentaque, diuina loca, et qui ornatus, et qui furores, et que tristitia, et que insanie [14 8Kb] , et que ebrietates, et crapule, et que iuramenta, et maledictiones, qui sompni, et que uigilationes, et quecunque alie sunt sancte composite formationes symbolice Dei formationis [15 1Kb] .



TITULUS HUIUS CAPITULI.

Sensus talis est. Que sunt cataphatice [16 1Kb] . In tribus uoluminibus egit beatus Dionysius de cataphatica,  id est, affirmatiua theologia: in libro de ypotifosibus, in quo egit de distinctionibus personarum; in secundo de diuinis nominibus; in tertio de uocabulorum insuppositionibus [17 1Kb] ad diuina designanda; in quarto, id est, mystica theologia specialiter agit de apophatica, id est negatiua, que scilicet omnia a Deo remouet, tam inferiora, quam media, quam superiora, ut uidelicet per remotionem  naturalem a Deo ipsum Deum tandem inueniat singularem.



TEXTUS.

Igitur in theologicis etc., ut s[upra].



GLOSSA

Talis est sensus: In tractatu de diuinis characteribus, id est personalibus distinctionibus, maxime affirmationibus usi sumus, siue positionibus in diuinis laudibus, ubi ostendimus, quod diuina natura singularis est in essentia, et trina in personis, et qualiter intelligenda est paternitas et filiatio, et [quid] significet proprietas, quam sacra Scriptura attribuit Spiritui sancto, id est processio iuxto illud: »Spiritum ueritatis, qui a Patre procedit«. Item quomodo plenitudo inuisibilium, que infixe [17* 1Kb] manent in corde Patris, pullulat ex immateriali et simplici  bono, id est persona Patris; a qua procedit persona Filii per generationem, et persona Spiritus sancti per processionem, quorum uterque a Patre accepit eandem plenitudinem, et per hoc Filius et Spiritus sanctus manent in Patre, et in se ipsis, et omnes tres in se inuicem, et ipsa luminum plenitudo in Filio et Spiritu sancto permanet ceterno Patri, a quo uterque eorum originem habet, qui tamen nichilominus totus [18 1Kb] manet in Patre. In eodem etiam libro tractauimus, quomodo iehsu, qui est supersubstantialis secundum deitatem, factus est homo secundum ueram humanitatem, et alia multa tractauimus iuxta expressa Scripture testimonia. In libro autem de diuinis nominibus tractauimus, quomodo Deus dicitur  bonus, quomodo existens, quomodo uita [19 1Kb] et sapientia, et de aliis intelligibilibus Dei nominationibus. In symbolica autem theologia tractauimus transpositiones uocabulorum sensibilium ad designanda anagogice [20 1Kb] inuisibilia diuina, monstrando scilicet, quomodo accipiendum sit, quod Deo attribuuntur forme, ut illud »qui cum in forma Dei esset«, figure, ut illud Osee: »Quasi leena«, aut partes, ut illud Ezechiel: »Benedicta gloria Domini de loco sancto suo«; aut ornatus, ut illud: »uestitus pondere«, aut furores, ut illud: »Domine, ne in furore«, aut tristitie, ut id: »Tristis est anima mea«, aut insanie, ut id Osee: »Scito te Isrel stultum, prophanum, insanum«. Nec [21 1Kb] solum de istis tractauimus, sed et de aliis compositis formationibus, Deo  attributis, in libro de symbolica theologia.



TEXTUS.

Et te arbitror conspexisse, quomodo plurium sermonum sunt ultima, quam prima. Etenim oportebat theologicos ypotifoses, et diuinorum nominum reserationem paucorum sermonum esse [22 1Kb] , quam symbolicam theologiam, quoniam, quantum ad superius respicimus, tantum [23 1Kb] sermones conspectibus intelligibilium conturbantur,  quemadmodum et nunc ad caliginem, que est super mentem [1 1Kb] , intreuntes, non sermonum breuitatem, sed irrationabilitatem perfectam et imprudentiam [2 1Kb] inueniemus [3 1Kb] . Et ibi quidem a superiori ad extrema descendens sermo secundum quantitatem descensus ad portionalem dilatabatur multitudinem; nunc autem ab inferioribus ad supremum ascendens secundum mensuram ascensionis contrahitur, et post omnem ascensionem totus sine uoce erit, et totus unietur [4 1Kb] ineffabili. Dicis autem, quare totaliter primo ponentes [5 1Kb] diuinas positiones, ab ultimis inchoamus diuinam ablationem? Quoniam quod est super omnem positionem ponentes, a magis ipsi cognato suppositiuam affirmationem oportebat ponere; illud autem, quod est super omnem ablationem [6 1Kb] , auferentes a magis  distantibus ab ipso auferre. Aut non magis uita et bonitas, quam er et lapis, non est crapula et non est insania, quam non dicitur et non intelligitur?



GLOSSA.

Sensus talis est: Ego puto, quod tu, Timothee, oculis mentis perspexeris, quod tractatus nostri ultimi plus abundant in uerbis, quam primi. Erat enim necesse, quod liber de diuinis characteribus, uel personalibus distinctionibus, [et] [7 1Kb] de diuinis nominibus minus sunt [8 1Kb] in uerbis prolixiores, quam fuerint symbolice theologie tractatus. Et ratio ista est, quoniam, quanto materia, de qua agitur, est altior et a sensu remotior, aut ab imaginatione longinquior, tanto minus est utendum uerbis sensibilibus, et magis exercendus est oculus intellectualis,  propter quod in presenti libro, ubi fit mentio de diuina caligine, id est de incomprehensibilitate, que excedit omnem mentem tam angelicam, quam humanam, uel que est super uerbi intellectum uocalem [9 1Kb] , non solum inuenimus uerborum breuitatem, sed perfectum incomparabilem excessum rationis ad inuestigandum, et prudentie ad digne loquendum. In predictis etiam libris tractatus a superioribus ad inferiores descendens, secundum maiorem uel minorem prolixitatem et, quanto tractabamus inferiora, et sensibus propinquiora, tanto magis abundat uerborum copia proportionali; eodem sensu . . . . . [10 1Kb] autem tractatus ab inferioribus ad superiora conscendens secundum mensuram ascensionis  contrahitur, id est coartatur. Cum autem ad mentis excessum peruentum fuit, tunc deficit omnis sermo tam oris quam mentis, quia uerus sermo mentis ineffabilem Deum non loquitur, nec restat menti, nisi ut tota et totaliter [11 1Kb] ineffabili couniatur. Cum enim inter Deum et mentem nichil sit medium, postquam facta est a Deo omnium remotio, non restat nisi ad ipsum supermentalis unitio.  Queris [12 1Kb] autem fortassis, que sit ratio, quare positiones incipimus a dignioribus, et ablationes ab inferioribus. Cuius rei ratio talis est: quia, quando uolumus per positionem Deum, qui est super omnem positionem, designare, conuenit, ut ipsa digniora et magis ei propinqua principalius attribuamus eidem; quando uero uolumus ipsum designare per ablationem, pariter [13 1Kb] conuenit, illud ab eo auferre, quod magis ab ipso distare uidetur. uerbi gratia, congruentius et propinquius attribuitur ei uita et bonitas, quam er uel lapis. Similiter ab eo euidentius remouetur crapula uel insania, quam dicitur uel intelligitur.



CAPITULUM Iu. Quod nichil est sensibilium omnis sensibilis per excellentiam causalis.



EXPOSITIO TITULI.

Deus, qui est causa causalissima omnium, merito dicitur nichil esse sensibilium, siue actiuum sit, siue passiuum. Et ideo beatus Dionysius, ostendere uolens excellentiam huius cause, queuis ab eo remouet remotiora, ut est non substantia, tum ut non ens, non uiuens, ut lapis, non rationale, ut pecus. Et nominantur hic tres gradus inferiores creature, quos remouet, uidelicet eorum que sunt, et uiuunt, et non sentiunt; item eorum [14 1Kb] , que uiuunt, sed non rationantur, nec intelligunt; postremo remouet omnia,  que possunt corpori uel sensibus subiacere.



TEXTUS.

Dicimus ergo, quod omnium causa, et super [15 1Kb] omnia existens, nec sine substantia est, nec sine uita, nec sine ratione, nec sine mente, nec corpus est, nec figura, nec formam, nec qualitatem, nec quantitatem, aut pondus habet, neque in loco est, nec uidetur, nec tactum sensibilem habet, nec sentitur, nec sensibile est, nec inordinationem habet, neque turbationibus a passionibus materialibus perturbata, neque impotens est, sensibilibus subiecta casibus, nec indiga [16 1Kb] est luminis, nec uariationem, nec corruptionem, aut diuisionem, aut priuationem, aut passionem, aut fluxum, aut aliquid aliud sensibilium nec habet nec est.



GLOSSA.


Sensus talis est. Asserimus quod Deus, qui creauit omnia, est aliquid materialiter substantiatum, siue nec uiuens, nec ratione utens, nec mente eminens [17 1Kb] . Ait autem, omnia [18 1Kb] a se inuicem [19 1Kb] sunt remota et a Deo, quia non ens remotius est a Deo, quam ea, que sunt et uiuunt, nec rationantur, intelligunt.  Dein remouemus ab eo omne corporeum, et omnia corpori uel rei corporee accidentia, ut est figura, forma, qualitas, quantitas, pondus, localitas, sensuum proprietas tam actiua quam passiua. Similiter ab eo remouemus inordinationem a carnalibus concupiscentiis prouenientem, et completionem carnalis desiderii [1 1Kb] a materialibus passionibus perturbatam uel turbidam factam. Item remouemus ab eo impotentiam uel inualetudinem subiectam casibus sensibilibus. Item remouemus ab eo luminis indigentiam, et uariationem, uel generationem, uel corruptionem, et diuisionem, cum non sit ex diuersis compositum. Similiter passibilitatem materialem ab eo auferimus, et fluxum temporalem, cum non sit aliquid eorum, aut in se habeat, nec sit aliquid sensibilium.



CAPITULUM u [a 1Kb] . Quod nichil est intelligibilium omnis intelligibilis per excellentiam causalis [2 1Kb] .



EXPOSITIO TITULI.

Sicut enim a causa causabilissima remouentur sensibilia, cum ipsa non sit sensibilis, nec intelligibilis, eiusque dignitatis sit illud sensibile uel intelligibile, quod illi cause sit attribuibile, hanc inter creaturam et Creatorem distantiam non est dubium operari sine medio cause excellentiam: que sicut in se est ineffabilis, ita nulli a se causato est comparabilis. Unde quando nulla ei potest esse [3 1Kb] comparatio congrua, ibi cadit causa in sensibus remotionem [4 1Kb] .



TEXTUS.


Rursus autem ascendentes dicimus, quod neque anima est, nec mens, nec phantasiam, nec opinionem, aut rationem, aut intellectum habet, nec ratio est, nec intellectus, nec dicitur, nec intelligitur, nec numerus est, nec ordo, nec magnitudo, nec paruitas, nec equalitas, nec similitudo, nec dissimilitudo, nec stat, nec mouetur, neque silentium agit, nec uirtutem habet, nec uirtus est, nec lumen, nec uiuit, neque uita est, nec substantia est, nec euum, neque tempus, nec tactus eius intelligibilis, nec scientia, nec ueritas, nec regnum, neque sapientia, nec unum, nec unitas, nec deitas, aut bonitas, nec spiritus est, sicut nos uidemus, nec filiatio, nec paternitas, nec aliud aliquid cognitum  a nobis, aut ab alio quodam existentium, nec aliquid est existentium, neque aliquid est essentium, nec existentia ipsum cognoscunt esse secundum quod ipsa est, nec cognoscit ea, que sunt existentia, secundum quod existentia sunt, nec ratio ipsius est, nec nomen, nec cognitio, nec tenebre, nec lumen, nec error, nec ueritas, nec uniuersalis ipsius [5 1Kb] positio, nec ablatio, sed eorum, que sunt preter ipsam, positiones et ablationes facientes ipsam, nec ponimus, nec auferimus, quoniam  et super omnem ablationem est perfectiua et unita et unitiua omnium causa, et super omnem ablationem est excessus ab omnibus simpliciter absoluti et supra totum.



GLOSSA.

Sensus talis est: Inchoantes denuo negationes ab altioribus diuinis, dicimus, quod Deus, qui est causa omnium, nec anima est, quia corpus non uiuificat, nec mens, quia non supereminet anime, ut superior pars anime, nec phantasiam habet, diuina uel spiritualia imaginando, nec opiniones in diuersas sententias diuersimode declinando, nec rationem inter dubia discernendo, nec intellectum habet citra [6 1Kb] solum causam tanta uisibilia insistendo, nec est ratio inter bonum et malum discernens, nec intellectus circa  uisibilia creata insistens, nec dicitur, quia non est effabilis, nec intelligitur, quia a nullo est comprehensibilis. Ut autem decurramus per media ad extrema, rursus dicimus, quod neque numerus est, quia non est ad paria uel in paria proportionabilis, nec magnitudo, quia non est augmentabilis, nec paruitas, quia non est minorabilis, nec equalitas, quia non est comportionabilis, nec similitudo, quia nulli rei comparabilis, nec dissimilitudo, quia a nullo est discrepabilis, nec stat, quia non est res immobilis, nec mouetur, quia non est uolubilis, nec silentium agit, quia non est uerbo mentali uel uocali reprehensibilis. Ut autem ad summa per quedam media reuertamur, et in summis creaturis negationes terminemus, dicimus, quod nec ueritatem habet, quasi ab  alio solidetur [7 1Kb] , nec uera est, quasi ab alio mutuetur, nec uiuit, ut ab alio sensificetur, nec uita est ad regendum adque corpus accomodatum, nec substantia est materialiter substantiatus, nec euum, quia non est spatium modo uariabile, nec tempus, quia non est spatium uariabile, mutabile. Nec est tactus, quia secundum essentiam non est aliqualiter tangibile, nec est scientia, non est cognoscibilis, nec ueritas, quia non est intellectum equalis [8 1Kb] , nec regnum, quia non est dominabilis, nec sapientia, quia non est sustentabilis, nec unum, quia non est in plura augmentabilis, nec unitas, quia non est materialiter indiuisibilis, nec est deitas a nobis intelligibilis, neque bonitas, quia non est qualitas infusibilis, nec spiritus a nobis intelligibilis, nec filiatio ab altero  subsistentia [9 1Kb] materialiter producabilis, nec est aliquid cognitum a nobis plene, uel ab aliquo existente, seu homine, uel angelo, nec est aliquid non existentium intellectualiter, uel aliquid existentium materialiter, nec existentia ipsum cognoscunt secundum quod ipse est, nec ipse cognoscit ea secundum quod ipsa existunt in se ipsis, sed secundum quod sunt in uerbo. Item nec est ipsius rationalis inuestigatio, neque nominis impositio, nec cognitionis reprehensio,  nec est tenebre a lumine deficientes, nec est lumen intelligibile, nec est error, quo animus decipiatur nec ueritas, qua [1 1Kb] sua industria animus illuminatur [2 1Kb] , et omnino nulla est eius positio uel ablatio. Sed tamen quecunque alia de ipso ponimus, uel ab  ipso auferimus, ipsum tamen nunquam ponimus uel auferimus, quoniam super positionem est perfecta omnium causa, et super ablationem est excessus eius ab omnibus et super omnia absolutus. Explicit opus multum utile, et obscurum ualde.





IOANNIS SCOTI HOMILIA IN PROLOGUM S. EuANGELII SECUNDUM IOANNEM. 
Ex cod. ms. bibliothece Alenconiensis primus edidit M. Felix Rauaisson, Rapports sur les bibliothèques des départements de l'Ouest. Paris, 1841, pag. 334 sq.; denuo excudit M. Saint-René Taillandier, Scot Erigène et la philosophie scholastique, Strasb., 1843, pag. 299 sqq.


 Omelia Ioannis Scoti translatoris lerarchie Dionysii [1 1Kb] .

uox spiritualis aquile auditum pulsat Ecclesie. Exterior sensus transeuntem accipiat sonitum; interior animus manentem penetret intellectum. uox altiuidi uolatilis, non era corporeum uel ethera uel totius sensibilis mundi ambitum superuolitantis, sed omnem theoriam, ultra omnia, que sunt, et que non sunt, citiuolis intime theologie pennis clarissime supereque contemplationis obtutibus transcendentis. Dico autem que sunt, que siue humanum siue angelicum non omnino fugiunt sensum, cum post Deum sint, et eorum numerum, que ab una omnium causa condita sunt, non excedant; que  uero non sunt, que profecto omnes intelligentie uires relinquunt. Superuolat itaque beatus theologus Ioannes non solum que intelligi ac dici possunt, uerum etiam in ea, que superant omnem intellectum et significationem, superuehitur, extraque omnia ineffabili mentis uolatu in arcana unius omnium principii exaltatur, incomprehensibilemque ipsius principii et uerbi, hoc est Patris et Filii, unitam superessentialitatem, nec non et distinctam supersubstantialitatem pure dinoscens, Euangelium suum inchoat, dicens: In principio erat uerbum.

O beate Ioannes, non immerito uocitaris Ioannes. Ebreum nomen est Ioannes, cuius interpretatio grece [a 3Kb] , latine uero cui donatum est. Cui enim theologorum donatum est, quod tibi  est donatum, abdita uidelicet summi boni penetrare mysteria, et ea, que tibi reuelata et declarata sunt,  humanis mentibus ac sensibus intimare? Dic, queso, cui tanta ac talis est donata gratia? Fortassis quis dicet: summo uertici apostolorum, Petro dico, qui Domino interroganti, quem se esse existimaret, respondit: »Tu es Christus Filius Dei uiui«. Sed non temere, ut opinor, quis dixerit, plus in typo fidei et actionis, quam scientie et contemplationis Petrum talia dixisse, ea scilicet ratione, qua Petrus in forma actionis ac fidei ponitur, Ioannes autem contemplationis atque scientie typum imitatur. Unus siquidem decumbebat super pectus Dominicum, quod est contemplationis sacramentum, alter sepe titubabat, quasi trepide actionis symbolum. Actio namque mandatorum diuinorum, priusquam perueniat in habitum, puras aliquando discernit species uirtutum,  aliquando fallitur eius iudicium, carnalium cogitationum nebulis obumbratum. Intime uero theorie acies, postquam semel ueritatis perspexerit uultum, nequaquam repercutitur, nunquam fallitur, nulla caligine occultatur in perpetuum.

Ambo tamen currunt ad monumentum. Monumentum Christi est diuina Scriptura, in qua diuinitatis et humanitatis eius mysteria densissima ueluti quadam muniuntur petra. Sed Ioannes precurrit citius Petro. Acutius namque atque uelocius intima diuinorum operum penetrat secreta uirtus contemplationis penitus purificate, quam actionis adhuc purificande. uerumtamen primo intrat Petrus in monumentum, deinde Ioannes, ac sicut ambo currunt, ambo intrant. Petrus siquidem fidei symbolum,  Ioannes significat intellectum. Ac per hoc, quoniam scriptum est: »Nisi credideritis, non intelligetis«, necessario  precedit fides in monumentum sancte Scripture, deinde sequens intrat intellectus, cui per fidem preparatur aditus. Petrus itaque Christum Deum et hominem iam factum in temporibus cognouit, et ait: »Tu es Christus Filius Dei uiui«. Altissime uolauit. Sed altius ille, qui eundem Christum Deum de Deo ante omnia tempora genitum intellexit, dicens: In principio erat uerbum. Nemo nos existimet Petro Ioannem preferre. Quis hoc fecerit? Quisnam esset apostolorum altior illo, qui est et dicitur uertex eorum? Non preferimus Petro Ioannem, sed conferimus actioni contemplationem, purgando adhuc animo perfecte purgatum, ascendenti adhuc uirtute ad incommutabilem habitum per uenientem [1 1Kb] iam uirtutem. Non enim nunc consideramus apostolicarum  personarum dignitatem, sed inuestigamus pulcherrimam diuinorum mysteriorum differentiam.

Petrus itaque, hoc est actio uirtutum, Dei Filium, mirabili et ineffabili modo carne circumscriptum, per uirtutem fidei et actionis conspicatur: Ioannes uero, hoc est altissima contemplatio ueritatis, Dei uerbum per se absolutum et infinitum in principio suo, hoc est, in Patre suo miratur. Petrus eterna simul ac temporalia, in Christo unum facta, diuina reuelatione introductus inspicit: Ioannes sola eterna eius in notitiam fidelium animarum introducit.

Spirituale igitur [2 1Kb] citiuolum, deiuidum, Ioannem dico theologum, omnem uisibilem et inuisibilem creaturam superat, omnem intellectum tranat, et deificatum in Deum intrat deificantem. O beate  Paule, raptus es, ut tu ipse asseris, in tertium celum, sed non es raptus ultra omne celum; raptus es in paradisum, sed non es raptus super omnem paradisum. Ioannes omne celum conditum, omnemque creatum paradisum, hoc est, omnem humanam angelicamque transgreditur naturam. In tertio celo, o uas electionis et magister gentium, audisti uerba ineffabilia, que non licet homini loqui. Ioannes, intime ueritatis inspector, ultra omne celum in paradiso paradisorum, hoc est in causa omnium, audiuit unum uerbum, per quod facta sunt omnia, et libuit ei illud uerbum dicere, hominibusque predicare, quantum hominibus predicari potest, ac fiducialiter clamat: In principio erat uerbum.

Non ergo Ioannes erat homo, sed plus quam  homo, quando et seipsum, et omnia, que sunt, superauit, et ineffabili sapientie uirtute, purissimoque mentis acumine subuectus, in ea, qua super omnia sunt, secreta uidelicet unius essentie in tribus substantiis, et trium substantiarum in una essentia, ingressus est. Non enim aliter potuit ascendere in Deum, nisi prius fieret Deus. Ut enim radius oculorum nostrorum species rerum sensibilium coloresque non prius potest sentire, quam se solaribus radiis immisceat, unumque in ipsis et cum ipsis fiat, ita animus sanctorum puram rerum spiritualium, omnemque intellectum superantium cognitionem non suffert  accipere, nisi prius incomprehensibilis ueritatis participationem dignus efficiatur habere. Sanctus itaque theologus, in Deum transmutatus, ueritatis particeps, Deum uerbum subsistere in Deo principio, hoc est Deum Filium in Deo Patre, pronuntiat. In principio, inquit, erat uerbum. Intuere celum apertum, hoc est summe ac sancte trinitatis et unitatis reuelatum mundo mysterium. Animaduertere angelum diuinum super Filium hominis ascendentem, nobis uidelicet annunciantem, ipsum esse ante omnia in principio uerbum, ac mox descendentem super eundem Filium hominis, clamantemque: Et uerbum caro factum est. Descendit euangelizans Deum uerbum hominem factum supernaturaliter inter omnia ex uirgine; ascendit proclamans idem uerbum superessentialiter  genitum ex Patre ante et ultra omnia. In principio, inquit, erat uerbum. Et notandum, quod in hoc loco non temporis, sed substantie significationem beatus euangelista insinuat per hanc uocem, que est erat. Nam et positio eius, id est sum, unde inequaliter flectitur, duplicem continet intellectum. Aliquando quidem subsistentiam cuiuscunque rei, de qua predicatur, absque ullo temporali motu significat, ideoque substantiuum uerbum uocitatur; aliquando temporales motus secundum aliorum uerborum analogiam declarat. Tale ergo est quod ait: In principio erat uerbum, ac si aperte diceret: In Patre subsistit Filius. Quis enim sanum sapiens dixerit, Filium in Patre temporaliter unquam substitisse? Illic enim sola cogitatur eternitas, ubi sola intelligitur immutabilis  ueritas. Et ne quis existimaret, ita uerbum in principio subsistere, ut nulla substantiarum differentia subintelligatur inesse, continuo subiunxit: Et uerbum erat apud Deum, hoc est, et Filius subsistit cum Patre in unitate essentie et substantiali distinctione. Et iterum, ne in quopiam talis serperet uenenosa cogitatio, uerbum solummodo in Patre esse, et cum Deo esse, non autem ipsum uerbum substantialiter et cessentialiter Patri Deum subsistere---hic namque error perfidos inuasit Arianos---protinus adiecit: Et Deus erat uerbum. uidens item, quod non defuturi essent, qui dicerent, non de uno eodemque uerbo euangelistam scripsisse: In principio erat uerbum, et Deus erat uerbum, sed aliud uoluisse uerbum in principio, aliud Deus erat uerbum,  hereticam opinionem destruens, consequenter subnectit:

Hoc erat in principio apud Deum, ac si diceret: hoc uerbum, quod Deus est, apud Deum ipsum est, et non aliud quid erat in principio. Sed significantius ex Grecorum exemplaribus potest intelligi. In eis enim scribitur, id est, hic, et potest referri ad utrumque, ad uerbum uidelicet et Deum; hec quippe duo nomina et apud Grecos masculini generis sunt. Ac per hoc ita potest intelligi: et Deus erat uerbum; hic erat in principio apud Deum, tanquam si luce clarius dixerit: Hic Deus uerbum  apud Deum, ipse est, de quo dixi: In principio erat uerbum.

Omnia per ipsum facta sunt. Per ipsum Deum uerbum, uel per ipsum uerbum Deum omnia facta sunt. Et quid est omnia per ipsum facta sunt, nisi: eo nascente ante omnia ex Patre, omnia cum ipso et per ipsum facta sunt? Nam ipsius ex Patre generatio ipsa est causarum omnium conditio, omniumque, que ex causis in genera et species procedunt, operatio et effectus. Per generationem quippe Dei ex Deo principio facta sunt omnia. Audi diuinum et ineffabile paradoxum, irreserabile secretum, inuisibile, profundum, incomprehensibile mysterium. Per non factum, sed genitum, omnia facta, sed non genita. Principium, ex quo omnia, Pater  est; principium, per quod omnia, Filius est. Patre loquente uerbum suum, hoc est, Patre gignente sapientiam suam, omnia fiunt. Propheta ait: »Omnia in sapientia fecisti«; et alibi, personam Patris introducens: »Eructauit cor meum«. Et quid eructauit cor suum? Ipse exponit: »uerbum bonum dico«, uerbum bonum loquor, Filium bonum gigno. Cor Patris est sua propria substantia, de qua genita est Filii propria substantia; precedit Pater uerbum non natura, sed causa. Audi ipsum Filium dicentem; »Pater maior est me«, substantia eius causa mee substantie est. Precedit, inquam, Pater uerbum causaliter, precedit Filius omnia, que per ipsum facta sunt, naturaliter. Substantia Filii Patri ceterna est. Substantia eorum, que per ipsum facta  sunt, inchoauit in ipso esse ante tempora secularia, non in tempore, sed cum temporibus. Tempus siquidem inter cetera, que facta sunt, factum est; non autem procreatum, sed concreatum. Et que est consequentia uerbi, quod locutum est os Altissimi? Non enim in uanum locutus est Pater, non infructuose, non sine magno effectu; nam et homines [inter] se ipsos loquentes aliquid in auribus audientium efficiunt. Tria itaque credere et intelligere debemus, loquentem Patrem, pronunciatum uerbum, ea que efficiuntur per uerbum. Pater loquitur, uerbum gignitur, omnia efficiuntur. Audi Prophetam, quum ipse dixit, et facta sunt, hoc est, uerbum suum genuit, per quod facta sunt omnia. Et ne forte existimares eorum, que sunt, quedam quidem per ipsum  Dei uerbum facta esse, quedam uero extra ipsum aut facta esse aut existentia per semetipsa, ita ut non omnia, que sunt, et que non sunt, ad unum principium referantur, conclusionem totius theologie subdidit: et sine ipso factum est nichil; hoc est, nichil extra ipsum est factum, quia ipse ambit, intra se comprehendens omnia, et nichil ei ceternum uel consubstantiale intelligitur uel cessentiale, preter suum Patrem et suum Spiritum a Patre per ipsum procedentem. Et hoc facilius in Greco datur intelligi. Ubi enim Latini ponunt sine ipso, ibi Greci , hoc est extra ipsum. Similiter et ipse Dominus suis discipulis dicit: »Extra me nichil potestis facere«. Qui per uos, inquit, extra me fieri  non potuistis, quid extra me facere potestis? Nam et ibi non , sed , hoc est, non sine, sed extra Greci scribunt. Facilius autem propterea dixi, quia, dum quis audit sine ipso, potest putare sine ipsius consilio uel adiutorio, ac per hoc non totum, non omnia illi distribuit; audiens uero extra, nichil omnino relinquit, quod in ipso et per ipsum factum non sit.

Quod factum est in ipso uita erat. Postquam remotissima omni ratione et intellectu beatus euangelistes diuina reuelauit mysteria, Deum uerbum uidelicet in Deo loquente, in ambobus intelligentiam sancti Spiritus diuine Scripture contemplatoribus relinquens---ut enim, qui loquitur, in uerbo, quod loquitur, necessario spiritum proflat, ita Deus Pater  simul et semel et Filium suum gignit et Spiritum suum per genitum suum producit---et postquam per Deum Filium omnia facta esse, et nichil extra ipsum subsistere astruxit, ueluti ab altero primordio sue theologie seriem direxit, dicens: Quod factum est in ipso uita erat. Predixit enim, omnia per ipsum facta sunt, ac ueluti a quopiam rogatus de iis, que per Deum uerbum facta sunt: quomodo et quid in ipso erant, que per ipsum facta sunt? respondit et ait: Quod factum est in ipso uita erat. Que sententia dupliciter pronunciatur. Potest enim subdistingui: Quod factum est, ac deinde subiungi in ipso uita erat, potest etiam sic: Quod factum est in ipso, ac deinde subinferri uita erat. Ac per hoc in duabus pronuntiationibus duos speculamur intellectus.  Non enim eadem theoria est, que dicit: quod factum, locis temporibusque discretum, generibus, formis numerisque distinctum, sensibilibus intelligibilibusque substantiis seu compactum seu segregatum, hoc totum in ipso uita erat; et ea que declarat: quod factum est in ipso, non aliud erat nisi uita, ut sit sensus: Omnia, que per ipsum facta sunt, in ipso uita sunt et unum sunt. Erant enim, hoc est subsistunt in ipso causaliter, priusquam sint in semetipsis effectiue. Aliter enim sub ipso sunt ea, que per ipsum facta sunt, aliter in ipso sunt ea, quam ipse est. Omnia itaque, que per uerbum facta sunt, in ipso uiuunt incommutabiliter, et uita sunt; in quo neque fuerunt omnia temporalibus interuallis seu localibus, nec futura sunt, sed solummodo  super omnia tempora et loca in ipso unum sunt et uniuersaliter subsistunt uisibilia, inuisibilia, corporalia, incorporalia, rationalia, irrationalia, et simpliciter celum et terra, abyssus, et quecunque in eis sunt, in ipso uiuunt, et uita sunt, et eternaliter subsistunt, et que nobis omni motu uitali carere uidentur, in uerbo uiuunt. Sed si queris, quomodo uel qua ratione omnia, que per uerbum facta sunt, in ipso uitaliter et uniformiter et causaliter subsistunt, accipe paradigmata ex creaturarum natura, disce factorem ex iis, que in ipso et per ipsum facta sunt. »Inuisibilia enim eius«, ut ait Apostolus, »per ea, que facta sunt, intellecta conspiciuntur«. Conspicare, quomodo omnium rerum, quas mundi huius  sensibilis globositas comprehendit, cause simul et uniformiter in isto sole, qui maximum mundi luminare uocitatur, subsistunt. Inde namque forme omnium corporum procedunt, inde distantium colorum pulchritudo, et cetera, que de sensibili natura predicari possunt. Considera multiplicem et infinitam seminum uirtutem, quomodo numerositas herbarum, fructuum, animalium in singulis seminibus continetur, quomodo ex eis surgit pulchra formarum et innumerabilis multiplicitas; intuere interioribus oculis, quomodo multiplices regule in arte artificis unum sunt, et in animo disponentis eas uiuunt; quomodo infinitus linearum numerus in uno puncto unum subsistit, et huiusmodi naturalia perspice exempla; ex quibus ueluti physice theorie pennis  ultra omnia subuectus, diuina gratia adiutus, illuminatus, poteris arcana uerbi mentis acie inspicere, et, quantum datur humanis argumentationibus Deum suum querentibus, uidere, quomodo omnia, que per uerbum facta sunt, in ipso uiuunt et uita sunt. In ipso enim, ut os loquitur diuinum, uiuimus et mouemur et sumus; et, ut ait magnus Dionysius Areopagita, esse omnium est superessentialis diuinitas.

Et uita erat lux hominum. Dei Filium, quem, o beate theologe, prius uocasti uerbum, nunc uitam nominas et lucem. Nec immerito mutasti appellationes, ut distantes nobis insinuares significationes. uerbum siquidem Dei Filium nominasti, quia per ipsum locutus est Pater omnia, quum ipse dixit et  facta sunt; lucem uero et uitam, quia idem Filius lux est et uita omnium, que per ipsum facta sunt. Et quid illuminat? Non aliud, nisi seipsum, et Patrem suum. Lux itaque est, et seipsum illuminat, seipsum mundo declarat, se ipsum ignorantibus se manifestat. Lux diuine cognitionis de mundo recessit, dum homo Deum deseruit. Dupliciter ergo lux eterna se ipsam mundo declarat, per Scripturam uidelicet et creaturam. Non enim aliter in nobis diuina cognitio renouatur, nisi per diuine Scripture apices et creature species. Eloquia disce diuina, et in animo tuo eorum concipe intellectum, in quo cognosces uerbum. Sensu corporeo formas ac pulchritudines rerum percipe sensibilium, et in eis intelliges Deum uerbum, et in iis omnibus nil aliud tibi ueritas  declarabit preter ipsum, qui fecit omnia, extra quem nichil contemplaturus es, quia ipse est omnia. In omnibus enim, que sunt, quidquid est, ipse est. Ut enim nullum bonum substantiale, ita nulla essentia preter ipsum est uel substantia. Et uita erat lux hominum. Quare lux addidit hominum? Quasi specialiter ac proprie lux sit hominum, qui est lux angelorum, lux uniuersitatis condite, lux totius uisibilis et inuisibilis existentie? An forte uerbum uiuificans omnia specialiter ac proprie lux hominum dicitur, quia in homine non solum hominibus, uerum etiam angelis, omnique creature, diuine cognitionibus particeps fieri ualenti, seipsum declarauit? Non enim per angelum angelis, neque per angelum hominibus, sed per hominem et hominibus et angelis, non in  phantasia, sed in ipsa uera humanitate, quam totam sibi in unitatem substantie suscepit, apparuit, suamque cognitionem omnibus cognoscentibus se prestitit. Lux itaque hominum Dominus noster iehsu Christus, qui in humana natura omni rationali et intellectuali creature seipsum manifestauit, sue que diuinitatis, qua Patri equalis est, abdita reuelauit mysteria.

Et lux in tenebris lucet. Audi Apostolum: »Fuistis«, inquit, »aliquando tenebre, nunc autem lux in Domino«. Audi Isaiam: »Sedentibus in regione umbre mortis lux orta est«. Lux in tenebris lucet. Totum genus humanum merito originalis peccati in tenebris erat, non exteriorum oculorum, quibus sensibilium forme coloresque sentiuntur, sed interiorum, quibus intelligibilium species et pulchritudines  discernuntur; non in tenebris huius caliginosi eris, sed in tenebris ignorantie ueritatis; non in absentia lucis, que mundum corporeum declarat, sed in absentia lucis, que mundum incorporeum illuminat. Post cuius ortum ex uirgine lux in tenebris lucet, in cordibus uidelicet se cognoscentium. Quoniam uero totum genus humanum in duas ueluti partes diuiditur, in eos uidelicet, quorum corda cognitione ueritatis illuminata sunt, et eos, qui in obscurissimis adhuc impietatis atque perfidie tenebris permanent, euangelista subiunxit: et tenebre eum non comprehenderunt. Ac si euidenter diceret: Lux in tenebris fidelium animarum lucet, et magis ac magis lucet, a fide inchoans, ad speciem tendens; impiorum uero cordium perfidia  et ignorantia lucem uerbi Dei in carne fulgentis non comprehenderunt. »Obscuratum est enim«, ut ait Apostolus, »insipiens cor eorum«, et sapientes se esse dicentes stulti facti sunt. Sed iste sensus moralis. Physica uero horum uerborum theoria talis est. Humana natura, etsi non peccaret, suis propriis uiribus lucere non posset. Non enim naturaliter lux est, sed particeps lucis. Capax siquidem sapientie est, non ipsa sapientia, cuius participatione sapiens fieri potest. Sicut ergo er iste per se ipsum non lucet, sed tenebrarum uocabulo nuncupatus, capax tamen solaris luminis est; ita nostra natura, dum per se ipsam consideratur, quedam tenebrosa substantia, capax ac particeps lucis sapientie. Et quemadmodum prefatus er,  dum solari radio participat, non dicitur per se lucere, sed solis splendor dicitur in eo apparere ita, ut et naturalem suam obscuritatem non perdat, et lucem superuenientem in se recipiat, ita rationalis nostre nature pars, dum presentiam Dei uerbi possidet, non per se res intelligibiles et Deum suum, sed per insitum sibi diuinum lumen cognoscit. Audi ipsum uerbum: »Non uos«, inquit, »estis qui loquimini, sed Spiritus uestri Patris, qui loquitur in uobis«. Hac una sententia uoluit nos docere id ipsum in ceteris intelligere, ac semper in aure cordis nostri ineffabili modo sonare: non uos estis, qui lucetis, sed Spiritus Patris uestri, qui lucet in uobis, hoc est, me in uobis lucere uobis manifestat,  quia ego sum lux intelligibilis mundi, hoc est, rationalis et intellectualis nature. Non uos estis, qui intelligitis me, sed ego ipse in uobis per Spiritum meum me ipsum intelligo; quia uos non estis substantialis lux, sed participatio per se subsistentis luminis. Lux itaque in tenebris lucet, quia Dei uerbum, uita et lux hominum, in nostra natura, que per se inuestigata et considerata informis quedam tenebrositas reperitur, lucere non desinit, nec eam, quamuis delinquentem, deserere uoluit, nec unquam deseruit, formans eam per naturam continendo, reformansque per gratiam deificando. Et quoniam ipse lux omni creature incomprehensibilis est, tenebre eum non comprehenderunt; superat namque Deus omnem sensum et intellectum, et solus habet  immortalitatem. Cuius lux per excellentiam tenebre nominatur, quoniam a nulla creatura, quid uel qualis sit, comprehenditur.

Fuit homo missus a Deo cui nomen erat Ioannes. Ecce aquila, de sublimissimo uertice montis theologie leni uolatu descendens in profundissimam uallem historie, de celo spiritualis mundi pennas altissime contemplationis relaxat. Diuina siquidem Scriptura mundus quidam est intelligibilis, suis quatuor partibus, ueluti quatuor elementis constitutus. Cuius terra est ueluti in medio imoque instar centri historia, circa quam aquarum similitudine abyssus circumfunditur moralis intelligentie, que a Grecis Ethice solet appellari. Circa quas, historiam dico et ethicam, ueluti duas prefati mundi  inferiores partes er ille naturalis scientie circumuoluitur. Quam, naturalem dico scientiam, Greci uocant Physicen. Extra hec omnia et ultra ethereus ille igneusque ardor empyrii celi, hoc est, supere contemplationis diuine nature, quam Greci Theologiam nominant, circumglobatur; ultra quam nullus egreditur intellectus. Magnus itaque theologus, Ioannem dico, in primordio Euangelii excelsissima theologie cacumina tangens, celique celorum spiritualium secreta penetrans, ultra omnem historiam et ethicam et physicam ascendens ad ea, que paulo ante incarnationem uerbi facta sunt, in historiam narrandam ueluti in quandam terram suum intelligibilem deflectit uolatum, et ait: Fuit homo missus a Deo, cui nomen erat Ioannes.  Ioannem consequenter in suam introducit theologiam. Abyssus abyssum inuocat in uoce diuinorum mysteriorum. Euangelista precursoris narrat historiam; ille, cui donatum est uerbum in principio cognoscere, illum, cui donatum est uerbum incarnatum preire, commemorat. Fuit homo, inquit; non dixit simpliciter, missus a Deo; sed fuit homo, ut discerneret hominem solius humanitatis participem, qui precurrit, ab homine diuinitate et humanitate coadunato et compacto, qui post eum uenit; ut segregaret uocem transeuntem a uerbo semper et incommutabiliter manente; ut insinuaret matutinam stellam in ortu regni celorum apparentem, et declararet solem iustitie superuenientem. Testem  discernit ab eo, de quo testimonium perhibet, missum ab eo, qui emittit, lucernam lucubrantem a luce clarissima mundum implente, totius humani generis tenebras mortis et delictorum demoliente. Precursor itaque Domini homo fuit, non Deus; Dominus autem, cuius precursor, homo simul fuit et Deus. Precursor homo fuit transiturus in Deum per gratiam; quem precurrit, Deus erat per naturam, accepturus hominem per humilitatem, et nostre salutis et redemptionis uoluntatem. Homo erat missus. A quo? A Deo uerbo, quod precurrit; missio eius precursio eius; clamans premittit uocem. uox clamantis in deserto, nuntius preparat Domini aduentum. Cui nomen erat Ioannes, cui donatum est regi regum fieri precursorem, incarnati  uerbi manifestatorem, et in spiritualem filietatem baptizatorem, eterni luminis uoce et martyrio testatorem.

Hic uenit in testimonium, ut testimonium perhiberet de lumine. De Christo uidelicet. Audi testimonium eius: »Ecce Agnus Dei, ecce qui tollit peccata mundi«; et iterum: »Qui post me uenit, ante me factus est«. Quod euidentius in Greco legitur , hoc est coram me, ante conspectum meum, factus est. Ac si aperte diceret: Qui in ordine temporum post natiuitatem meam natus est in carne, ante conspectum meum, dum adhuc essem in uisceribus mee matris sterilis, prophetico uisu uidi illum coram me conceptum et hominem factum in utero uirginis.

 Non erat ille lux, sed ut testimonium perhiberet de lumine; a superioribus subaudi, et sic intellige: Non erat ille lux, sed missus est, ut testimonium perhiberet de lumine. Precursor luminis non erat lux. Quare ergo lucerna ardens astrumque uocitatur matutinum? Lucerna ardens erat, sed non proprio igne incensus ardebat, non propria luce lucebat. Stella erat matutina, sed non a seipso proprium lumen accepit. Gratia ipsius, quem precurrebat, in eo ardebat et splendebat. Non erat ille lux, sed particeps luminis; suum non erat, quod in se et post se fulgebat. Ut enim superius diximus, nulla seu rationalis seu intellectualis creatura per seipsam substantialiter lux est, sed participatione unius ac ueri luminis substantialis, quod ubique in omnibus,  que intelligibiliter lucent, lucet.

Propterea subditur: Erat autem lux uera, que illuminat omnem hominem uenientem in mundum. ueram lucem dicit Dei Filium per se subsistentem, a Deo Patre per se subsistente ante omnia secula genitum; ueram lucem dicit eundem Filium hominem ex hominibus propter homines factum. Ipse est lux uera, qui de se ipso ait: »Ego sum lux mundi; qui sequitur me, non morabitur in tenebris, sed habebit lumen uite eterne«. Erat lux uera que illuminat omnem hominem uenientem in mundum. Et quid est uenientem in mundum? et quis est omnis homo ueniens in mundum? et unde uenit in mundum? et in quem mundum uenit? Si de iis  qui de occultis nature sinibus in hunc mundum per generationem locis temporibusque ueniunt, acceperis, qualis illuminatio est in hac uita nascentibus ut moriantur, crescentibus ut corrumpantur, compositis ut soluantur, de quietudine silentis nature in inquietudinem tumultuantis miserie cadentibus? Dic, queso, qualis lux erat spiritualis et uera procreatis in uita transitoria et falsa? Numquid mundus iste alienatis a uero lumine conueniens habitatio est? Numquid regio umbre mortis, et lacrymarum uallis, et ignorantie profundum, et terrena habitatio, humanum animum aggrauans, et ex ueri luminis contuitu interiores oculos elimitans, non immerito dicitur? Non ergo de iis, qui de occultis seminum causis in species corporeas procedunt, debemus  intelligere: que illuminat omnem hominem uenientem in mundum, sed de iis, qui spiritualiter per generationem gratie, que datur in baptismate, in mundum ueniunt inuisibilem, qui natiuitatem, que secundum corruptibile corpus est, spernentes, natiuitatem, que est secundum spiritum, eligunt, mundum qui deorsum est calcantes, et in mundum qui desursum est ascendentes, umbras ignorantie et mortis deserentes, lucem sapientie et uite appetentes, filii hominum esse desinentes, filii Dei fieri inchoantes, mundum uitiorum postponentes et in semetipsis destruentes, mundum uirtutum ante oculos mentis constituentes, et in eum totis uiribus ascendere inhiantes. Eos itaque uera lux illuminat, qui in mundum uirtutum ueniunt, non eos, qui in  mundum uitiorum ruunt.

In mundo erat. In hoc loco mundum appellat non solum generaliter uisibilem creaturam, uerum etiam specialiter rationalis nature, que in homine est, substantiam. In his siquidem omnibus, et, ut simpliciter dicam, in uniuersitate condita uerbum lux uera erat. Idem subsistit, et semper erat, quia nunquam in omnibus subsistere desistit. Ut enim, qui loquitur, dum loquitur, desinit uox eius esse, desinit et euanescit: sic celestis Pater si uerbum suum loqui cessarit, effectus uerbi, hoc est, uniuersitas condita non substiterit. Uniuersitatis namque condite substitutio est et permansio Dei Patris locutio, hoc est, eterna et incommutabilis sui uerbi generatio. Potest etiam non irrationabiliter de hoc  mundo sensibili solummodo hec sententia predicari, que ait: In mundo erat, et mundus per ipsum factus est. Ne forte quis putaret Manichee heresis consors, mundum corporeis sensibus succumbentem a diabolo fuisse creatum, et non a Creatore omnium uisibilium et inuisibilium, theologus subnectit: In mundo erat, hoc est, in hoc mundo erat ille, qui continet omnia, et mundus per ipsum factus est. Non enim in alienis operibus uniuersitatis conditor habitat, sed in suis que fecit. Animaduertere debemus, beatum euangelistam generaliter mundum  nominasse. Tres tamen mundos debemus intelligere. Quorum primus est, qui absolute solis inuisibilibus et spiritualibus uirtutum impletur substantiis; in quem quicunque uenerit, plenam uere lucis possidet participationem. Secundus, qui prefato opponitur e diuerso, quoniam absolute ex inuisibilibus et corporalibus constituitur naturis. Et quamuis uniuersitatis infimam obtineat proportionem, in eo tamen erat uerbum, et per uerbum factus est, et est primus gradus ad cognitionem ueritatis ascendere per sensus uolentibus; species namque uisibilium ad cognitionem inuisibilium ratiocinantem attrahit animum. Tertius mundus est, qui rationem medietatis habet, et superiorem spiritalium, et inferiorem corporalium in se ipso copulat, et de duobus  unum facit, et in homine solo intelligitur, in quo omnis creatura adunatur. Corpore enim constat et anima. Corpus de hoc mundo, animam de altero mundo colligens, unum facit ornatum. Et corpus quidem omnem corpoream, anima uero omnem incorpoream possidet naturam. Que, dum compagine una conglobantur, omne mundanum hominis conficiunt ornamentum. Ideoque homo dicitur omnis; omnis namque creatura in ipso uelut in officina quadam conflatur. Hinc et ipse Dominus predicaturis discipulis precepit: »Predicate Euangelium omni creature«. Iste igitur mundus, hoc est homo, Creatorem suum non cognouit, neque per legis scripte symbola, neque per uisibilis creature paradigmata Deum suum uoluit cognoscere, carnalium  cogitationum uinculis detentus. Et mundus eum non cognouit. Non cognouit homo Deum uerbum, neque ante humanationem eius per se sola diuinitate nudum, nec post humanationem sola incarnatione uestitum. Inuisibilem ignorabat, uisibilem negabat. Noluit querere querentem se; noluit audire uocantem; noluit colere deificantem; noluit recipere recipientem.

In propria uenit, in ea uidelicet, que per ipsum facta sunt, ac per hoc propria illius non immerito sunt. Et sui eum [non] [1 1Kb] receperunt. Sui sunt omnes homines, quos uoluit redimere et redemit.

Quotquot autem receperunt eum, dedit eis potestatem filios Dei fieri, credentibus in nomine eius. Iam diuiditur non humanitas rationalis mundi, sed uoluntas;  segregantur receptores incarnati uerbi a respuentibus illud. Fideles credunt aduentum uerbi et libenter recipiunt Dominum sui. Impii negant et contumaciter renuunt, Iudei per inuidiam, pagani per ignorantiam. Recipientibus dedit potestatem filios Dei fieri, non recipientibus dat adhuc spatium recipiendi. A nullo enim aufertur possibilitas credendi in Dei Filium, et possibilitas efficiendi Dei filium; hoc enim in arbitrio hominis et cooperatione gratie constitutum est. Quibus dedit potestatem filios Dei fieri? Recipientibus se, uidelicet  credentibus in nomine eius. Multi recipiunt Christum. Ariani recipiunt eum, sed non credunt in nomine eius, non credunt unigenitum Dei Filium Patri consubstantialem; eum negant, hoc est, Patri cessentialem; eum affirmant, hoc est, alterius essentie quam Pater est. Ac per hoc non prodest eis Christum recipere, dum conantur ueritatem eius negare. Qui uero recipiunt Christum uerum Deum et uerum hominem, et hoc firmissime credunt, eis possibilitas data est filios Dei fieri.

Qui non ex sanguinibus, neque ex uoluntate carnis, neque ex uoluntate uiri, sed ex Deo nati sunt. In antiquis Grecorum exemplaribus solummodo scribitur: Qui non ex sanguinibus, sed ex Deo nati sunt. Non ex sanguinibus, inquit, hoc est, non corporalibus  procreationibus, qui adoptionem filiorum Dei merito fidei adipiscuntur; sed a Deo Patre per Spiritum sanctum in cohereditatem Christi, hoc est, in confiliolitatem unigeniti Dei Filii nati sunt, Neque ex uoluntate carnis, neque ex uoluntate uiri. Duplex introducitur sexus, ex quo in carne nascentium carnaliter numerositas propagatur; carnis quidem nomine femineum, uiri uero masculinum euangelista significauit habitum.

Et ne forte dicas: impossibile uidetur, mortales fieri immortales, corruptibiles corruptione carere, puros homines filios Dei esse, temporales eternitatem possidere, ex iis, que maiora sunt, accipe argumentum, quo rei, de qua dubitas, possis fidem accommodare: Et uerbum caro factum est. Si itaque,  quod plus est, procul dubio precessit, cur incredibile uidetur, quod minus est, posse consequi? Si Filius Dei factus est homo, quod nemo eorum, qui eum recipiunt, ambigit, quid mirum, si homo credens in Filium Dei filius Dei futurus sit? Ad hoc siquidem uerbum in carnem descendit, ut in ipsum caro, id est, homo credens per carnem in uerbum ascendat, ut per naturalem Filium unigenitum multi filii efficiantur adoptiui. Non propter seipsum uerbum caro factum est, sed propter nos, qui non nisi per uerbi carnem potuissemus in Dei filios transmutari; solus descendit, cum multis ascendit; de hominibus facit deos, qui de Deo fecit hominem. Et habitauit in nobis, hoc est naturam nostram possedit, ut sue nature nos participes faceret. Et  uidimus gloriam eius, gloriam quasi unigeniti a Patre. Ubi uidisti, o beate theologe, gloriam incarnati uerbi, gloriam humanati Filii Dei? Quando uidisti? Qualibus oculis perspexisti? Corporalibus, ut opinor, in monte tranformationis tempore. Tunc enim tertius aderas testis diuine glorificationis. Presens eras, ut existimo, in Ierusalem, et audisti uocem Patris Filium clarificantis dicentem: »Clarificaui et iterum clarificabo«. Audisti turmas infantium proclamantium: »Hosanna filio Dauid«. Quid dicam de gloria resurrectionis? uidisti eum resurgentem a mortuis, dum ad te ceterosque tuos condiscipulos clausis ianuis intrauit. uidisti gloriam eius  ascendentis ad Patrem, quando ab angelis assumptus est in celum. Et super hec omnia altissimo mentis contuitu contemplatus es illud, dico uerbum, in principio suo apud Patrem suum, ubi uidisti gloriam eius quasi unigeniti a Patre. Plenum gratie et ueritatis. Duplex huius periodi intellectus est. Potest enim de humanitate, ac diuinitate incarnati uerbi accipi, ita ut plenitudo gratie referatur ad humanitatem, plenitudo uero ueritatis ad diuinitatem. uerbum quippe incarnatum Dominus noster iehsu Christus plenitudinem gratie secundum humanitatem accepit, quoniam caput Ecclesie est, et primogenitus uniuerse creature, hoc est, totius uniuersaliter humanitatis, que in ipso et per ipsum sanata et restaurata est. In ipso dico, quoniam  maximum et principale exemplum gratie, qua, nullis precedentibus meritis, homo efficitur Deus, ipse est, et in ipso primordialiter manifestatum est. Per ipsum uero, quoniam de plenitudine eius nos omnes accepimus gratiam deificationis, per gratiam fidei, qua in eum credimus, et actionis, qua mandata eius custodimus. Potest etiam plenitudo gratie Christi de Spiritu sancto intelligi. Sanctus namque Spiritus, qui distributor et operator donationum gratie, gratia solet appellari. Cuius Spiritus septiformis operatio humanitatem Christi impleuit, et in eo requieuit, sicut ait propheta: »Et requiescet super eum spiritus Domini, spiritus sapientie et intellectus, spiritus consilii et fortitudinis, spiritus scientie et pietatis, et replebit eum spiritus timoris  Domini«. Si ergo de Christo per se ipsum uis accipere, quod dictum est plenum gratie, de plenitudine deificationis eius et sanctificationis secundum humanitatem cognosce. Deificationis autem dico, qua homo et Deus in unitatem unius substantie adunati sunt; sanctificationis uero, qua non solum de Spiritu sancto conceptus, uerum etiam plenitudine donationum eius repletus est; ac ueluti in summitate mystici ecclesie candelabri gratiarum lampades in ipso et de ipso fulsere. Si uero plenitudinem gratie et ueritatis incarnati uerbi de Nouo Testamento mauis intelligere, sic idem euangelista paulo post uidetur sensisse. Ait enim: »Lex per Moysen data est; gratia autem et ueritas per Iesum Christum facta est«. Non incongrue pronuntiabis,  plenitudinem gratie Noui Testamenti per Christum esse donatam, et legalium symbolorum ueritatem in ipso esse implexam; sic ait Apostolus: »In quo habitat plenitudo diuinitatis corporaliter«; plenitudinem uidelicet diuinitatis mysticos legalium umbrarum intellectus appellans, quos Christus in carne ueniens in se ipso corporaliter, hoc est, ueraciter habitasse et docuit et manifestauit, quoniam ipse est fons et plenitudo gratiarum, ueritas symbolorum legalium, finis prophetalium uisionum, cui gloria cum Patre et sancto Spiritu per omnia secula seculorum. Amen.





IOANNIS SCOTI COMMENTARIUS IN S. EuANGELIUM SECUNDUM IOANNEM.
Ex cod. ms. 81 bibl. Laudunensis, membran., sec. IX, 4o; primus edid. M. Félix Rauaisson in libro, qui inscribitu Catalogue général des manuscrits des bibliothèques publiques des départements Tom. I Paris. 1849, 4o, p. 505 sqq.



FRAGMENTUM I. CAP. I, 11-29


. . . . . . . . . . . . . . . . .

In propria ergo uenit, hoc est, in humana natura incarnatus est. Et sui eum non receperunt. Hoc dictum est de perfidis Iudeis et omnibus impiis, qui noluerunt Dei uerbum recipere, hoc est, neque in eum credere, neque eum intelligere uoluerunt. Et ne quis putaret, omnes homines eum non recepisse, nam ab initio mundi nullum tempus erat, in quo receptores diuini uerbi non essent, propterea addidit:

Quotquot autem receperunt eum, hoc est, quicumque crediderunt in eum, dedit eis potestatem filios Dei fieri. Non dixit: dedit eis potestatem saluari,  aut in pristinum statum et dignitatem humane nature dedit eis potestatem redeundi, sed, quod ineffabile est, et omni nature per se ipsam impossibile, dedit eis per sublimitatem sue gratie filios Dei fieri. His qui credunt in nomine eius, hoc est, his, qui credunt, notitiam eius [1 1Kb] et intelligentiam per fidem in hac uita, et per speciem in altera se recepturos.

Qui non ex sanguinibus, hoc est, qui non ex seminibus; neque ex uoluntate carnis, hoc est, neque ex sexu femineo; caro quippe femineum sexum sepe significat; neque ex uoluntate uiri, hoc est, neque ex semine uirili. Potest etiam sic intelligi neque ex uoluntate carnis, ut expositio sit, quod sequitur, neque ex uoluntate uiri. Non enim desunt, qui irrationabilem  motum, quo homines concipiuntur in carne, soli carni attribuunt, quasi nichil ad animam pertineat, dum caro sine anima nichil in talibus preualeat. Ideoque sequitur, neque ex uoluntate uiri, hoc est, neque ex uoluntate totius hominis. Sepe sapientes uiri uocabulo hominem solent appellare. Sed ex Deo nati sunt, per gratiam uidelicet baptismatis, in quo incipiunt credentes in Christum ex Deo nasci. Sed ne quis impossibile existimaret, hominem mortalem, carnalem, fragilem, corruptibilem, in tantam gloriam exaltari, ut filius Dei fieret, ueluti euangelista respirans, occultisque infidelium cogitationibus respondens, fortissimum posuit argumentum:

Et uerbum caro factum est. Ac si dixerit: Non  mireris, carnem, id est mortalem hominem, in filium Dei posse transire per gratiam, cum maioris miraculi sit uerbum caro factum. Nam si, quod superius est, ad inferius descendit, quid mirum, si, quod inferius est, in id, quod superius, superioris gratia agente ascendat, presertim cum ad hoc uerbum caro factum sit, ut homo filius Dei fieret! Descendit enim uerbum in hominem, ut per ipsum ascenderet homo in Deum. Sicut enim dicimus: uerbum caro factum est, ita possumus dicere: et caro uerbum facta est. Et uerbum caro factum est, hec euangelica sententia proloquiorum more recurrit. Et habitauit in nobis, hoc est, conuersatum est inter nos homines; uerbum habitauit in nobis, hoc est, naturam nostram possedit. Et uidimus gloriam eius; nos uidelicet, quos elegit  de mundo, uidimus gloriam eius in manifestissimis miraculis, in transfiguratione in monte spirituali, in claritate resurrectionis; et non aliam gloriam, sed gloriam unigeniti a Patre. Plenum gratie, subauditur: plenum uidimus gratie secundum humanitatem, et ueritatis secundum deitatem.

Ioannes testatur de ipso, uerbo uidelicet, et clamat, uel sicut in Greco legitur: et clamauit dicens: Hic erat quem dixi, uel, sicut in Greco habetur: quem dicebam, quod multo significantius est. Nam si preteritum perfectum, quod est dixi, poneret, peractum iam predicationis eius de Christo opus significaret; preteritum uero imperfectum, quod est dicebam, et inchoationem predicationis Christi ab Ioanne significat, et adhuc in ipsa predicatione perseuerantiam.  Hic erat; hic pronomen est demonstratiuum presentis persone; ac per hoc datur intelligi, adfuisse Christum in illo loco, in quo Ioannes talem de eo demonstrationem aperte declarauit. Nec hoc mirum; sepe enim ipse Dominus, adhuc fere omnibus ignotus, priusquam baptizaretur, et predicare inchoaret, ad Ioannem solitus erat uenire. Ideoque ait Ioannes: Hic erat quem dixi. In hoc loco, sicut frequenter et in superioribus, uerbum quod est erat, non significationem temporis, sed substantie declarat, ita ut intelligamus hic erat, ac si aperte diceret hic est, hic subsistit, quem dicebam uobis. Ad quos dicebat? Ad discipulos profecto suos, quibus et absentem Christum predicabat, et presentem demonstrabat.  Quod in sequentibus manifestatur, ubi ait discipulis suis: Ecce Agnus Dei qui post me uenturus est, uel, sicut in aliis codicibus scribitur: qui post me uenit. Nam quod in Greco scriptum est , et preteriti temporis participium est et futuri. Ante me factus est. Ac si aperte diceret: Qui post me ordine temporum in conceptione et natiuitate uenit in mundum, ante me factus est, mihi prelatus ordine dignitatis. Ego enim purus et simplex homo sum, ille plus quam homo, ex humanitate et diuinitate compositus; ille Dominus, ego seruus; ille rex, ego precursor. Ideoque sequitur: Quia prior me erat, non solum eternitate diuinitatis, uerum etiam humanitatis dignitate. Sed si quis intentus grecum sermonem inspexerit, alio modo intelliget quod ait:  qui post me uenturus est, hoc est, qui post me uenturus foret, uel qui post me uenit in mundum, ante me factus est, hoc, est coram me apparuit; et quemadmodum prophetaui et cognoui eum spiritualibus oculis, dum essem in utero, ita et nunc carnalibus oculis coram me factum, id est uenientem conspicor. Quod enim in Greco scriptum est , proprie interpretatur: coram me, hoc est, ante oculos meos. Et quid in eo perspicio, siue spiritualibus siue corporalibus oculis? Non aliud, nisi quia prior me erat, seu, ut significantius in Greco, quia primus mei erat. Ad hoc itaque in presentia mea factus est, ut cognoscerem illum primum esse, hoc est, in omnibus me precedere. Precedit enim me in plenitudine gratie. Quidquid gratia possideo, non  aliunde, nisi ex plenitudine gratie ipsius accipio. Ideo consequenter adiunxit:

Et de plenitudine eius nos omnes accepimus. Quam plenitudinem dicit? Non aliam, nisi eam, de qua superius dixit: Et uidimus gloriam eius, gloriam quasi unigeniti a Patre, plenum gratie et ueritatis. Plenitudo quippe gratie secundum humanitatem, et plenitudo ueritatis iuxta diuinitatem in Christo habitat. Unde ait Apostolus: in quo plenitudo diuinitatis corporaliter, hoc est, ueraciter habitat. Sed quomodo in Christo plenitudo gratie secundum humanitatem habitat [1 1Kb] ? Non aliter, nisi quod ipse sit primum et maximum diuine gratie exemplum, in eo quod homo Christus, nullis precedentibus meritis, in unitatem substantie, uel, ut usitatius dicam, persone  assumptus est. Plenitudo autem ueritatis in ipso naturaliter est, quia ipse est ueritas, ipso testante: »Ego sum uia, ueritas et uita«. De plenitudine igitur eius secundum humanitatem et diuinitatem nos omnes accepimus. Nos omnes dicit, qui de Isrelitico populo eum recepimus, et qui de ceteris totius mundi nationibus in eum crediderunt, gratiam accepimus, qua in eum credimus, et ueritatem, qua ipsum intelligimus. Et hoc est quod sequitur: Gratiam pro gratia, ut subaudiatur: de plenitudine eius accepimus gratiam pro gratia; gratiam uidelicet contemplationis ueritatis pro gratia fidei inhumanationis  eius confessionis, hoc est, gratiam speciei pro gratia fidei, gratiam deificationis in futuro, pro gratia actionis et scientie in presenti. Et ne quis eorum, qui se gloriantur in lege, existimaret, se gratiam et ueritatem ex lege accepisse, continuo subiecit:

Quia lex per Moysen data est. Ac si dixisset: Propterea dico ex plenitudine Christi nos omnes accepisse gratiam et ueritatem, et non ex lege, quia lex tantummodo per Moysen data est, que nullam gratiam accipientibus eam secundum litteram impertitur, quoniam nichil aliud est, nisi umbra quedam et symbolum Noui Testamenti. Gratia et ueritas per Iesum Christum facta est. Potest et sic intelligi: quia lex, dum consideratur in Moysi, id est, in littera nuda,  solummodo lex est; dum uero in Christo, gratia et ueritas est. Spiritus enim legis gratia et ueritas est in Christo Iesu. Lex itaque, considerata in Moysi, non est gratia et ueritas, in Christo autem gratia et ueritas est. Beatus Augustinus ita uetus Testamentum discernit a Nouo; ait enim: Lex data est, ut gratia quereretur, gratia autem data est, ut lex impleretur. Tria itaque proponit: legem, gratiam, ueritatem; tres ierarchias insinuans, unam quidem in ueteri Testamento, in obscurissimis enigmatibus traditam; secundum, quam et mediam dicimus, in Nouo Testamento, in quo abundantia gratie, et eorum, que mystice in lege et dicta et facta sunt, apertissima declaratio est; tertiam, celestem dico, iam in hac uita inchoantem, et in altera uita perficiendam,  in qua pure ueritatis contemplatio in his, qui deificantur, absque ulla caligine donabitur. Prima itaque ierarchia legis nomine, secunda gratie, tertia ueritatis appellatione insinuatur. De quibus tribus ierarchiis quisquis plenius scire desiderat, legat sanctum Dionysium Areopagitam [2 1Kb] .

Deum nemo uidit unquam. Ad cumulum laudis plenitudinis Christi additur quod ait: Deum nemo uidit unquam, et quasi hac occasione diuine inuisibilitatis omni beatitudine humana priuaretur natura---ipsius namque contemplatio uera est beatitudo---si non succurrerit diuina bonitas per incarnationem unigeniti Filii Dei, qui in carne, hoc est, in toto homine, quem accepit, non solum se ipsum aperuit, sed omnino antea incognitum  Deum Patrem hominibus manifestauit, sicut ait ipse: »Manifestaui nomen tuum hominibus, quos dedisti mihi«, et iterum Philippo querenti et dicenti, »Ostende nobis Patrem, et sufficit nobis«, respondetur: »Philippe, qui me uidet, et patrem uidet meum«; et iterum: »Nemo uidit Filium nisi Pater, neque Patrem nisi Filius, et cui uoluerit Filius reuelare«. Nec solum hoc de hominibus, uerum etiam de angelis intelligendum. Nam et angeli Deum suum, qui omnem intellectum exsuperat, in sua natura cognoscere non potuerunt, quia inuisibilis et incognitus est, uerbo uero incarnato dominum  suum intellexerunt, Dei uidelicet Filium, et in ipso et per ipsum totam remotam ab omnibus Trinitatem. Uniuersaliter itaque et rationali et intellectuali creature profuit Dei uerbi inhumanatio, rationali uidelicet ad libertatem nature ex morte et seruitio diabolico, et ex ignorantia ueritatis, intellectuali uero ad cognoscendam suam causam, quam prius ignorabat. Hinc Apostolus: »In quo restaurata sunt omnia, que in celo et in terra«. Sed non immerito queritur, cur [1 1Kb] in ueteri Testamento et in Nouo frequenter legatur de Deo, hominibus apparuisse, siue uisibiliter carnalibus oculis, siue inuisibiliter propheticis uisionibus, dum Euangelium ait: »Deum nemo uidit unquam«. Sed si de solo Patre diceretur, quod eum nemo uidit, facillime solueretur  questio, ut persona Filii et Spiritus sancti sepe intelligantur uisibiliter apparuisse, solum uero Patrem remotum ab omni uisione. Quoniam uero non de una persona, sed de sola Trinitate, que Deus unus est, hoc intelligitur dictum, »Deum nemo uidit unquam«, essentiam uidelicet et substantiam unius Trinitatis, quoniam superat omnem intellectum rationalis et intellectualis creature, non immerito inuestigandum est, quod apparuit, dum dicitur Deus siue uisibiliter siue inuisibiliter apparuisse. Beatus Augustinus incunctanter aperit, Filium apparuisse in ueteri Testamento, non tamen in ea substantia, qua Patri equalis est, sed in aliqua subiecta creatura, siue uisibili siue inuisibili. Similiter quando apparuisse Spiritus legitur, uerbi gratia  in specie columbe, non per se ipsum in ea substantia, qua Patri et Filio cessentialis est, sed in subiecta creatura est existimandum. Id ipsum de Patre intellige. uisiones etiam prophetarum, quibus prophete Deum uidisse perhibentur, de subiecta quadam spirituali creatura facte sunt; substantiam uero diuinam per se ipsam nullo modo eis apparuisse Dionysius incunctanter astruit, ne inuisibilis et incomprehensibilis aliquo modo uideri aut comprehendi posse existimetur. Queritur etiam, utrum hoc [dicatur de] hominibus solummodo adhuc in hac uita degentibus, non autem de uirtutibus celestibus, que semper in diuina contemplatione consistunt. Ad hoc dicendum, quia nullus humane seu angelice nature particeps ipsum Deum per se ipsum in sua  propria natura potest contemplari. Quod enim in latino codice scriptum, »Deum nemo uidit«, in greco »Deum nullus uidit«; quippe et nemo et nullus interpretatur. Quid ergo sancte anime hominum et sancti intellectus angelorum uident, dum Deum uident, si ipsum Deum non uident, quem uidere perhibentur? uerbi gratia, ut pauca exempla de multis ponamus, Esaias uidit Dominum sedentem super solium excelsum. Dominus dicit in Euangelio: »Angeli eorum semper uident faciem Patris mei, qui in celis est«. Item: »Qui diligit me, diligetur a Patre meo, et ego diligam eum, et manifestabo me  ipsum ei«. In epistola sua Ioannes: »Scimus quia filii Dei sumus, sed nondum apparuit quid erimus. Scimus autem quia, cum ipse apparuerit, uidebimus eum, sicuti est«. Paulus item: »uidemus nunc per speculum in enigmate, tunc autem faciem ad faciem«, ceteraque id genus. Quid, inquam, uident homines et angeli, uel uisuri sunt, dum apertissime et sanctus Ambrosius et Dionysius Areopagita absque ulla cunctatione inculcant, Deum, summam dico Trinitatem, nulli per se ipsam unquam apparuisse, nunquam apparere, nunquam apparituram? Apparebit itaque in theophaniis suis, hoc est diuinis apparitionibus, in quibus iuxta altitudinem puritatis et uirtutis uniuscuiusque Deus apparebit. Theophanie autem sunt omnes creature  uisibiles et inuisibiles, per quas Deus, et in quibus sepe apparuit, et apparet, et appariturus est. Item uirtute purgatissimarum animarum et intellectum theophanie sunt, et in eis querentibus et diligentibus se Deus manifestat, in quibus ueluti quibusdam nubibus rapiuntur sancti obuiam Christo, sicut ait Apostolus: »Rapiemur in nubibus obuiam Christo«, nubes appellans altitudines clarissimas diuine theorie, in qua semper cum Christo erunt. Hinc est, quod Dionysius ait: »Et si quis eum, Deum uidelicet, uidisse dixerit, non eum uidit, sed aliquid ab eo factum. Ipse enim omnino inuisibilis est, qui melius nesciendo scitur, et cuius ignorantia uera est sapientia«. Unigenitus Filius, qui est in sinu Patris; uel ut in Greco scribitur: qui est  in sinum Patris, uel in sinibus Patris. In quibusdam codicibus Grecorum singulariter sinus Patris dicitur, in quibusdam pluraliter, quasi sinus multos Pater habeat. Ipse enarrauit. Unigenitus itaque Filius Deum narrauit, hoc est, in se ipso manifestauit, non in quantum diuinitas eius, que omnino inuisibilis est, sed in quantum humanitas, quam, ut se ipsum et Patrem suum, necnon et Spiritum sanctum suum hominibus manifestaret et angelis, accepit. Nam humana anima, dum per se ipsam inuisibilis sit, per motus suos corporeos, non quid sit, sed quia sit, manifestat. Et quid est, quod ait: »Qui est in sinu Patris« uel »in sinibus Patris«? Utrum aliud est sinus Patris, aliud unigenitus Filius Patris? Non aliud, sed unigenitus Filius  ipse est sinus Patris. Sinus autem Patris dicitur Filius, quia Patrem insinuauit mundo. Sinus etiam Patris unigenitus Filius est, quia in secretis paterne nature semper est, sicut ipse ait: »Ego in Patre, et Pater in me est«. Quemadmodum igitur domus Patris unigenitus Filius est, sicut ipse ait: »In domo Patris mei mansiones multe sunt«; ac si diceret: In me, in quo Pater ueluti in sua propria domo habitat, multe mansiones sunt; in ea enim unusquisque suam receptionem pro suis meritis et ipsius gratia possidebunt: ita et sinus Patris est Filius; in ipso enim recipit Pater, et colligit, quos uult  recipere et colligere. Enarrauit; hoc est, doctrina et manifestatione [1 1Kb] sue incarnationis Deum inuisibilem demonstrauit et demonstrat et demonstraturus est; sicut ait in ipsa sententia, quam paulo superius introduximus: »Qui diligit me, diligitur a Patre meo, et ego diligam eum, et manifestabo me ipsum ei«.

Et hoc est testimonium Ioannis. Ac si diceret: Hoc totum, quod diximus, ab eo loco »Ioannes testimonium perhibet« usque ad id quod est, »ille enarrauit«, testimonium Ioannis est precursoris de eo, cuius precursor est. Deinde ueluti ex alio primordio narrationis incipit, dicens: Quando miserunt Iudei ab Ierosolimis cet. Et est ordo uerborum: Et confessus est, et non negauit, quando miserunt Iudei ab Ierosolimis sacerdotes et leuitas, et reliqua.  Quid autem non negauit, et quid confessus est?

Quia non sum ego Christus. Putabant enim Iudei Ioannem Baptistam Christum fuisse, quia in prophetis predictum, quod in mundum uenturus esset. Putabant quoque eum Heliam Thesbiten, propter nimiam sui abstinentiam, et castitatem, et solitariam uitam, et asperrimam delictorum reprehensionem, et durissimum uindicte future terrorem. Et preter hoc putabant, eum, Ioannem dico, unum aliquem ex prophetis iterum surrexisse, uidentes maximam prophetie gratiam in eo profecisse. »Non sum ego«, inquit, »Christus, quia Christi precursor sum et uox clamantis in deserto«.

Helias es tu? Et dixit: Non sum. Hec negatio duobus modis intelligitur. Non sum, dixit, Helias,  sed in spiritu et uirtute Heli ueni. Item non sum Helias; ille enim solummodo propheta, ego uero non solum propheta, sed et precursor. Non quod omnes prophete precursores Christi non sint, sed quod nullus prophetarum simul cum Christo uno eodemque anno natus est, qui fieret precursor paruo spatio interposito. Propheta es tu? Respondit: Non. Item dupliciter intelligitur: aut, quia plus quam propheta est, sicut de eo Christus predicat, ideo negat se prophetam esse, aut quod opinioni eorum respondit. Putabant enim, Ioannem unum ex mortuis prophetis preteriti temporis fuisse. Ait ergo: Non sum unus ex ipsis prophetis, de quorum numero existimatis me surrexisse, et presentialiter uobis predicare.

Dixerunt ergo ei: Quis es? Si Christus, seu Helias,  seu aliquis prophetarum non es, dic, quis es, ne absque responso atque ulla cognitione de te ad eos, qui nos miserunt, redeamus, nullumque responsum eis reddere ualeamus. Quid dicis de te ipso? Audiuimus enim, te de Christo predicasse, de te autem ipso nil manifestum asseris. Quid ergo dicis de te ipso?

Ego sum uox clamantis in deserto. Si queritis, inquit, quid de me ipso profero, cognoscite, quia ego sum uox. Non dixit, »quia ego sum homo«,  seu »ego sum Ioannes filius Zacarie«, sed dixit: »Ego sum uox«. Non enim in se humanam substantiam considerauit, nec humanam generationem, siquidem ultra hec omnia exaltatus est precursor uerbi. Deseruit omnia, que intra mundum continentur, ascendit in altum, factus est uox uerbi, ita ut nullam in se substantiam fateretur, preter id quod extra omnem creaturam ex abundantia gratie accepit, esse uidelicet uox uerbi. Hoc autem nomen non a se ipso, sed longe ante ab Esaia propheta, imo a Spiritu sancto per Esaiam sibi est impositum. Itaque ego sum uox, non mea uox, sed clamantis uox; uox enim relatiue dicitur. Clamantis igitur uerbi, hoc est, per carnem predicantis uox est Ioannes. Et ubi clamat uerbum, cuius uox est  Ioannes? In deserto. Hoc desertum multi uolunt intelligi de Iudea, deque toto Isrel. Iudea quippe in desertum redacta est, omni diuino cultu euacuata, idololatrieque sordibus contaminata, legalem litteram solummodo, omni spirituali sensu euacuatam, diuersis superstitionibus pollutam sequens; et que prius confessio dicta est, Iudea enim confessio interpretatur [a 1Kb] , in negationem omnino ueritatis uersa est. In hac itaque solitudine et uox uerbi et ipsum uerbum primo predicauit. Sed cur uocis appellatione precursor uerbi significatur, non immerito queritur. Est igitur uox interpres animi. Omne enim, quod intra semetipsum prius animus et cogitat et ordinat inuisibiliter, per uocem in sensus audientium sensibiliter profert. Animus itaque, id  est, intellectus omnium, Dei Filius est. Ipse est enim, ut ait sanctus Augustinus, intellectus omnium, imo omnia. Cuius precursor pulchre uocis uocabulo nominatur, quia primo per ipsum demonstratus est mundo, dicens »Ecce agnus Dei« et reliqua. Altiori uero theoria desertum intelligitur diuine nature ab omnibus remote ineffabilis altitudo. Deseritur enim ab omni creatura, quia superat omnem intellectum, cum nullum intellectum deserit. Et hoc greco nomine, quod est , luce clarius significatur. quippe interpretatur remotio et excelsitudo, quod omnino diuine conuenit nature. In ipso itaque deserto diuine celsitudinis uerbum clamat, per quod facta sunt omnia. Audi Moysen in Genesi dicentem: »Dixit Deus: Fiat lux«, dixit  Deus: »Firmamentum«; similiter in omnibus operibus sex dierum precedit: »dixit Deus«. Ubi Dei nomine Patrem intelligimus, »dixit« autem Dei uerbum significat. Clamat itaque uerbum Dei in remotissima diuine bonitatis solitudine. Clamor eius naturarum omnium conditio est. Ipse enim uocat ea, que sunt, tanquam que non sunt, quia per ipsum Deus Pater clamauit, id est, creauit cuncta, que fieri uoluit. Clamauit ille inuisibiliter, priusquam fieret mundus, mundum fieri. Clamauit, in mundum  ueniens, uisibiliter mundum saluari. Prius clamauit eternaliter per solam suam diuinitatem ante incarnationem; clamauit postea per suam carnem. Et quid illa uox eius, hoc est precursor eius, uociferat? Audi. Dirigite uiam Domini. Quid est »Dirigite uiam Domini«? Nonne quod sequitur, »rectas facite semitas«? Dirigite ergo uiam Domini, hoc est, recte predicate et credite Dominum, qui uia est, sicut ipse ait: »Ego sum uia et ueritas et uita«. Potest et sic intelligi: »Dirigite uiam Domini«, hoc est, recte credite in Dominum. Non enim per aliam uiam Dominus corda hominum ingreditur, nisi per fidem, que uia est Domini. Sicut dixit Esaias propheta. uidens euangelista sententiam Esaie de precursore Domini in Euangelio secundum Lucam plenissime  scriptam, intermittere uoluit, ne uideretur superfluum, eandem sententiam recapitulare. In hoc loco de mysticis precursoris nominibus pauca inserere non est inconueniens, ut opinor. uox uocatur, quia, sicut uox precedit mentis conceptum, ita Ioannes precessit Dei uerbum. uocatur, id est precursor, quia non solum Ioannes in conceptione et natiuitate, uerum etiam in mysterio baptismatis et predicationis penitentie Dominum precessit. dicitur, hoc est lucem ferens, quia ipse primo lucem mundi in notitiam mundo attulit, et in se ipso gestauit. Stella matutina, quam Greci appellant, Ioannes dicitur, quia, sicut illa stella, quam astrologi luciferum uocant, ortum solis precedit, ita precursor Domini prius  mundo apparuit, quem sol iustitie subsecutus est. Similiter a Grecis uocitatur, propter suam abstinentiam a communibus hominum alimentis. quippe interpretatur locusta, mel, [1 7Kb] esca; itaque locustas et mel siluestre comedens interpretatur.

Et qui missi fuerunt, erant ex Phariseis [2 1Kb] . Queritur, quare Pharisei missi sunt ad Ioannem? Sed ad hoc dicendum: Ideo specialiter Pharisei, audientes predicationem Ioannis generalem omnium resurrectionem ex mortuis populo suasisse, et maxime eo loci, ubi ait, »genimina uiperarum, quis uos liberabit a superuentura ira«, in iudicio uidelicet post resurrectionem, desiderabant audire Ioannem; nam et ipsi resurrectionem mortuorum firmissime  credebant et predicabant, ac per hoc in multis consensisse Christo perhibentur, Paulum quoque apostolum frequenter adiuuisse.

Quid ergo baptizas, si tu non es Christus, neque Helias, neque propheta? Queritur, cur Pharisei tribuerint auctoritatem baptismatis Helie, aut cuipiam prophetarum; audierant enim in prophetis, Christum in mundum uenturum et baptizaturum. Scientes itaque, Iordanem figuram baptismatis gessisse, eumque Heliam et Eliseum siccis pedibus transiisse, figuram baptismatis in Helia et Eliseo non dubitabant precessisse, aut illos ipsos surrexisse  ac baptizasse. Ac per hoc non interrogabant: »Prophetarum unus es tu«? sed solummodo: »Propheta es tu«? ipse uidelicet, qui prefigurabat baptismum. Respondit eis:

Ego baptizo in aqua; ac si diceret: ego tingo in aqua solummodo per purgationem corporum, sanctificationem corporis et anime in eo, qui uere baptizat, prefigurans. Medius autem uestrum stat, hoc est, presens uobis apparet, quem uos nescitis, quia in eum non creditis, neque, quis sit, cognoscitis.

Ipse est, qui post me uenturus est. Hic est, qui in diuina disputatione et predicatione, priusquam fieret mundus, definitus [3 1Kb] est, quod post me uenturus esset in mundum, ut me precursorem suum subsequeretur. Qui ante me factus est; hoc est, qui coram  oculis mentis mee et corporis presens factus est. Ipsum siquidem uideo, et cognosco in medio uestrum, uos autem eum nescitis. Est et alius intellectus in his uerbis, ut Maximo placet. Ioannes figuram penitentie gerit, quoniam penitentiam predicauit; Christus autem figuram iustitie, non solum quia mundum iudicat, uerum etiam, quia ipse iustitia eterna est. Penitentia non nisi post preuaricationem iustitie ualet fieri; humana itaque natura, que leges diuinas in paradiso transgressa est, sub persona Ioannis penitentiam predicat et facit, et substantialem Dei uerbi iustitiam precedentem se per diuinitatem, et post se uenturam per carnis dispensationem manifeste declarat, ut eam, humanam dico naturam, iuxta diuinas leges, quas  superbiendo spreuerat, conuersantem, ad pristinum eterne iustitie statum reuocaret. Cuius ego non sum dignus, et reliqua. Calceamentum uerbi est sua caro, quam de uirgine assumserat, que per figuram calceamenti insinuatur. Ut enim calceamentum ex corio mortuorum animalium efficitur, ita caro Christi propter nos mortalis facta est, ut morte ipsius mors nostra omnino interimeretur. Nam caro Christi non merito sui peccati mortalis facta est, sicut caro nostra, sed ad naturam nostram post peccatum condescensione passibilis erat. Mortem siquidem subire propter nos non renuit, causam uero mortis, peccatum dico, non recepit. Ideoque mors eum detinere non potuit, quia debitor mortis non fuit. Non poterat mors detinere captiuum, quem non inuenerat criminosum.  A primo ergo homine ante peccatum accepit absque peccato esse; ab eodem post peccatum accepit mori posse; quibus duobus totam nostram naturam in se ipso restituit. Mortem quippe nostram omnino in se deleuit, et uitam eternam restituit. Eo uero, quod peccato caruit, naturam nostram, antequam peccaret, in se manifestauit. Si itaque calceamentum uerbi caro uerbi est, non incongrue corrigiam calceamenti eius subtilitatem, et inuestigabilem perplexionem mysteriorum incarnationis intellige. Cuius mysterii altitudinem soluere indignum se precursor iudicat.  Notandum tamen, quod non dixit, »cuius corrigiam calceamenti non soluam«, sed dixit: »Non sum dignus, ut soluam corrigiam calceamenti«. Soluit enim ille mysteria incarnationis Christi, quando ipsum apertissime manifestauit mundo, multaque de diuinitate et humanitate ipsius aperuit. Indignum tamen ad hoc agendum se comparat. Potest etiam per calceamentum Christi uisibilis creatura et sancta Scriptura significari; in his enim uestigia sua ueluti pedes suos infigit. Habitus quippe uerbi est creatura uisibilis, que eum aperte predicat, pulchritudinem suam nobis manifestans. Habitus quoque eius facta est Scriptura, que eius mysteria continet, quorum omnium, id est, creature et littere corrigiam, hoc est, subtilitatem soluere indignum se precursor existimat.  Duo pedes uerbi sunt, quorum unus est naturalis ratio uisibilis creature, alter spiritualis intellectus diuine Scripture. Unus tegitur sensibilis mundi sensibilibus formis, alter diuinorum apicum, hoc est, Scripturarum superficie. Duobus quippe modis diuine legis expositores incarnationem Dei uerbi insinuant. Quorum unus est, qui eius incarnationem ex uirgine, qua in unitatem substantie humanam naturam sibi copulauit, edocet. Alter est, qui ipsum uerbum quasi incarnatum, hoc est, incrassatum litteris rerumque uisibilium formis et ordinibus asserit. Cuius biformis calceamenti corrigia est diligens in his omnibus ueritatis inquisitio ac perplexa admodum uestigatio, cuius solutione indignum se precursor iudicat.

Hec in Bethania facta sunt trans Iordanem, ubi  erat Ioannes baptizans. Hec, inquit, que hactenus dicta sunt a precursore de diuinitate Dei uerbi et humanitate, deque precursoris ipsius predicatione, Phariseisque responsione, in Bethania facta sunt, trans Iordanem, hoc est ultra Iordanem. Bethania interpretatur domus obedientie [a 1Kb] . Sunt autem due Bethanie, quarum una ultra Iordanem, ubi erat Ioannes baptizans, altera infra Iordanem, non longe ab Ierusalem, ubi Dominus Lazarum suscitauit. Sed hec plenissima mysteriorum sunt. Bethania igitur trans Iordanem prefigurat mystice humanam naturam, que domus obedientie, priusquam peccaret, facta est. Ad hoc enim creata, ut diuinis mandatis, sibi intra septa paradisi, hoc est, intra naturalia sui bona traditis obediret, ne a contemplatione et amore  Creatoris sui, ad cuius imaginem creata est, recederet, sed semper ei adhereret. Trans Iordanem Bethania humana natura ultra fluenta diuine gratie, que post incarnationem uerbi in eam diffusa sunt, ueluti egestate diuinorum bonorum et siccitate infusionis sapientie confecta residebat. Bethania uero in Iudea citra Iordanem iuxta Ierusalem eadem natura, per incarnationem uerbi Dei liberata, et per fluenta diuine gratie, que primitus per sacramenta  baptismatis distribuuntur ueluti in Iudeam, id est, in ueram confessionem fidei et actionis et scientie, et in domum obedientie, hoc est, in unitatem Ecclesie diuinis legibus obedientis transducta iuxta Ierusalem posita est. Ierusalem quippe uisio pacis interpretatur [b 1Kb] . Que celestem ciuitatem significat, ad quam adhuc humana natura non peruenit omnino, quod post generalem omnium resurrectionem futurum esse credimus, quando ad integram plenissimamque diuine speculationis humana natura introducetur. Adhuc tamen non longe a celesti patria distat, dum adhuc in carne moratur in domo obedientie. Ex parte enim ueritatem cognoscit, sui redemptoris gratia illuminata; ex parte prophetat, inuisibilibus symbolis mysticisque doctrinis  ea, que ad purum non intelligit, significans. Ac per hoc in hac una sententia euangeliste tres ierarchie, hoc est, tria sacerdotia mystice insinuantur. Primum siquidem sacerdotium, quod erat sub lege, ueluti Bethania ultra effusiones per Christum gratie et ueritatis in Nouo Testamento constituitur. Quod, sacerdotium dico, longe ab Ierusalem, hoc est, a uisione pacis distabat, propter obscura sui mysteria et ad intelligendum difficillima, propterque mandatorum eius densissimas caligines, et a luce ueritatis ualde remotas. Secundum sacerdotium est in Nouo Testamento; quod a predicatione precursoris incipit, et in fine mundi terminabitur, sicut ait Scriptura: »Lex et prophete usque ad Ioannem, et ab eo regnum celorum«. Quod sacerdotium  partim lucet clarissima ueritatis cognitione, partim obscuratur in symbolis. Symbola autem Noui Testamenti principalia tres sunt, hoc est, tres mystice hostie, quarum una baptismatis est, altera [1 1Kb] , hoc est, communionis corporis Domini et sanguinis, tertia in mysterio chrismatis. Tertium sacerdotium in futura uita celebrabitur, in qua nulla symbola, nulla figurarum obscuritas, sed tota apparebit clarissima ueritas. Ideoque sacerdotium Noui Testamenti medietatem quandam inter preteritum legis, et futurum beate uite obtinet [2 1Kb] . In quibusdam quippe ueritatem considerat ut futurum, in quibusdam in ministeriis celebrat ut preteritum. Bethania itaque trans Iordanem sacerdotium legis, Bethania citra Iordanem, non longe ab Ierusalem,  sacerdotium gratie, Ierusalem prefigurat futuram beatorum uitam. In sacerdotio igitur legis quasi trans Iordanem sub lege nature et sub lege scripta erudita est et correcta ipsa humana natura, que imaginem Dei post preuaricationem in se obscurauit per ueritatis ignorantiam, et contaminauit per rerum temporalium concupiscentiam. In sacerdotio Noui Testamenti sub Christo eadem natura illuminata, et sub lege gratie educata, et futuro sacerdotio  ueluti proxima atque perfecta facta est, illuminata quidem per fidem, educata uero per spem, et proxima facta diuine uisioni per caritatem, in quantum diuinarum intelligendarum sublimitates adhuc in carne posita sinitur penetrare. Sed si queris harum trium legum, naturalis dico, et scripte, et gratie differentiam, breuiter cognosce. Lex nature est, que imperat, omnes homines se inuicem equaliter diligere, ut quemadmodum una eademque natura omnibus idem, ita et communis omnium ab omnibus dilectio fiat. Lex scripta est, que prohibet legem nature uiolari, et discernit inter uirtutes et uitia, et figuram legis gratie gerit. Ipsamque legem scriptam dico adiutorium esse legis nature, ut, quoniam lex nature per se ipsam solummodo humanam  naturam corrigere non ualuit, uiolentia legis scripte, que prohibenda sunt, cerceret, et que adimplenda, doceret. In tantum quippe lex nature in hominibus pene abolita est, ut neque conditorem suum cognosceret, neque inter uirtutes et uitia ullam differentiam habere posset. Lex gratie est, que docet non solum homines se inuicem diligere, et uirtutes et uitia discernit, uerum etiam supra hec, quod soli diuine gratie possibile est, pro hominibus non solum bonis, uerum etiam et malis, si necesse est, mori. Quam legem Christus in se ipso adimpleuit, quando non solum pro omnibus hominibus, uerum etiam pro omnibus impiis passus est. Ubi erat Ioannes baptizans. Ioannes baptizabat trans Iordanem, merito, quia adhuc uerum baptisma,  quod liberat totam humanam naturam non solum de originali peccato, uerum etiam de propriis delictis in his, qui subeunt illud, non habebat, sed solummodo ueluti sub figura quadam perfecti baptismatis, quod in Christo subsecutum est, in sola aqua baptizabat. Ultra igitur Iordanem baptizabat, id est, ultra diuinorum donorum fluenta, que nondum in Christo inchoauerunt in humanam naturam descendere. Ioannes erat trans Iordanem, quoniam Ioannes figuram legis nature, necnon et legis scripte gestabat. Lex quippe nature in Ioanne prefigurabatur. Nam qui sub lege nature degunt pie et caste, omnique carnalis conuersationis contagione remote, ueluti in quadam solitudine diuinarum uirtutum debent uiuere, ut Ioannes. Legem quoque scriptam  Ioannes significat, quoniam ipsius finis est; »lex enim et prophete usque ad Ioannem«. Quoniam uero non solum propheta, uerum etiam manifestator Christi factus est, non modo legem significat solam, sed et Euangelium et gratiam. Ideoque sequitur: »Et ab eo regnum celorum«; ac si dixisset: In Ioanne, ueluti quodam confinio, et lex finitur, et manifestatio gratie, quam regnum celorum uocat, ab eo incipitur.

Altera die, uel, ut in Greco significantius scribitur, alia die uidet Ioannes Iesum uenientem ad se Alia, inquit, die, hoc est, alia cognitione. Prima enim cognitio fuit, quando eum concurrentibus ibidem  populis manifestauit, dicens: »Hic erat, quem dicebam uobis«. Nunc autem, ueluti secunda notitia, altera die, uel alia die, uidet Ioannes Iesum uenientem ad se. Duplici contuitu, mentis uidelicet et corporis, Ioannes precursor Dominum suum, quem precurrebat, cognoscit uenientem ad se, non solum corporis gressibus, uerum interioris sue contemplationis accessibus. iehsu uenit ad Ioannem. uenit igitur iehsu ad Ioannem, hoc est, dignatus est cognosci ab Ioanne secundum diuinitatem suam et humanitatem. Et ait: Ecce Agnus Dei, ecce qui tollit peccatum mundi. Manifeste eum populis predicat, dum dicit: »Ecce Agnus Dei«. uerbum Dei ab Ioanne Agnus nominatur. Ipse enim erat, quem mysticus Agnus in lege prefigurabat. Nec mirum,  si umbra predicatur de ueritate. Umbra erat legalis Agnus, ueritas erat, ac ueluti quoddam corpus umbre, iehsu Christus. Agnus quoque nominatur non irrationabiliter. Tria enim Agnus possidentibus se ministrat: lac, lanam, esum quoque sue carnis. Dominus noster credentibus se indumenta prestat uirtutum, lacte, hoc est, simplici doctrina ueritatis eos nutrit, et ad perfectam escam diuine sue contemplationis perducit. Agnus dicitur Christus Dei, quia pro omni mundo immolatus est; ideoque sequitur: Ecce qui tollit peccatum mundi. Tollit, ait, non de loco ad locum, uel de tempore in tempus, sed omnino tollit, ne omnino sit, et per sue sanctissime carnis interemtionem omnino totum mundi peccatum interimit. Peccatum mundi dicitur originale  peccatum, quod commune est totius mundi, hoc est humane nature; cuius reatus nunc gratia baptismatis demittitur, ipsum uero in fine mundi, in resurrectione omnium, omnino destruetur. Est itaque originale peccatum illud, quo tota humana natura, simul et semel ad imaginem Dei condita, et in qua omnes homines, ab initio mundi usque ad finem, et unum sunt, et secundum corpus et animam simul creati, leges diuinas per inobedientiam transgressa est in paradiso, nolens mandatum Dei custodire. Non enim primus Adam ille, qui ex generalitate nature humane ante ceteros in mundum hunc uisibilem uenit, solus peccauit, sed omnes peccauerunt, priusquam in mundum procederent. Nam quod Apostolus ait: »sicut enim  in Adam omnes moriuntur, ita in Christo omnes uiuificatur«, non de ipso uno ac primo homine intelligimus, sed nomine Adam omnem generaliter naturam humanam significari accipimus. Ille siquidem singularis Adam non nasceretur in hunc mundum corruptibilem per generationem, si nature humane non precederet delictum. Diuisio quippe nature in duplicem sexum, uirilem dico et femineum, et ex ipsis humane processionis et numerositatis per corruptionem generatio, pena generalis peccati est [a 1Kb] , quo simul totum genus humanum preuaricatum est mandatum Dei in paradiso. Hoc igitur generale  peccatum originale dicitur; nec immerito, quoniam peccatum communis omnium originis est, cuius merito mortis et corruptionis omnes homines, excepto Redemptore, debitores sumus; solus siquidem ad medicamentum uulneris Redemptor noster in illa massa totius humani generis absque peccato relictus est, ut per illum solum semper saluum totius nature uulnus curaretur, ac per hoc ad pristinum statum salutis totum, quod uulneratum est, restitueretur. Hoc itaque originale peccatum, singulorumque post generationem in hunc mundum delicta, gratie baptismatis abundantia per Saluatorem nostrum relaxantur, ut omnino non sint. Et hoc est, quod ait euangelista: »Ecce Agnus Dei, qui tollit peccatum mundi«. Hic est unicus et singularis Agnus mysticus,  in cuius figura Isreliticus populus singulos agnos per singulas domus paschali tempore immolabat. Nam et nos, qui post peractam eius incarnationem et passionem et resurrectionem in eum credimus, eiusque mysteria, quantum nobis conceditur, intelligimus, et spiritualiter eum immolamus, et intellectualiter mente, non dente, comedimus [b 1Kb] . Itaque unusquisque credentium Christo, secundum propriam uirtutem, et subiectum sibi uirtutis habitum et qualitatem, et crucifigitur, et crucifigit sibimet ipsum Christum, Christo uidelicet concrucifixus. Unus quidem soli peccato crucifigitur, dum ab omnibus operationibus ipsius in carne et per carnem suam quietus, ueluti quadam morte obrutus efficitur; et illud, peccatum dico, clauis timoris Domini confixum mortificat,  dum omnes ipsius impetus, ne quid in sua carne operari ualeant, refrenat. Alius passionibus, hoc est, infirmis anime actionibus, quibus primo in se ipsa corrumpitur, priusquam per corpus operetur---actio quippe anime est, operatio uero corporis---crucifigitur, dum per potentias restaurate anime sanatur. Alius passionum phantasiis, hoc est, imaginibus rerum sensibilium, que in sensibus corporeis, quos sapientes uocant passiones, formantur, crucifigitur, dum eis, phantasiis dico, sui sensus obstruuntur, ne in libidinem cuiuspiam rerum temporalium per eos turpiter attrahatur. Alius cogitationibus, mentisque conceptionibus, quas per sensus corporeos de sensibilibus rebus hauserat, crucifigitur, ne diutius in eis demoretur, a diuinis contemplationibus retractus.  Alius non solum phantasiis sensuum, uerum etiam omnino ipsis omnibus sensibus moritur, ne per eos ullo errore seducatur. Alius omnem naturaliter familiaritatem et habitum, quem per sensus corporeos ad sensibilia possederat, ueluti ipsis omnibus crucifixus  deponit. Alius uniuersaliter omnem sensibilem motum in se ipso, ueluti in quadam cruce, extinguit, ita ut nullum omnino in se ipso naturalem habeat actum. Et unusquisque horum secum crucifigit Christum. Unusquisque enim fidelium, qualem in animo habuerit habitudinem per incrementa uirtutum, talem de Christo habebit fidem per augmenta intelligentiarum; et quotiens prioris uite modis et inferioris moritur, et in altiores gradus subuehitur, totiens opiniones de Christo, quamuis simplices, tamen in ipso et cum ipso morientur, et in sublimiores de eo theophanias fide atque intelligentia prouehetur. Itaque in suis fidelibus Christus quotidie moritur, et ab eis crucifigitur, dum carnales de eo cogitationes, seu spirituales, adhuc tamen imperfectas,  interimunt, semper in altum ascendentes, donec ad ueram eius notitiam perueniant; infinitus enim infinite etiam in purgatissimis mentibus formatur. Alius ab ipsa intellectuali operatione perfecte quiescit, ueluti perfecte mortuus; non enim solummodo naturales actus anime, uerum etiam intellectuales eius operationes superat. Alius actiue crucifigitur philosophie. Actiua autem philosophia est, que circa naturalium uirtutum adunationes et discretiones uersatur. Actiua quoque philosophia rationes inhumanati uerbi, quantum ualet, considerat; quas omnes, hoc est totam moralem philosophiam, de uirtutibus anime deque Christi carne spiritualis homo superans, ad ipsam naturalem contemplationem in Spiritu, ueluti a quadam carne uerbi ad ipsius  animam transcendit. Alius naturali theorie moritur. Est autem naturalis theoria rationabilis anime, quam Christus accepit, uirtus speculatiua, cui spiritualis homo moritur, dum iam non solum negat Christum carnem esse, quam iam in spiritum uersam esse intelligit, uerum etiam ipsum depellit rationabilem animum esse. Ut enim caro ipsius exaltata est et mutata in animam rationabilem, ita rationabilis ipsius anima in intellectum et subuecta est et uersa; ac per hoc, qui ad eum perfecte ascendit, ad uniformem simplamque theorice scientie in mysteria inductionem, ueluti a quadam Christi anima ad intellectum ipsius transuehi necesse est. Alius ab eadem simpla theologica scientia, que maxime circa Christi intellectum circumuoluitur, in ipsam perfectam secretamque diuinam  infinitatem per negationem, omnibus, que post Deum sunt, moriens, ueluti a quodam intellectu Christi ad ipsius diuinitatem mystice ascendit. Sic Agnus Dei in cordibus fidelium mactatur, et mactando uiuificatur; sic peccatum mundi ab omni humana  [8 1Kb] natura tollitur. Ubi non spernenda questio susurrat. Merito quippe queritur, quomodo Agnus Dei, id est Saluator mundi, originale totius humane nature peccatum tollit, utrum re ipsa iam ablatum est, et de tota natura purgatum, an adhuc in sola spe, re autem post communem humane nature resurrectionem auferetur? Nam si iam humana natura ab originali peccato reipsa liberata est, cur quotidie, qui baptizantur in Christo, remissionem originalis peccati propriorumque delictorum, que ab originali peccato, quadam scaturigine, manant, per abundantiam gratie accipiunt? Cur etiam, qui in carne nascuntur sine carnali concupiscentia, que nichil aliud est nisi pena originalis peccati, nasci non possunt a 1Kb] ? Si enim causa, peccatum dico originale,  penitus eradicata est, quare suos effectus, uel potius sua pena adhuc permanet, de qua pena, qui ex ipsa carnali concupiscentia nascuntur, gratia baptismatis purgantur, inchoantes per Spiritum in Christo renasci, ita ut non solum, qui in carne per concupiscentiam carnis procreantur, parentum suorum delicti, quo concipiuntur, uerum etiam communis criminis, originalis uidelicet peccati, quo uniuersaliter in primo homine omnes homines deliquerant, indulgentie baptismatis indigeant? Ad hoc itaque dicendum, quia iam ab originali peccato humana natura neque in omnibus communiter, neque in singulis specialiter, re ipsa abolitio facta est perfectaque interemptio. Hoc enim seruatur ad ultimam in fine mundi uictoriam, quando, ut ait Apostolus,  nouissimus inimicus destruetur mors. Dum enim uniuersaliter destruetur mors, que masculino nomine nouissimus inimicus uocatur, quoniam grece , id est mors, masculini generis est, necessario causa eius, originale peccatum, omnino ab humana natura delebitur. Precedet enim abolitio cause abolitionem effectus, hoc est, precedet interemptio originalis peccati in omnibus et in singulis interemptionem mortis; similiter in toto et in parte, quando etiam implebitur, quod dictum est per prophetam: »Ero mors tua, o mors, et morsus tuus, o inferne«. Adhuc itaque in spe liberata natura, in futuro uero reipsa liberabitur. Quid ergo datur per gratiam diuine generationis, per baptismum  dico, si omnino originale peccatum radicitus non exstirpatur? Ad hoc dicendum: reatus solummodo originalis peccati per baptismum laxatur, manente adhuc originali peccato. Aliud enim est sagittam auferre de uulnere, aliud postea uulnus sanare. Hoc igitur totum est, quod nobis gratia baptismatis confert. Ex reatu enim peccati nos liberat,  et in gratiam diuine filietatis exaltat, ut dimisso reatu uulnera delictorum nostrorum sanari incipiant. Quanto enim tempore reatus, quasi quoddam ferrum, in uulnere remanserit, nullum uulnus sanari possibile est; eo autem subtracto, spirituali medicine locus tribuitur. . . . . . . . . . . . . . . . . . . . . . . . . . . .



FRAGMENTUM II. CAP. III, 1---Iu, 28.

Erat homo ex Phariseis, Nicodemus nomine, princeps Iudeorum. Phariseus, diuisus interpretatur; Pharisei, diuisi [b 1Kb] . Secta namque eorum diuisa est a ceteris Iudeis, id est a Scribis et Sadduceis. Soli quippe Pharisei resurrectionem mortuorum crediderunt, ceteris contendentibus. Nicodemus  interpretatur uictoria populi, uel uictor populus, figuram gestans omnium, qui ex Iudaico populo in Christum crediderunt. Omnis autem, qui credit in Christum, uincit mundum. Princeps Iudeorum, hoc est unus de principibus Iudeorum, doctus legalis littere, magister Isrel.

Hic uenit ad Iesum nocte. Iuxta Augustinum Nicodemus in figura catechumenorum ponitur. Etenim catechumeni, id est, in fide instructi, nondum tamen baptizati, neque sacramento corporis et sanguinis Domini imbuti, solam fidem habentes, ad Christum ueniunt; ignorantes adhuc uirtutem baptismatis, quod nondum accipiunt, ueluti in quadam nocte ignorantie sacramentorum accedunt. Iuxta uero Gregorium theologum Nicodemus ueluti quidam  nocturnus discipulus accipitur, conformans eos, qui perfectissime in Christum credunt, ita ut nichil de integritate catholice fidei eos lateat, luce tamen perfectorum operum carent, timentes carnalium suarum cogitationum et actionum, ueluti infidelium Iudeorum impetum atque inuidiam, sola fide colloquio Christi fruuntur, bonorum operum fiduciam non habentes. Propterea Euangelista ait: »Hic uenit ad eum nocte«. Et dixit ei: Rabbi, scimus, quia a Deo magister uenisti; nemo enim potest hec signa facere, que tu facis, nisi fuerit Deus cum eo. Ex his uerbis, quibus Nicodemus uisus est Christum alloqui, datur intelligi, ipsum, Nicodemum dico, unum fuisse ex his, qui crediderunt paulo ante in die Pascha, de quibus dictum est: »Cum autem esset  Hierosolomis in Pascha in die festo, multi crediderunt in nomine eius, uidentes signa eius que faciebat«. Ad hoc enim respicit quod ait: »Nemo potest hec signa facere que tu facis, nisi fuerit Deus cum eo«.

Respondit iehsu, et dixit ei: Amen, amen dico tibi, nisi quis natus fuerit denuo, non potest uidere regnum  Dei. Queritur, cur iehsu de secunda natiuitate, que est secundum spiritum, respondit Nicodemo, cum ipse nichil inde interrogasse uideatur? Sed respondendum: quoniam Dominus uidit eum credidisse, sicut et ceteri crediderunt, qui signa eius uiderunt, et existimasse, quod sola fides eis sufficeret, absque spiritualis generationis uirtute et sacramentis, continuo docere eum cepit de natiuitate, que est secundum spiritum. Ac si ei aperte diceret: Non sufficit tibi, solummodo in me credidisse, nisi sacramenta baptismatis accipias, uirtutemque spiritualis generationis intelligas. Notandum, quod in codicibus Grecorum legitur, ubi in latinis codicibus denuo reperitur, ut sit sensus: nisi quis natus fuerit , hoc est desursum,  ut desursum dicamus pro denuo; quod et facilius intelligitur, et duabus natiuitatibus, terrene uidelicet atque celesti, conuenientius. Ait enim Apostolus: »Primus homo de terra terrenus, secundus homo de celo celestis«. Due siquidem natiuitates sunt, ut ait Augustinus; quarum una de terra, altera de celo, hoc est desursum; una ex parentibus, secundum carnem, altera ex Christo et Ecclesia, secundum spiritum; una in similitudine iumentorum per peccatum in mortem, altera in similitudine celestium uirtutum per gratiam in uitam; una contra naturam per delictum, altera secundum naturam per delictorum remedium. Gregorius autem theologus quatuor natiuitates astruit, quas etiam Dominus noster iehsu Christus pro salute  humane nature subiisse dignatus est. Quarum prima est natiuitas illa, in qua totum genus humanum simul de nichilo natum; de qua scriptum est: »Et fecit Deus hominem ad imaginem et similitudinem suam«. Secunda, que hominis delictum subsecuta ex utroque sexu, ad similitudinem ceterorum animalium, de qua eadem Scriptura dicit: »Masculum et feminam fecit eos«; per quam totum genus humanum in infinitum multiplicatur terrena successione. Tertia, que est secundum spiritum, de qua nunc Dominus ait: »Nisi quis natus fuerit denuo«; in qua natiuitate incipit humana natura ad suam pristinam sedem, de qua corruit, redire. Quarta erit in resurrectione omnium, quando nascetur simul tota nostra natura,  morte interempta, in uitam eternam. Prima itaque naturalis, secunda propter peccatum, tertia per gratiam Redemptoris, quarta secundum naturam simul et gratiam. Inest enim naturaliter humane nature uirtus resurrectionis, siquidem contraria omnino sibi est mors eterna. Quid autem natura confert resurrectioni, et quid gratia, alius disserendi locus est. Non potest uidere regnum Dei. Regni Dei multiplex intellectus est. Regnum Dei est ecclesia fidelium, de qua scriptum: »Regnum Dei inter uos est«. Regnum Dei uniuersitas corporalis et spiritualis creature. Regnum Dei celestes uirtutes et iustorum  anime. Regnum Dei est Filius Dei, qui »a fine usque ad finem adtingit fortiter et disponit omnia suauiter«. Regnum Dei uisio ueritatis est. Quod ergo ait: non potest uidere regnum Dei, non incongrue intelligitur: non potest me cognoscere, qui sum regnum Patris. Non enim solummodo rex omnium sum, sed et illud regnum et omnia. Recte igitur uisio ueritatis regnum Dei et dicitur et intelligitur.

Dicit ad eum Nicodemus: Quomodo potest homo nasci cum senex sit? Numquid potest in uentrem matris sue secundo introire et [re] nasci [1 1Kb] ? Carnaliter intellexit, qui adhuc secundum carnem solummodo natus fuit, et ideo carnaliter respondit, quoniam non erat natus ex sacramento baptismatis et spiritu. Attamen uere dixit, quia nemo potest bis nasci  secundum carnem, sicut nemo potest bis nasci secundum spiritum. Ut enim nascitur semel homo in carne ex carne, ita semel nascitur homo ex spiritu in spiritu. Sacramentum namque baptismatis semel acceptum nemo potest iterare.

Respondit iehsu: Amen, amen dico tibi, nis quis natus fuerit ex aqua et spiritu, non potest introire in regnum Dei. Ubi datur intelligi, non aliud esse uidere regnum Dei, et aliud introire in regnum Dei, sed idipsum. Qui enim uidet regnum Dei, ille intrat; et qui intrat, ille uidet. uidere enim intrare est, et intrare uidere, hoc est ueritatem cognoscere. Nisi quis natus fuerit ex aqua et spiritu, hoc est, ex sacramento uisibili et intellectu inuisibili. Ac si aperte dixisset: Nisi quis  symbolum baptismatis acceperit uisibiliter, et spiritum, id est, intellectum ipsius symboli non perceperit, non potest introire in regnum Dei. Potest et sic intelligi: ex aqua, hoc est, ex uisibili sacramento, et Spiritu sancto. Queritur, qua de causa Dominus uisibile sacramentum baptismatis in aqua fieri constituit, cum uideatur sola doctrina spiritualis per fidem sufficere ad natiuitatem hominis ex spiritu. Sed et hoc dicendum: quoniam homo ex uisibili corpore et inuisibili anima constituitur, necessarium erat sacramentum uisibile ad purificationem uisibilis corporis, sicut necessaria est inuisibilis fidei doctrina ad sanctificationem inuisibilis anime. Quamuis enim sacramentum uisibile baptismatis nichil adhuc in hac uita corpori uideatur conferre, in resurrectione  tamen futura de mortali efficiet immortale, de corruptibili incorruptibile, et cetera, que ad gloriam future resurrectionis pertinebunt. uerumtamen etiam in presenti uita sanctificat fidelium corpora uirtus sacramenti, cum templum Dei efficiantur, dicente Apostolo: »Nescitis, quia corpora uestra templum sancti Spiritus sunt«? Sed si quis plene uirtutem baptismatis noscere desiderat, legat sanctum Dionysium Areopagitam in libro de Ecclesiastica ierarchia.

Sequitur: Quod natum est ex carne, caro est, et quod natum est ex spiritu, spiritus est. Duas natiuitates  repetit, ex carne uidelicet et ex spiritu. Quod natum est ex carne, hoc est, ex primo homine per carnis successionem, caro est, hoc est, carnale est. Notandum, quod in hoc loco nomine carnis non carnem solummodo, sed totum carnalem hominem significauerit. Siquidem sepe anima carnalis carnis nomine uocitatur, unde Apostolus: »Caro concupiscit aduersus spiritum, et spiritus aduersus carnem«. Sciendum quoque, quod, sicut totus homo carnalis anima et corpore caro dicitur, ita et totus homo spiritualis anima et corpore spiritus, quoniam nascentes homines in Christo per Spiritum sanctum unum cum ipso Spiritu efficiuntur secundum corpus et animam. Ubi datur intelligi, quod sacramentum baptismatis mutationem carnis in  spiritum futuram esse prefigurat.

Non mireris, quia dixi tibi: Oportet uos nasci denuo. Ac si dixisset: non sit tibi mirum et incredibile, hominem nasci iterum ex spiritu.

Spiritus ubi uult spirat. Ubi Spiritus sanctus uirtutem sanctificationis sue uult perficere, ibi spirat, ibi sanctificationem perficit. Ex hoc intelligitur, quod fides, qua credimus in Christum, et sacramentum, quo renascimur, dona sancti Spiritus sint, qui ubi uult spirat, hoc est, operatur in his, in quibus uult operari, diuidens singulis propria, prout uult. Et uocem eius audis. De uoce sancti Spiritus sat est uerba sancti Augustini ponere. Ait enim: »Nemo uidet spiritum; quomodo audimus uocem spiritus? Sonat psalmus, uox est spiritus. Sonat  Euangelium, uox est spiritus. Sonat sermo diuinus, uox est spiritus. uocem eius audis, et nescis, unde ueniat et quo uadat. Si nasceris et tu de spiritu, hoc eris ut ille. Qui non est natus adhuc de spiritu, nescit de te, unde uenias et quo uadas; hoc enim ait secutus: Sic est et omnis qui natus est ex spiritu«. Hactenus uerba Augustini. uox igitur spiritus est uox Christi, quam audiuit Nicodemus. Sed quoniam ille adhuc non est natus ex spiritu, neque cognouerat, unde ueniat spiritus, et quo uadat, quamuis uocem eius audierit, dicitur ei: Sed nescis, unde ueniat et quo uadat, quia adhuc non es natus ex spiritu. Ideoque, quamuis uocem meam audias, dum de spiritu meo loquor, nescis, unde uenit spiritus ille, id est, qua occasione uult ex  se nasci hominem in spiritu, aut ad qualem perfectionem ducit ipsum nascentem ex se hominem. Nam qui ex eo nascitur, unus cum eo efficitur. Quemadmodum ille Spiritus sanctus est per naturam, ita et nascentem ex se spiritum sanctum efficit per gratiam. Sic est omnis qui natus est ex spiritu. Non ut tu, o Nicodeme, qui nondum natus es ex spiritu, nescis, unde ueniat spiritus et quo uadat, quamuis uocem eius audias, omnis, qui nascitur ex spiritu, et uocem eius audit, hoc est intelligit, et qua de causa spirat in his, in quibus uult, et ad qualem finem eos perducit. Mihi tamen uidetur facilius intelligi, si interrogatiue proferatur quod Dominus ait, sic est omnis natus ex spiritu, ut sit  sensus: spiritus ubi uult spirat, et uocem eius audis, sed nescis unde uenit et quo uadit, quoniam adhuc non es natus ex spiritu; sic est omnis? Ac si dixisset: putasne sic esse omnem nascentem ex spiritu, ut audiat uocem spiritus, ignoret autem, unde uenit et quo uadit? Noli hoc existimare. Nam si nascaris ex spiritu, non solum uocem eius audies, uerum etiam cognosces, unde uenit et quo uadit. uenit a Patre per Filium, sicut alibi scriptum: »Quem mittet Pater in nomine meo, ut ex se credentes in Christum nascantur«. Redit ad Patrem per eundem Filium, nascentes ex se in diuinam filietatem reducens.

Respondit Nicodemus et dixit ei: Quomodo possunt hec fieri? Adhuc hesitat, qui litteram legis  legerat, spiritum autem ipsius omnino ignorabat. Quod ait Apostolus: »Littera occidit, spiritus autem uiuificat«. Lex enim lecta et non intellecta occidit, lecta uero et intellecta uiuificat. Proinde impossibile Nicodemo uisum erat, quod de natiuitate ex spiritu Dominus predicabat. Ignorans spiritum diuine doctrine refellitur iudaica superbia, que negat altiora esse legis littera, in qua redolent diuina mysteria Ac per hoc reprehenditur Nicodemus a Domino. Ait euangelista:

Respondit iehsu et dixit ei: Tu es magister Isrel et hec ignoras? Ubi notandum, quod non insultando Dominus dixit tu es magister Isrel, sed superbiam opprimendo, que nichil preter litteram nouerat et carnalem natiuitatem.

 Amen, amen dico tibi, quia quod scimus loquimur, et quod uidimus testamur, et testimonium nostrum non accipitis. Ac si aperte diceret: Putasne, superbe Iudee, et uirtutem diuinorum eloquiorum ignorans, nos dicere, quod ignoramus, aut quod non uidimus testari? Non ita est; quod scimus loquimur. Sapientia nouit que loquitur, et uidit que testatur; ipse est enim sapientia, que nec fallit nec fallitur. Ipse est uisio, que omnia, prius quam fierent, uidit. Et ipsa uisio substantia est eorum que uisa sunt, cuius testimonium uerum est, quoniam ipse est ueritas. Omne autem, quod ex ueritate procedit, uerum esse necesse est. Necnon et ipse Dominus locutio est Patris, et sermo Patris, et uerbum eius. De illo sermone Propheta ait, »uelociter currit sermo eius«,  et ipse de se ipso ait: »Sermo, quem locutus sum uobis, non est meus, sed mittentis me Patris«. Inspice erga uim uerborum quod scimus loquimur, quoniam ipse est scientia et locutio; et quod uidimus testamur, quoniam ipse est uisio ac uerum testimonium. Quod autem pluraliter dixit, mysterium sancte Trinitatis suggerit. Et testimonium nostrum non accipitis, quia in nos non creditis, neque ea, que docemus intelligere ualetis; nondum enim ex spiritu nati estis.

Si terrena dixi, uel, sicut in Greco legitur dicebam uobis, et non creditis, quomodo, si dicam uobis celestia, credetis? Nicodemus quesiuit, quomodo possunt hec fieri? impossibilem esse ex Spiritu natiuitatem existimans; sed audit a Domino: si terrena dicebam  uobis. Queritur, cur, cum nichil terrenum in predictis sermonibus uideatur dixisse, omnino enim spiritualia dixit, spiritualem natiuitatem ex spiritu docens, dixerit: si terrena dicebam uobis? Ad hoc dicendum, quia non ad predicta respicit responsio, sed ad ea, que superius in die Pascha dixerat querentibus signum Iudeis: »Soluite templum hoc, et in tribus diebus suscitabo illud«. Ait ergo: Si de meo terreno adhuc corpore soluendo paulo superius dicebam uobis, et non credidistis, quomodo, si dicam uobis celestia, credetis? hoc est, spiritualem natiuitatem a sancto Spiritu, que celestis est atque diuina? Si igitur terreni corporis mei solutionem in passione, et tertia die ipsius resurrectionem non credidistis, quid a me queritis spiritualis natiuitatis  aperire uobis mysteria, que, quoniam renati non estis ex spiritu, omnino credere non ualetis? Dicam tamen celestia, quamuis intelligere non possitis.

Et nemo ascendit in celum, nisi qui de celo descendit, Filius hominis, qui est in celo. Ascendit, ambiguum est, cuius temporis uerbum sit, utrum preteriti, an presentis. Sed in Greco non est ambiguum; preteriti temporis est. In hac sententia queritur, quis est descensus Filii hominis, et quis ascensus; et quod celum, in quod ascendit, et de quo descendit, et in quo semper manet, dum ascendit et descendit? Sed ne, multorum sensus de hoc dicendo, moras faciamus, quod uerisimilius uidetur, sat est dicere. In diuina Scriptura Pater celestis, qui est principium omnium, nomine celi crebro nominatur.  Sepe in Euangelio legitur, Dominum surrexisse in celum, id est in Patrem. Non enim credendum est, ipsum eleuasse oculos suos in hoc celum sidereum, corporale, circumscriptum, mortale. In Patrem igitur eleuabat oculos, ut eum aspicientes indubitanter crederent semper in Patre fuisse, ad quem intendebat. Quod ergo ait: nemo ascendit in celum, nisi qui de celo descendit, filius hominis, qui est in celo, pulchre aliis uerbis exponitur: nemo ascendit in Patrem, nisi qui de Patre descendit, filius hominis, qui est in Patre. Qualis autem descensus eius et ascensus, ipse alibi aperte exposuit, dicens: »Exiui a Patre et ueni in mundum, et iterum relinquo mundum et uado ad Patrem«. Exitus ergo eius a Patre humanatio est, et reditus eius ad Patrem  hominis, quem accepit, deificatio, et in altitudinem diuinitatis assumptio. Solus ille descendit, quia solus incarnatus est; sed, si solus ascendit, que spes est his, pro quibus descendit? Magna quidem et inexplicabilis, quoniam omnes, quos saluauit, in ipso ascendunt, nunc per fidem in spe, in fine uero per speciem in re, sicut ait Ioannes in Epistola sua: »Scimus quonium filii Dei sumus; nondum apparuit quid erimus; cum autem apparuerit, similes ei erimus; uidebimus enim eum, sicuti est«. Solus itaque descendit, et solus ascendit, quia ille cum omnibus suis membris unus Deus est, unicus Filius Dei. In ipso enim omnes credentes in ipsum unum sunt; unus itaque Christus, corpus cum membris, ascendit in Patrem.

 Et sicut Moyses exaltauit serpentem in deserto, sic exaltari oportet Filium hominis, ut omnis credens in eum non pereat, sed habeat uitam eternam. Figuram suam ipsa ueritas exponit; umbram suam ipsum corpus asserit. Diuina narrat historia, populum Dei a serpentibus in deserto afflictum, crebrisque eorum morsibus magnam stragem fuisse; sed Moyses, iubente Domino, eneum serpentem fecerat, quem in alta arbore suspenderat, populoque iusserat, ut, quicunque morsus esset a draconibus, in eneum suspiceret colubrum, et sanaretur, et a serpentina plaga liberaretur. Hoc totum umbra futuri est, hoc est, figura Christi morituri pro salute omnium, quos serpentes delictorum suorum uenenosis morsibus interimunt. Moyses itaque ipse Christus est; serpens  eneus mors Christi: lignum, in quo serpens suspensus, crux Christi, in qua mortem subiit pro salute omnium in se credentium. Pulchre quoque mors Christi per serpentem figuratur a forma, qua causa pro effectu ponitur. Causa quippe mortis Christi serpens erat. Ac per hoc et serpens figurate effectum suum, id est mortem pretendebat, ut omnis, qui credit in illum, non pereat, sed habeat uitam eternam. Magna distantia est inter litteram et spiritum, inter figuram et ueritatem, inter umbram et corpus. Littera est factum, quod sancta narrat historia; spiritus est mors Christi, quam tradit Euangelium; serpens figuratur in ligno suspensus; aspicientibus se uitam prestabat temporalem; mors Christi credentibus in eum uitam prestat eternam.  Sed quid hec ad secundam natiuitatem ex spiritu, non immerito queritur? Facillime soluitur. Nemo ascendit in Christo ad Patrem, nisi qui ex spiritu nascitur, ut conformis fiat imaginis Filii Dei, hoc est, ut Christus in illo formetur, et unum cum Christo sit. Similiter nemo saluatur per mortem Christi, nisi qui ex spiritu nascitur; nemo ex spiritu nascitur per baptismum, nisi in morte Christi, sicut ait Apostolus: »Consepulti sumus cum Christo per baptismum, nisi in mortem, ut, quemadmodum Christus surrexit a mortuis in gloriam Patris, ita et nos in nouitate uite ambulemus«.

Sic enim Deus dilexit mundum, ut Filium suum unigenitum daret. Causam humane salutis aperit, Patrem uidelicet celestem, ex quo omnis salus et restitutio  humane nature per unigenitum suum in Spiritu suo. Dilectio itaque Patris causa et humane salutis, qui in tantum dilexit mundum, ut Filium suum unigenitum daret, hoc est morti traderet, ut omnis aspiciens in mortem eius non pereat, sed habeat uitam eternam. Sed queritur, quem mundum dilexit Deus? Non enim credendum est, mundum istum, id est uniuersitatem, que constat ex celo et terra, Patrem dilexisse. Ille enim non propter se ipsum, sed propter superiorem mundum factus est. Mundum igitur superiorem, quem ad imaginem et similitudinem suam condidit, id est humanam naturam Pater dilexit ita, ut Filium suum pro eo traderet.  Sed notandum, quod mundus, quem Pater dilexit, id est homo, non propterea mundus uocatur, quod quattuor elementis constiterit, quod solum secundum corpus fieri in terreno adhuc homine consideratur; sed ideo homo uocatur, quoniam ornatus est ad imaginem et similitudinem Dei, que uel solum, uel maxime in anima intelligitur. quippe grece ornatus proprie interpretatur, non mundus. Et que creatura tam ornata est, quam ea, que ad imaginem Creatoris condita? Ad hoc itaque dilexit Deus mundum, et pro eo tradidit Filium, ut omnis credens in eum non pereat, sed habeat uitam, non temporalem, sed eternam.

Non enim misit Deus Filium suum in mundum, hoc est, in humanam naturam, ut iudicet, hoc est, damnet  propter suum peccatum, mundum, hominem uidelicet, sed ut saluetur mundus humane nature per ipsum.

Qui credit non iudicatur, qui autem non credit iam iudicatus est. Qui autem credit in Filium Dei, non iudicatur, quoniam dimittuntur ei omnia peccata, pro quibus iudicaretur. Qui non credit, finitum est de eo iudicium, quia non credit; ac per hoc habet peccata, pro quibus iudicatur, quoniam neque credit, neque dimittere ei sua peccata uult. Ubi notandum, quod unusquisque se ipsum iudicat uel non iudicat. Non iudicat se ipsum, qui considerat dimissa ei delicta, et non in eo manet, quod iudicetur; qui autem non credit, ipse se iudicat, quoniam in se detinet digna iudicio. Iam iudicatus est. Iam dixit, adhuc in presenti tempore. Quamuis enim iudicium, quo  se iudicat damnandum, occultum sit adhuc in hac uita, in futura tamen manifestabitur. Quare iam iudicatus est? Quia non credit in nomen unigeniti Filii Dei. Nihil aliud est ergo iudicium, id est eterna condemnatio, nisi non credere in Filium Dei, sicut nichil aliud est beatitudo et uita, nisi credere et cognoscere Filium Dei; sicut ipse ait: »Hec est autem uita eterna, ut cognoscant te uerum ac solum Deum, et quem misisti Iesum Christum«. Sequitur:

Hoc est autem iudicium, quia lux uenit in mundum. Si lux non ueniret in mundum, non esset de mundo iudicium, sicut Dominus ait: »Si non uenissem et locutus fuissem, peccatum non haberent«. Lux itaque, hoc est Dei uerbi incarnatio et doctrina et passio et resurrectio, iudicat mundum. Qui uult accedere ad  lucem, hoc est ad Filium Dei, ut in eum credat, eumque cognoscat, non iudicatur; qui autem neque in eum credit, neque intelligit, in tenebris suis manebit, in quibus damnabitur, hoc est iudicabitur, nolens accedere ad lucem. Et dilexerunt homines magis tenebras quam lucem. Pulchre ait homines, hoc est carnales, impii, increduli, non spirituales; nam illi ultra hominem ascendunt et superant suam naturam per eius, qui eos illuminat, gratiam. Cur autem homines dilexerunt magis tenebras quam lucem, consequenter  subiungit, dicens: Erant enim eorum mala opera. Que sunt illa mala opera? Non alia, nisi impietas et incredulitas et odium eterne lucis, et nolle eam aspicere, uelle autem in tenebris peccatorum manere.

Omnis enim mala agens odit lucem, nec uenit ad lucem, ut non redarguantur opera eius. Ideo fugit impius lucem ueritatis, ne impietas eius manifesta fiat, in qua omnia mala opera continentur. Ut enim pietas nullo bono opere caret, ita impietas nullo malo.

Qui autem facit ueritatem, uenit ad lucem, ut manifestentur sua opera, quia in Deo sunt facta. Quis est qui facit ueritatem, hoc est, quis est qui bona opera, que iubet ueritas, perficit, nisi qui credit in Christum? Et quis est, qui uenit ad lucem, hoc est ad Christum et doctrinam eius, ut manifestentur  opera sua bona, quia in Deo sunt facta, nisi ipse, qui credit in Christum, et mandata eius custodit?

Post hec uenit iehsu et discipuli eius in Iudeam terram, et reliqua. Non est existimandum, continuo post disputationem cum Nicodemo, que facta est in Ierosolymis, uenisse Iesum et discipulos eius in Iudeam terram, sed peracto spatio temporis de Galilea in Iudeam rediisse. Morali sensu Iudea terra est cor fidelium. Iudea quippe confessio interpretatur [a 1Kb] . Confessio autem duplex est. Est enim confessio peccatorum, est et confessio diuinarum laudum. In quocunque ergo corde duplex illa confessio fuerit, et peccatorum uidelicet et diuinarum laudum, illuc uenit iehsu et discipuli eius, hoc est doctrina eius et illuminatio, ibique demorabatur et purgat  illud ab omnibus delictis. Et hoc est quod sequitur:

Et illic demorabatur cum eis et baptizauit. Iuxta litteram demorabatur iehsu cum discipulis uel cum credentibus Iudeis in Iudea. Ambiguum enim est quod ait demorabatur cum eis, utrum cum discipulis suis, an cum credentibus in eum Iudeis, aut, quod uerisimilius est, cum utrisque. Et baptizauit. Ubi queritur, si Christus ipse baptizauit, quomodo euangelista in sequentibus dicit: »Quanquam iehsu non baptizaret, sed discipuli eius«. Sed ad hoc dicendum, quod ipse Christus baptizauit discipulos suos primum, deinde ipsi discipuli baptizabant credentes in Christum. Quamuis quidam existiment, neminem eum baptizasse per seipsum, sed dicitur baptizasse, qui discipulis suis iussit baptizare. Sequitur:

 Erat autem Ioannes baptizans in [1 1Kb] iuxta Saleim, quia aque multe erant illic. Adhuc Ioannes baptizabat in Iordane, dum Christus in Iudea ceperat et discipulos suos, et per eos alios baptizare. Non enim debuerat precursor discipulus precursionis sue mysterium intermittere, priusquam ipse, cuius precursor erat, inciperet ueritatem ostendere. Umbra adhuc permansit, quia non omnino lux patefacta fuit. In Aennon, hoc est in aquis [b 1Kb] ; enos [2 1Kb] enim hebraice aqua dicitur; ideo subsecutus ait, quasi  [1 1Kb] interpretationem nominis aperiens: quia aque multe erant illic. De Saleim autem uarie tradunt. Quidam uolunt de Ierusalem accipi, que non longo spatio locorum distat ab Iordane. Nam primitus Saleim simpliciter nominata, ut aiunt; deinde Ebussalem, quia ab Ebusseis possessa; deinde Ierusalem, hoc est templum pacis, propter nobilissimi templi a Salomone constructi diuulgatam in fines mundi gloriosissimam famam a 1Kb] . Alii uero, quibus, ut estimo, fides magis habenda, Salem dicunt oppidum ultra Iordanem situm, eo loci, quo Iordanus intrat in lacum Asfalti, hoc est in lacum bituminis, et in illo oppido quondam Melchisedech regnasse, cuius oppidi adhuc uestigia remanent. Iuxta illud baptizabat Ioannes, quia erant ibi aque multe.

 Non[dum] enim missus fuerat in carcerem Ioannes. Nam postquam missus est in carcerem, continuo desiuit baptizare, baptismate Christi inchoante. Queritur, quid baptisma Ioannis his, qui ab eo baptizati sunt, profuit? Nullo modo enim credendum est, non solum originalis peccati, uerum etiam propriorum delictorum remissionem contulisse [2 1Kb] . Quid ergo contulit? Magnum quidem. Quantum enim catechumenis nondum baptizatis [3 1Kb] doctrina fidei prodest, tantum Ioannis baptisma baptizatis in eo, priusquam baptisma Christi subirent, profuit. Ioannes quippe penitentiam predicabat, et baptismum Christi prenuntiabat, et in cognitionem ueritatis, que mundo apparuit, attraxit. Nonne similiter quotidie ministri faciunt Ecclesie? Erudiunt primo uenientes ad fidem;  deinde peccata eorum redarguunt; deinde remissionem omnium peccatorum in baptismate promittunt; ac sic ad cognitionem et dilectionem ueritatis eos attrahunt. Additur ad cumulum laudis et utilitatis, quam Ioannis baptisma perfecit. Debuit quippe precursor in omnibus precursionis sue effectum implere, ut, quemadmodum precessit Christum natiuitate et predicatione, ita etiam baptismatis similitudine. Ut enim aurora precedit ortum solis, ita sacramenta Ioannis opera Christi precesserunt, et quemadmodum aurora quodammodo umbras excutere, ita doctrina et mysterium precursoris tenebras ignorantie totius mundi inchoabat excutere. Itaque, ne subito uerum baptisma Christi appareret mundo, precessit figuratum baptisma, ut altius et  clarius ueritas elucesceret, si prius sedentibus in tenebris figura arrideret. Item queritur, cur Christus baptizatus est a suo seruo. Ad quod dicendum: propterea Christus a seruo baptizari dignatus est, ut precursoris sui officium et honorificaret, et uerum illud fuisse, omnibus Iudeis ac toto mundo notum faceret. Sed si sola hec causa fuit baptizandi a seruo suo Domini, cur non solus Christus baptizatus est a Ioanne? Sufficiebat enim ad laudem et testimonium baptismatis serui humilitas Domini. Sed ad  hoc dicendum, quod, si Christus solus ab Ioanne baptizaretur, plus baptisma Ioannis, quam Christi, baptizatis conferre uideretur. Multo enim melius potuit existimari unicum baptisma, quo Dominus baptizatus est, quam baptisma, quo multi ab ipso Domino et discipulis suis baptizati sunt. Sed ne hoc putaretur, multi a Ioanne sunt baptizati. Si autem queritur, utrum in aliquo profuit ipsi Domino, quod a suo precursore baptizatus sit, quidam non absurde respondent, Christum sanctificationem quandam Ioannis effecisse. Illud autem baptisma nichil Christo contulit. Scimus tamen, Grecorum auctores fiducialiter asserere, sanctificationem humanitatis Christi per sacramentum baptismatis Ioannis auctam fuisse. Quod maxime ex descensione  Spiritus sancti in specie columbe super ipsum baptizatum argumentantur. Nec mirum, cum euangelista dicat: »iehsu autem proficiebat sapientia et etate et gratia apud Deum et homines«. Quid mirum, si quoddam augmentum humanitatis Christi per sacramentum precursoris sui baptismatis Christus acciperet, uerbi gratia humilitatis sue merito, qua baptisma sui serui subire non dedignatus est? Accepit gratiam, ut sui baptismatis uirtute omnium delictorum et originalium et propriorum omnes credentes in se remissionem acciperent. Addit etiam Augustinus aliam causam baptizandi Domini a seruo suo: ne catechumeni caste atque pie post acceptam fidem uiuentes superbirent, existimantes mysterium baptismatis nil eis addere posse, cum secundum  illam, qua imbuti sunt, fidem uiuant. Sed ne in hoc errarent, et in uanum laborarent, Dominus uoluit exemplum eis dare de suo baptismate, ut nullus eorum auderet inflari, uidentes Dominum suum serui sui baptismum subiisse. Si enim Dominus baptismum sui serui noluit despicere, qua ratione illi baptismum Domini sui nollent subire?

Facta est ergo questio ex discipulis Ioannis cum Iudeis de purificatione. Discipuli Ioannis, uidentes multos Iudeorum credidisse in Christum, et baptizatos fuisse a discipulis eius, inuidia commoti, interrogabant ipsos Iudeos de purificatione, hoc est de baptismate. Mirabantur enim alios posse baptizare preter Ioannem et discipulos eius, existimantes, maiorem esse Ioannem Christo, quoniam uiderunt non longe ante  ipsum Christum a Ioanne in Iordane baptizatum.

Et uenerunt ad Ioannem, accusare Christum uolentes eiusque discipulos, ueluti in iniuriam eius baptizare presumentes, et dixerunt ei: Rabbi, qui erat tecum trans Iordanem, qui uidebatur discipulus tuus tempore, quo a te baptizatus est trans Iordanem, cui tu testimonium perhibuisti, dicendo: »Ecce agnus Dei, ecce qui tollit peccatum mundi«, ecce hic baptizat, nunc in Iudea, quod ualde miramur, et omnes ueniunt ad eum. uolumus itaque te interrogare,  quid de hac presumptione tibi uidetur.

Respondit Ioannes et dixit: Non potest homo accipere quicquam [1 1Kb] , nisi fuerit ei datum de celo. In quibusdam codicibus Grecorum legitur: nisi fuerit ei datum desursum de celo. Humiliter respondit seruus accusantibus Dominum suum. Non potest, inquit, homo accipere quicquam. Ac si diceret: Putatis me maiorem esse ipso, cuius seruus et precursor sum; erratis in eum non credentes, et ignorantes, quid sit et unde uenit, et putatis me esse quod non sum. Ut autem sciatis, quid ille sit, et quid ego sum, audite meum responsum: Non potest homo accipere quicquam. Homo sum et non Deus, ille uero et Deus est et homo. Ipse est, de quo testimonium perhibui dicens: »De plenitudine eius nos omnes  accepimus«. Homo itaque sum; a me nichil accepi, qui non habeo, quod a me accipiam. Quicquid accepi, ab eo accepi. Si gratiam accepi precursoris, ab eo accepi. Existimatis, me ultra naturam esse humanam. Quia audistis, quod non sine miraculo diuine uirtutis natus sum, ex parentibus quippe prouecte etatis, ac ueluti ultra humane nature consuetudinem natus sum, propter hoc putatis, me ultra hominem esse. Non ita, homo solummodo sum. Si cognouissetis quid sum, non exaltaretis me ultra id quod sum; et si cognosceretis quid ille est, nullo modo compararetis me illi. Homo enim sum, ille Deus; quicquid accepi, ab illo accepi. Sapientissimus precursor Christi segregat in se ipso naturam et gratiam, sibi attribuens, quod homo, hoc est quod  mortalis, quod peccator, quod ex primo homine terreno terrenus factus sit, et cetera, que de humane nature infirmitate et peccato et pena peccati in se ipso ceterisque hominibus considerabat, gratiam seorsum segregans a se, quam acceperat non ex meritis, sed ex abundantia plenitudinis ipsius, cuius precursor erat. Duo considerantur in homine: datum uidelicet et donum. Datum refertur ad naturam, donum refertur ad gratiam. Et quamuis nullum horum sit nisi ex Deo, sicut ait Apostolus: »O homo, quid habes quod non accepisti«? solet tamen Scriptura datum nature quasi ipsi homini, donum uero nulli nisi Deo adscribere. Ad hoc enim dedit Deus naturam, ut eam ornaret per gratiam. Et hoc est quod ait: Non potest homo, hoc est humana  natura, accipere quicquam gratie, nisi fuerit ei datum de celo. Datum in hoc loco pro donum Ioannes posuit, quod sepissime inuenitur in diuina Scriptura. Datum enim pro dono, et donum pro dato potest accipi. Ita enim iuncta data nature et dona gratie, ut inseparabilia fieri uideantur. Nulla quippe natura est rationalis, que omnino dono gratie careat. Nisi fuerit datum de celo. De quo celo? De Patre uidelicet. Audi Iacobum apostolum dicentem: »Omne datum optimum et omne donum perfectum desursum est, descendens a Patre luminum«. Quibus uerbis omnino congruit, quod Ioannes ait:  Non potest homo accipere quicquam, nisi fuerit ei datum de celo, hoc est de Patre, qui principium est omnium bonorum; ac, si de Patre, utique primo per Filium, de cuius plenitudine nos omnes accepimus.

Ipsi uos mihi testimonium perhibetis. Hoc mihi solummodo in uestris uerbis congruit, qui non solum non creditis in eum qui misit me, uerum etiam baptisma ipsius irritum putatis, quod mihi testimonium adhibetis. Quod dixerim: Ego non sum Christus, sed quia missus sum ante illum. Audistis ex me hec uerba, quando de eo loquebar ultra Iordanem; audistis utique, quando dicitis: »Qui erat tecum trans Iordanem, cui testimonium perhibuisti«; et si audistis, quare illum, de quo tale testimonium perhibui, ad me accusatis, quasi in  iniuriam meam multos baptizarit? Dixi: Non sum Christus, sed simplex homo; non sum unctus a Patre plenitudine spiritus, ille autem unctus; et de plenitudine eius accepi. Sed quia missus sum ante illum, missus sum in mundum prius, nascendo ante illum. Ille ante omnia secula Deus cum Deo Patre, ego homo in fine seculi missus in carne, antequam ille nasceretur in carne.

Qui habet sponsam, sponsus est. uidens precursor cogitationes suorum discipulorum, qui talia de Christo eiusque baptismate proferebant, et audiebant sui magistri responsum de se ipso et de suo baptismate, dicens: »Non potest homo accipere quicquam«, humilians se ipsum, ueraciterque de se ipso pronuntians, quod terrenus homo sit, et uolebant  interrogare: Si homo es solummodo, et maiorem potestatem et gratiam a te ipso non habes, preter quod ab eo accepisti, qui nunc baptizat in Iudea, et tu dicis, quia missus est ante illum, dic, quesumus, quid es preter hominem, aut quantus [2 1Kb] , et quid gratie accepisti de celo; respondit: Qui habet sponsam sponsus est. Qui propter Ecclesiam uenit, ut haberet sponsam uenit, quam nunc incipit ex Iudaico populo uocare, multos Iudeorum baptizans. Ipse sponsus est. Ego autem, ut existimatis, neque sponsus sum, neque sponsam habeo, sed in numero sponse me ipsum computo. Ut sciatis autem, quid sum, et qualem gratiam habeo ab illo sponso, qui habet sponsam, audite: Amicus autem sponsi. Non sum sponsus, sed magnam gratiam sponsi habeo,  amicus eius sum. Qui stat et audit eum, gaudio gaudet. Ego amicus sponsi sum, et sto in eius gratia; in eius amicitia permaneo; non cado; ille me custodit, ne cadam; ille mihi donat, ne gratiam suam deseram, sed semper stem et audiam eum, audiam doctrinam eius, non extrinsecus solummodo aure corporis, uerum etiam intrinsecus aure cordis, et plus intrinsecus quam extrinsecus. uox eius testimonium eius, quo perhibet se Filium Dei et sponsum Ecclesie; et quia audio uerbum eius, gaudeo propter uocem sponsi. De se ipso ergo profert Ioannes quod ait: Amicus autem sponsi, qui stat et audit cum, gaudi,  gaudet propter uocem sponsi, ut discipuli sui aperte cognoscerent, quid ipse esset, et quid Christus, in quem adhuc non crediderant, neque baptismum eius acceperant. Hoc ergo gaudium meum impletum est. Ac si diceret: In hoc gaudium meum impletum, in eo, quod factus sum amicus sponsi, et sto in eius gratia, et audio uocem sponsi, uocantis nunc sponsam in Iudea ex Iudeis, et inchoantis per se ipsum et predicare et baptizare; quod iam non sentitis, qui in eum non creditis. Et ne miremini, quod ille baptizat, et omnes ueniunt ad eum, ut credant et baptizentur, et quod plures discipulos habet, quam ego:

Illum oportet crescere, me autem minui. Illum oportet crescere in mentibus uestris, quem  adhuc solummodo hominem et nullius potestatis existimatis; sed illum oportet crescere, ut non solum uerum hominem cognoscatis, sed etiam uerum Deum, et suo equalem Patri. Oportet itaque eum crescere in cogitationibus uestris, me autem minui. Putatis maiorem [me] [1 1Kb] esse, quam sum, illum uero minorem, quam est. Opinio uestra de me in uobis minuetur, opinio uestra de illo in uobis augebitur. Quod si cognosceretis, ex uisibilibus signis augmentari potuissetis. Ego decollabor, ille exaltabitur in cruce, ut per hoc cognoscatis, quia oportet illum crescere super omnia in mentibus perfecte credentium in eum, me autem minui, ut nemo de me existimet, preter quod sum et ab eo accepi. Id ipsum significat, quod ipse luce inchoante crescere,  tenebris autem decrescere natus sit; ego uero luce inchoante minui, tenebris autem inchoantibus crescere natus sum. Potest et aliter intelligi. Ioannes figuram legis gestat, Christus uero figuram suam, id est ueritatis. Apparente igitur ueritate in mundo cepit lex minui, hoc est carnalia opera. Cognoscens hec precursor et propheta et plusquam propheta, ait: Illum oportet crescere, me autem minui. Ille, quia ueritas est, crescet in mundo, hoc est, clarissime cognoscetur ab his qui credunt et credituri sunt in eum. Lex autem, cuius figuram gero, minuetur, ueritate crescente.

Qui desursum uenit, super omnes est. Iterum redit seruus ad comparationem sui et Domini sui. Qui desursum uenit, hoc est, qui ex Patre uenit in  mundum, ut saluaret mundum, super omnes est, non solum me superat seruum et precursorem suum, uerum etiam omnes homines, et non solum homines, uerum etiam omnes uirtutes celestes, et omnia, que sunt, et que non sunt. Nec hoc iuxta diuinitatem, sed iuxta humanitatem; homo quippe est et plusquam homo. Diuinitas eius nichil superat, quia omnia est. Qui est de terra, terra est, et de terra loquitur. De se ipso hoc ait, ac si diceret: Ego, qui de terra sum, hoc est de terrenis parentibus, natus ex illo, cui dictum est, »Terra es et in terram ibis«, hoc est ipso terreno homine, ex quo  omnes terreni peccatum et penam peccati, hoc est mortem, traxere, inde sum. Et ideo terra sum, quia de terra natus sum, nec aliud me esse arbitror. Si quid supra hec habeo, de plenitudine ipsius accipio, ante quem missus sum. Et de terra loquitur, hoc est, de fragilitate mee nature loquor, cognoscens eam nil esse, si desursum non acciperet. Et ne mireris, Ioannem de se ipso ueluti de quadam tertia persona dixisse, nec sine ratione, quoniam personam omnis terreni hominis in se ostendit. Qui de celo uenit, super omnes est. Eadem uerba sunt, preter quod prius desursum uenit, nunc autem de celo uenit. Et que est ista repetitio, et quid uult? An forte aliud est »desursum uenit«, aliud »de celo uenit«? Christus desursum uenit, Christus  de celo uenit, ideoque super omnes est, et super omnia. Potest itaque talis distantia inter »desursum uenit« et »de celo uenit« intelligi, ut in eo, quod dixit »desursum uenit«, intelligamus altitudinem humane nature ante primi hominis delictum, de qua altitudine hominem uenisse Christum non dubitamus. Nam si de homine post peccatum ueniret, peccato forsan non careret; quoniam uero peccato caruit, recte credendus [2 1Kb] est hominem ante peccatum accepisse. Nam Dominus noster iehsu Christus, humane conditor nature atque saluator, et de primo homine accepit ante peccatum, et ueluti de secundo homine post peccatum. Quid accepit ab homine ante peccatum? Carere peccato, quia humana natura, priusquam peccaret,  omnino peccato carebat. Quid accepit ab homine post peccatum? Mori pro peccato, absque ullo reatu peccati. Quod ergo prius ait »qui desursum uenit«, recte intelligitur, qui de sublimitate humane nature, ad imaginem Dei facte, antequam peccaret, uenit. Nullus enim inde uenit, nisi ipse solus. Quotquot enim uenerunt in mundum, ab homine peccante uenerunt; solus ille absque peccato ab homine ante peccatum processit. Quod autem in sequentibus dixit, qui de celo uenit, super omnes est, ibi intelligimus Patrem celi nomine significatum, a quo missus est Christus in mundum, sicut ipse ait: »Exiui a Patre, et ueni in mundum«. Duobus itaque modis unigenitus Filius Dei super omnia esse credendus est: primo, quia super omnem humanitatem  exaltatur, qui de ipsa, priusquam peccaret, uenit; secundo, quod iuxta altitudinem diuinitatis, in qua Patri equalis est, omnem superat creaturam.

Et quod uidit et audiuit, hoc testatur. Quid est, quod Filius Dei uidit? Non aliud, nisi cognouit, se in Patre, et equalitatem ipsius esse. Et audiuit. Quid audiuit? Audiuit a Patre: »Ego hodie genui te«. uidit igitur se ipsum secundum suam diuinitatem in suo Patre, et audiuit a suo Patre, quod ipse eum genuerit equalem sibi. Hoc testatur. Quid testatur? Quod Filius Dei sit. Et ubi testatur? Redige ad superiora, ubi ipse de se ipso ait: »Non enim misit Deus Filium suum  in mundum, ut iudicet mundum, sed ut saluetur mundus per ipsum. Qui credit in eum, non iudicatur. Qui autem non credit, iam iudicatus est, quia non credit in nomine unigeniti Filius Dei«. Hoc itaque est, quod uidit Filius Dei, et de se ipso testatur. Et testimonium eius nemo accipit. Si testimonium eius nemo accipit, quare uenit, et quid utilitatis mundo contulit? Ioannes precursor, plenus gratia diuine prophetie, prouidit eos, qui in Christum credituri sunt, testimonium illius accipientes, et eos, qui in eum non sunt credituri, testimonium illius respuentes. De his, qui non credunt neque credituri sunt [1 1Kb] , a se ipsis [ad] interitum preparati, nemo accepit testimonium Filii Dei. De his autem, qui credunt et credituri sunt, nemo est, qui testimonium eius non accipiat,  ac per hoc, qui saluus non sit. Ideoque sequitur:

Qui accipit eius testimonium, signauit quia Deus uerax est, hoc est, in corde suo firmauit, et quasi sigillo incommutabili perfecte fidei conclusit, quia Deus uerax est. Quod facilius intelligitur, si grecus sermo legatur: Quia Deus uerus est, ut sit sensus: Qui accipit testimonium Filii Dei de se ipso, quod Filius Dei sit, et quod pro salute mundi Pater suus eum miserit, ille firmiter credit, quia Deus uerus est, qui de se ipso, quod uerus Deus sit, ueri Dei Filius, testimonium perhibuit.

Quem enim misit Deus, uerba Dei loquitur. Hoc de Filio Dei loquitur solummodo, qui, quoniam a Deo Patre missus est, uerba Dei loquitur. Nonne [2 1Kb] et prophete ab eo missi sunt? Nonne [3 1Kb] et apostoli ab eo  missi sunt, et uerba Dei locuti sunt? Quid ergo de solo Christo dictum est: Quem misit Deus, uerba Dei loquitur? uidetur enim dixisse: Quem misit Deus, illius mittentis se Dei uerba loquitur; quod prophete fecerunt, similiter apostoli. Quid ergo magnum datur Christo, quod aliis non datum? Intende in uerba: Quem misit Deus, Pater uidelicet, uerba Dei loquitur; quoniam et ille, qui missus est, Deus est, ideo uerba Dei loquitur, ut sit sensus: Quem misit Deus, profecto Deus est, ac per hoc uerba illius uerba Dei sunt; ergo uerba Filii de se ipso, testimonium perhibentis quod Deus sit, uerba Dei sunt. uerba prophetarum et apostolorum uerba Dei sunt, quia uerba Dei locuti sunt. Sanctus enim Spiritus locutus est in eis, nec tamen illa uerba referuntur ad  illos, ut illorum uerba sint, sed ueri Dei uerba. uerba Christi ad se ipsum referuntur, et uerba Dei dicuntur merito, quia naturaliter Deus est, et totus Deus, et tota sapientia, et in eo plenitudo donorum Dei. Propterea sequitur: Non enim ex mensura dat Deus spiritum. Ac si dixisset: Ex mensura dat Deus spiritum suum singulis hominibus, sicut ait Apostolus: »Alii datur per Spiritum sermo sapientie, alii sermo scientie«, ceteraque spiritualium denorum diuisio. Quibus uerbis ostenditur, ex mensura dari Spiritum sanctum membris Ecclesie. Quod consequenter ait Apostolus, dicens: »Unus autem operatur  atque idem Spiritus, diuidens singulis propria, prout uult«. Christo autem, qui est caput Ecclesie, non e mensura dat Deus spiritum, sed sicut totum ex se ipso toto genuit Filium suum, ita incarnato Filio suo totum spiritum suum dedit, non participaliter, non per subdiuisiones, sed generaliter et uniuersaliter.

Pater diligit Filium et omnia dedit in manu eius. Causam reddit, cur ceteris hominibus ex mensura dat Deus spiritum, Filio autem suo non ex mensura, sed ex toto dat spiritum. Quare? Non ob aliud, nisi quia Pater diligit Filium, ideo dedit ei totum suum spiritum, et omnia dedit in manu eius. Que omnia? An forte omnia, que in ipso facta sunt? In principio enim fecit Deus celum et terram; et psalmus,  »Omnia in sapientia fecisti«. Illa itaque omnia, que in Filio facta sunt, dedit Pater in manu eius. Altius omnia dedit in manu eius, hoc est, omnia que substantialiter habet Pater, dedit Filio, gignendo ipsum de se equalem sibi per omnia.

Qui credit in Filium, habet uitam eternam. Quare? Quia ipse Filius uita eterna est, sicut ipse ait: »Ego sum ueritas et uita«. Merito ergo, qui credit in Filium, habet uitam eternam. Ac si dixisset: Qui credit in Filium, habet ipsum Filium, ac per hoc habet uitam eternam, quia ipse Filius uita eterna est. Qui autem non credit in Filio, non uidebit uitam eternam. Eodem genere locutionis: qui autem non credit Filio, non uidebit Filium, qui est uita. Sed ira Dei manet super eum. Non dicit: ira Dei ueniet  super eum, sed ait: manet super eum. Que est illa ira Dei? Nihil aliud, nisi maledictio illa, qua Deus maledixit primi hominis peccato, mandatum suum transgredientis, dicens: »Maledicta terra in operibus tuis«. Illius ire effectus est mors, et corruptio, et omnino ueritatis ignorantia, que omnia manent super eum. De illa ira ait Apostolus: »Fuistis aliquando filii ire sicut et ceteri«. Ira Dei potest originale peccatum intelligi, quoniam illud originale peccatum iram Dei in humanam naturam prouocauit; quod originale peccatum manet in his, qui nolunt credere in eum, qui pro illis mortuus est.

Ut ergo cognouit iehsu, quia audierant Pharisei, quia iehsu plures discipulos facit, et baptizat, quam Ioannes, etsi iehsu ipse non baptizauit, sed discipuli  eius. Baptizauit Christus et non baptizauit. Baptizauit, id est purgauit in spiritu, quos non ipse, sed sui discipuli aqua tingebant in corpore.

Reliquit Iudeam, et abiit iterum in Galileam, Postquam Dominus cognouit, cui omnia corda cognita sunt, quod audierant Pharisei plures discipulos ad eum uenisse, quam ad Ioannem, et plures baptizasse quam Ioannes, reliquit Iudeam. Pharisei quippe, inuidia commoti aduersus Christum eiusque discipulos, uidentes baptismum Ioannis paululum uilescere, quoniam maxime ex Phariseis discipuli Ioannis fuerunt, sicut etiam tunc et Christi,  baptisma uero Christi crescere et numerum discipulorum eius, insuper etiam cognoscentes per doctrinam Christi legem euacuari, ueterisque Testamenti cerimonias, quod in doctrina Ioannis non potuerunt cognoscere, tali itaque zelo turbati, Christum suosque discipulos omnesque credentes in ipsum cogitabant persequi. Hac occasione reliquit iehsu Iudeam, id est Phariseos incredulos, cogitantes eum persequi. Hoc autem fecit, non quasi timidus uel impotens; potuit enim permanere in Iudea a persecutione carnalium impiorumque Phariseorum illesus; sed ut exemplum credituris in eum relinqueret, dans eis suo exemplo potestatem fugiendi a facie persequentium se, eosque ad tempus deserere, ne ante tempus Deo placitum et prefinitum ab eis  comprehenderentur; ac per hoc in Iudea diutius maneret, si, quos reliquit, credituros cognosceret. Iuxta uero leges theorie reliquit iehsu Iudeam, postquam ex Iudaico populo primordium Ecclesie in his, qui in eum crediderunt, suscepit; reliquit carnales perfidosque Iudeos, legis litteram sequentes, et ad spiritum ipsius littere, qui est Christus, accedere nolentes. Morabatur itaque Dominus in Iudea, ut saluaret quos uoluit; reliquit Iudeam, deserens quos merito sue superbie saluare neglexit. Deseruit litteram legis, que neminem ad perfectum ducit; lex enim neminem ad perfectum duxit; et ab iis iterum [abiit] [1 1Kb] in Galileam, hoc est, in spiritualem ipsius littere intellectum, qui per Galileam symbolice figuratur. Nec uacat quod ait:  Abiit iterum in Galileam. De Galilea enim uenit in Iudeam, sicut in superioribus scriptum est: »Posthac uenit iehsu et discipuli eius in Iudeam terram«. Galilea celestis uite ac diuine bonitatis figuram gerit, de qua Dominus nascens in carne uenit in in Iudeam, hoc est, in sacramenta ipsius legis, que primo Iudeis data est, sicut ait Apostolus: »Dum autem uenit plenitudo temporum, misit Deus Filium suum factum ex muliere, factum sub lege«. Quoniam uero noluit manere sub lege, neque eos, qui in eum credituri essent, reliquit legem, ne sub lege essent, sed sub spiritu. Et hoc est, quod Apostolus ait, »ut eos, qui sub lege erant, redimeret«, hoc est, de seruitute carnalis legis in libertatem spiritus reuocaret. Et hoc est: abiit in Galileam.

 Oportebat autem transire per Samariam. Inter Iudeam et Galileam Samaria constituta est, hoc est, inter legem littere, que significatur per Iudeam, et eternas diuinas leges circa Deum reuolutas, quarum figuram gerit Galilea, lex naturalis in medio constituta est. Quoniam igitur Christus primo quidem ex lege littere fundamenta sue sumpsit Ecclesie,  oportebat eum transire per gentes sub lege nature constitutas, ut ex eis similiter in structuram, quam ceperat, electos per fidem lapides uocaret. Samaria quippe ab alienigenis, hoc est ab his, qui et legali littera, que soli carnali Isrel imposita, et naturali lege usi sunt seu abusi, possessa est, ut cum uniuersali Ecclesia, et ab Iudeis et a gentibus collecta et edificata, ipse fabricator in Galileam eterne beatitudinis rediret. Quod autem Galilea eternam uitam significet, non solum ex interpretatione potest coniici, uerum etiam ex diuinis gestis, que in ea peracta sunt. Galilea quippe transmigratio facta uel reuolutio interpretatur [a 1Kb] ; transmigratio autem facta est humane nature in Saluatore suo de lege primum carnali in leges naturales,  ab ipsis iterum ultra naturam in leges eternas. In Galilea quoque iuxta fidem rerum gestarum transformatio Christi facta est, per quam significatur humane nature transmutatio in pristinam gloriam, quam peccando deseruit. In Galilea ascendit in montem, in quo octonariam doctrinam discipulis suis tradidit, per quam ad beatitudinem future, que octonario numero innuitur, credentes in Christum transituri sunt.

uenit autem iehsu in ciuitatem Samarie, que dicitur Sichar, iuxta predium, quod dedit Iacob Ioseph filio suo. Samaria, ut prediximus, gentilis populi sub naturali lege constituti typus est; ciuitas Samarie, que dicta est Sichar, collectionis fidelium illius populi fidem Christi accipientis. Sichar quippe  interpretatur conclusio seu ramus [b 1Kb] . Gentilium populus conclusus erat. Conclusit Scriptura omnia sub peccato. Ipse est ramus de oleastro excisus et oliue, cuius rami fracti sunt, insertus. Notandum, Sichar pro Sychem corrupte poni. Sychem interpretatur numeri [c 1Kb] : electos ex gentibus numeratos inuestigatio manet. Et quoniam ipsa naturalis ratio non aliunde surgit, nisi a causa omnium bonorum, a Deo uidelicet, pulchre dicitur fons Iacob, id est ratio infinita, Patris altitudine procedens. Fons quoque Iacob hanc uniuersitatis infimam partem, hoc est omnia uisibilia intra huius mundi sensibilis terminos coartata, non incongrue significat. Breuiter ergo colligendum: fons Iacob aut sensibilis nature aut intelligibilis rationis symbolum est.

 iehsu ergo fatigatus ex itinere sedit sic super fontem. Fatigatio Iesu incarnatio eius est. Nostram quippe naturam merito originalis peccati, laboribus huius mundi atque erumnis fatigatam, accepit. Iter eius descensus diuinitatis sue, ad suscipiendam nostre nature similitudinem. Absque labore creauit nos per diuinitatem, cum labore creauit nos per  humanitatem. Aeternaliter in se ipso et in Patre suo manens et immutabiliter, mouit se ipsum ueluti quodam itinere temporalis dispensationis per carnem. Sedit super fontem. Sessio Christi incommutabilis diuinitatis sue in nostra natura possessio. Nostra autem natura duplex est: constat quippe ex uisibili corpore et inuisibili anima. Que duo duplex ipsius fontis interpretatio indicat. Predictum namque est, et rationabilem animam et uisibilem creaturam fontem figurasse. Quoniam uero humanitas Christi non solum omnem uisibilem, uerum etiam omnem intellectualem creaturam superat, homo enim dicitur et plus quam homo, apte super fontem sedisse narratur, quamuis ex itinere fatigatus. Infirmitas enim humanitatis ipsius omni creatura fortior est merito,  quia in Deum assumpta. Hora erat quasi sexta. Sexta hora sextam mundi etatem prefigurat. Cuius prima etas ab expulsione primi hominis de paradiso usque ad altare, quod Ne exiens de arca post diluuium construxerat, computatur. Secunda, inde usque ad altare, in quo Abraham iussus a Deo immolare Isaac. Tertia, dehinc ad altare regis Dauid in area Ornan Iebusei. Deinde quarta, usque ad altare Zorobabel in templo reedificato. Inde quinta, usque ad baptismum Ioannis, seu, ut multis non irrationabiliter uidetur, usque ad uerum altare, hoc est usque ad Christi crucem, quam cuncta prefata typicabant altaria. Protenditur hinc sexta etas usque ad finem mundi; nunc agitur. Septima namque etas in alia uita perficitur in animabus corpore solutis;  que etas incipit martyrio Abel, et in fine mundi resurrectione omnium terminabitur. Post quam octaua incipiet apparere, que nullo fine circumscribetur. Potest etiam in sexta hora perfecta celestis gratie claritas, que Christo inhumanato plenissime illuxit mundo, typice figurata intelligi. Senarius siquidem numerus perfectus est.

uenit mulier ex Samaria haurire aquam. Samaria, ut prediximus, figuram gentium suggerit. Mulier egressa de Samaria Ecclesia est, ex ipsis gentibus collecta, que, suscepta fide ueritatis, fontem ipsius, id est Christum, haurire desiderat. Item mulier de ciuitate egressa naturam indicat humanam, que naturaliter rationis fontem appetit, unde siti sue, hoc est, indito sibi uere cognitionis appetitui satisfacere  ualeat; quod ante incarnationem conditoris, qui est fons uite, adimplere nequiuerat. Bibebat tamen laboriose ex naturali fonte rationis sibi insite, naturam rerum physico motu uestigans, ipsiusque nature creatorem et causam. Dicit ei iehsu: Da mihi bibere. Discipuli enim eius abierant in ciuitatem, ut cibos emerent. iehsu super fontem sedens petit ab Ecclesia primitiua, quam ex gentibus elegerat, potum fidei, qua in eum creditur. Petit a natura potum rationis, qua conditor atque redemptor suus inuestigatur. Discipuli in ciuitatem emere cibos abeuntes, apostoli sunt in mundum missi, ut emerent  spirituales escas, hoc est fidem et actionem et cognitionem, quibus spirituales magistri Ecclesie satiantur. Primo siquidem ab his, quibus predicant, fidem postulant, deinde congruas ipsi fidei actiones, postremo cognitionem ueritatis, propter quam et fides predicatur et actio scientiaque perficitur.

Dicit ergo ei mulier Samaritana: Quomodo tu, Iudeus cum sis, a me bibere petis, dum sim mulier Samaritana? Non enim coutuntur Iudei Samaritanis. Mulier illa Samaritana, que typum Ecclesie seu nature gestabat, miratur Dominum, quem adhuc ignorabat, sed tantum Iudeum fuisse cognouerat, cur petierit ab ea bibere, cum esset mulier Samaritana. Non enim, ut ait, coutuntur Iudei Samaritanis.  Ubi secundum litteram queritur, quid est, quod ait femina, non enim coutuntur Iudei Samaritanis, dum Samaritani et sub lege Moysi omnibusque eius preceptis et symbolis uixerint, simulque cohabitarint, ac per hoc, si sub una lege uiuebant, in cibis etiam communicasse existimandum. In quo ergo non coutebantur? Ad hoc dicendum: Iudei et Samaritani, sub una lege degentes, unum Deum, Patrem uidelicet adorabant, sed de loco orationis contendebant. Iudei quippe in nullo alio loco adorari putabant, nisi in templo, quod erat Hierosolimis. Samaritani uero in monte Samarie, in quo habitauit Iacob, Deum colendum existimabant. In hoc ergo non coutebantur, de loco orationis discrepantes. Si enim lex Iudaica Iudeos Samaritanis  couti prohiberet, fortassis Christus figuratum potum a muliere non peteret, nec suos discipulos cibos ab eis emere sineret, cum indubitanter non potum aque corporalis, sed potum fidei spiritualis petiisse credendum sit.

Respondit iehsu et dixit ei: Si scires donum Dei, et quis est, qui dicit tibi: Da mihi bibere, tu petisses eum, et dedisset tibi aquam. Ac si dixisset: Si tu, mulier, nosses me, et in me perfecte crederes, et si scires donum Dei, hoc est Spiritum sanctum, tu petisses a me bibere, et darem tibi merito tue fidei aquam uiuam, Spiritum uidelicet sanctum.

Dicit ei mulier: Domine, neque hauritorium habes, et puteus altus est. Quomodo ergo habes aquam uiuam? Mulier, adhuc carnalis et nondum credens,  ignorabat uerba loquentis cum ea; putauerat enim illa de sensibili aqua Dominum dixisse, cum ipse de intelligibili tractaret. Puteus altus, ut prediximus, aut profunditatem humane nature significat, aut humilitatem sensibilis atque corporalis creature, que propterea profunda dicitur, quia nichil in uniuersitate rerum creatarum inferius est corporali natura. Hauritorium uero studium sapientie, quo intimis nature sinibus rationis unda promulgatur, dum de humana substantia sensibiliue creatura physica tractat inuestigatio. Sanctus Augustinus puteum profundum delectationem [1 1Kb] corporalium  rerum, ex quibus et in quibus instar aque manantis ipsa delectatio surgit, significare astruit; hauritorium uero cupiditatem carnalis anime, que semper appetit delectatione [1 1Kb] temporalium et corporalium rerum satiari. Sequitur:

Numquid tu maior es patre nostro Iacob, qui dedit nobis puteum, et ipse ex eo bibebat, et filii sui, et pecora sua? Mulier Samaritana alienigena erat; patrem autem suum uocat Iacob. Nec immerito, quia sub lege Moysi uixerat, et predium, quod Iacob filio suo Ioseph dederat, possidebat. Quod ergo ait: Numquid tu maior es patre nostro Iacob? uidetur hoc uelle, ac si diceret: Numquid maioris potestatis es patre nostro Iacob, qui hunc puteum foderat, et hauritorium habebat, quo aquam et sibi et filiis et  pecoribus suis ministrabat? Tu autem neque hauritorium habes, neque ullum instrumentum aque trahende, et mihi promittis dare bibere; uerba loquentis secum adhuc non intelligens.

Respondit iehsu et dixit ei: Omnis qui bibit ex aqua hac, quam haurire uis, femina, et existimas me a te petere, sitiet iterum, temporalem uidelicet sitim temporaliter exstinguit. Quicumque autem biberit ex aqua, quam ego dabo ei, non sitiet in eternum. Ac si diceret: Cuicumque credenti in me donum sancti Spiritus a Patre per me procedentis dedero, non sitiet in eternum. Dicturus enim est cum Psalmista: »Satiabor, cum apparuerit gloria tua«.

Sed aqua, quam dabo ei, fiet in eo fons aque salientis in uitam eternam. Aqua spiritualis, hoc est,  donum sancti Spiritus salit in uitam eternam. Aqua corporalis deorsum fluit, aqua spiritualis sursum salit, ac secum eos, qui eam imbibunt, in eternam gloriam et beatitudinem subuehit.

Dicit ad eum mulier: Domine, da mihi hanc aquam ut non sitiam, neque ueniam huc haurire. Incipit natura cognoscere conditorem suum; inest enim rationabili creature appetitus beatitudinis et uere cognitionis, quod per Samaritanam mulierem prefigurabatur. Incipit Ecclesia fidem, quam prius simpliciter cepit haurire, altius cognoscere, dum in theologicas rationes inchoat intrare.

Dicit ei iehsu: uade, uoca uirum tuum, et ueni huc. Ac si diceret: Petis a me aquam salientem in uitam  eternam, Spiritum uidelicet sanctum, cuius dono uitam eternam do. Non potes talem aquam bibere, nisi uirum tuum uocaueris. uade ergo, si uis bibere, uoca uirum tuum, et cum illo ueni huc; hoc est: crede in me, ut et tu, et tuus uir, Spiritum sanctum imbibas. In hoc loco de genere in speciem transitus intelligitur theorie. Predictum est namque, quod Samaritana mulier et generalis Ecclesie de gentibus collecte, et generalis humane nature symbolum sit. Nunc uero eadem mulier, et uniuscuiusque in unitate Ecclesie constituti, et uniuscuiusque anime  humanam naturam participantis figuram pretendit Mulier itaque est anima rationalis, cuius uir intelligitur animus, qui multipliciter nominatur; aliquando enim intellectus, aliquando mens, aliquando animus, sepe etiam spiritus. De hoc uiro ait Apostolus: »Caput mulieris uir, caput uiri Christus, caput Christi Deus«; ac si aperte diceret: Anime rationalis caput est uir eius, intellectus eius; ipsius uero intellectus caput est Christus. Hic est enim naturalis ordo humane creature, ut sub regimine mentis subdatur anima, mens autem sub Christo; ac sic totus homo per Christum iungitur Deo et Patri. Nam et sexus duplex, uirilis sane atque femineus, qui in solo corpore exterius inspicitur, interiores animi et anime habitudines  pretendit [2 1Kb] . Ternaria quippe rationabilis anime diuisio est: in animum, et rationem, et sensum interiorem. Animus semper circa Deum uoluitur, ideoque uir atque rector ceterarum anime partium merito dicitur, quoniam inter ipsum et Creatorem suum nulla alia interposita est creatura. Ratio uero circa rerum creatarum causas et cognitiones uersatur, et quicquid animus a superna contemplatione percipit, rationi tradit, ratio uero commendat memorie. Tertia pars anime est sensus interior, qui rationi subditur, quasi superiori parti, ac per hoc per rationem subditur menti. Sub illo uero interiori sensu naturali ordine sensus exterior positus est, per quem tota anima quinquepartitum corporis sensum uegetat, regit, totumque corpus uiuificat. Quoniam  itaque anima rationalis nil de supernis donis percipere ualet, nisi per uirum suum, hoc est per animum, qui principatum totius nature tenet, merito iubetur [3 1Kb] mulier, anima uidelicet, uocare uirum suum, intellectum suum, cum quo et per quem dona spiritualia potest bibere, absque quo nullo modo superne gratie [potest] [4 1Kb] esse particeps. Ideo ait, uoca uirum tuum et ueni huc; absque uiro tuo minime presumas ad me uenire. Absente quoque intellectu, nemo nouit altitudinem theologie ascendere, nec dona spiritualia participare.

Respondit mulier et dixit ei: Non habeo uirum. Dicit ei iehsu: Bene dixisti, quia uirum non habes. Bene dixisti, ait; laudo, quod dixisti, que [5 1Kb] uere dixisti. Noui enim te non habere uirum, neque ideo noui,  quia tu dixisti, te non habere, sed per me ipsum, cui uacat omnia nosse.

Quinque enim uiros habuisti, et nunc quem habes, non est tuus uir; hoc uere dixisti. De quinque uiris mystice mulieris, id est rationalis anime carnaliter uiuentis, sensus auctorum uariantur. Quidam de quinque libris Mosaice legis accipiunt; quorum sensus propterea non probatur, quoniam Iudeis solummodo data est lex Mosaica, hec autem mulier generaliter omnem humanam animam significat. Augustinus quinque sensus corporis quinque uiros  intelligit, sub quibus unamquamque animam [1 1Kb] , priusquam ad perfectam etatem uenerit, qua ratione uti possit, non dubium est uiuere. uisus enim in infantibus uiget, similiter auditus, olfactus, gustus, tactus. Ultra hos carnalis adhuc anima atque infantilis nichil potest participare. Dum autem uenerit ad etatem adultam, quasi cuidam sexto uiro copulatur, id est rationi. Sepe tamen carnalis anima atque insipiens, neglecto rationabili motu, ueluti naturali uiro errori subditur, a quo et per quem fallitur, et ea, que contra naturam sui sunt, derelicto naturali ordine appetit. Ideoque de eo dicitur, et nunc quem habes non est tuus uir; tuum uirum deseruisti et obedire ei noluisti, adulterum secuta es, ac per hoc adultera facta. Sed si uis bibere de aqua,  quam dabo tibi, uade, uoca uirum tuum, cui subiecta debes fieri et spirituali coniugio adiungi. Desere adulterum, ne sis adultera; desere errorem, quo seducta es; uirum tuum reliquisti, et naturalem castitatis tue pulchritudinem uiolasti. Hactenus Augustinus. Maximus quinque uiros quinque leges humane anime datas significare asserit. Quarum prima in paradiso ante peccatum data est homini, de illicito et prohibito ligno. Secunda post preuaricationem et expulsionem eius de paradiso, de multiplicatione humane propaginis. Tertia Ne ante diluuium, de arca fabricanda. Quarta post diluuium, de diuisionibus gentium. Quinta Abraham, de circumcisione et immolatione filii sui. His quinque legibus, quasi quibusdam quinque uiris, humana  anima ab initio mundi usque ad legem Moysi subiecta erat. Lex autem littere, que data est per Moysen, non ad liberandam animam uel iustificandam data est, sed ad redarguendam, et grauitatem sacramentorum opprimendam, que ei nullam salutem contulerant, nisi ad gratiam Noui Testamenti confugeret. Lex enim data est, ut gratia quereretur, gratia autem data, ut lex impleretur. Quoniam igitur lex littere nil humane nature contulerit ad salutem, neminem enim lex ad perfectum duxit, sed ad cumulum delictorum ualuit, sicut ait Apostolus: »uirtus peccati lex«, idem: »Lex autem subintrauit, ut abundaret peccatum«, pulchre ait Dominus Samaritane Et nunc quem habes non est tuus uir; dimitte litteram, non est tuus uir; uade ad uirum tuum, ad  spiritum littere; uoca legem gratie, que est tuus uir, a quo spiritualem uirtutum prolem concipies, cum quo dona sancti Spiritus tibi dabo, quibus in me credere ualebis. Repudiato igitur sexto uiro, carnali uidelicet lege, iubetur rationabilis anima uocare uirum suum, hoc est Nouum Testamentum, legem gratie, sub qua sola saluari poterat.

Dicit ei mulier: Domine, uideo, quia propheta es tu. Ut cognouit mulier ex his, que ei Dominus de numero uirorum suorum, deque suo adulterio cum uiro alieno, quod ipse propheta fuerit, continuo  proposuit questionem, ac si diceret: Quoniam uideo te et indubitanter cognosco prophetam esse, solue mihi questionem, de qua Iudei et Samaritani contendunt, de loco uidelicet adorandi Deum, pro qua ipsi Iudei nobis non contuntur, hoc est, a nobis dissentiunt.

Patres nostri in monte hoc adorabant. Id est, Iacob, et filii eius, et omnes Samaritani, qui sub lege Mosaica degebant, et uos, Iudei, dicitis, quia in Hierosolymis est locus, ubi oportet adorare. In hoc itaque dissentimus, in hoc unanimiter non coutimur. In monte hoc Samarie adoramus Deum, ubi Iacob, uos in templo Hierosolimitano. Quoniam itaque uideo te prophetam, nosse omnia te non dubito; ac per hoc fac me certam de hac contentione, id est  uestra et nostra, ubi adorare Deum debemus, in hoc loco, an Hierosolimis.

Dicit ei iehsu: Mulier, crede mihi, quia uenit hora quando neque in monte hoc, neque in Hierosolimis adorabitis Patrem. uos adoratis, quod nescitis, nos adoramus, quod scimus. His uerbis mulieris iactantiam Samaritane omniumque Samaritanorum opprimit. Samaritani quippe putabant, se non minoris religionis fuisse, quam Iudei. Ex persona igitur Iudeorum loquitur, non impiorum se non recipientium, sed patriarcharum et prophetarum, et eorum, qui in se crediderunt paulo ante in Iudea. Propterea ait: uos adoratis Patrem quem nescitis, nos autem adoramus eundem Patrem quem scimus. Nemo enim potest adorare Patrem, nisi prius adorauerit  Filium. Qui credit in Filium, ipse nouit Filium, ac per hoc nouit et Patrem. Ait enim: »Philippe, qui me uidet, et Patrem meum uidet«. Tu igitur, mulier, cum tua tota [gente] nescis Patrem quem adoras, quia adhuc non credidisti in Filium eius, per quem ad Patris notitiam peruenitur. Et hoc est quod sequitur: Quia salus ex Iudeis. Ac si aperte diceret: Ideo scimus quod adoramus, adiungens se credentibus Iudeis, quia salus ex Iudeis, quia Christus, qui est totius mundi salus, ex Iudeis est, non solum origine carnis, uerum etiam propagine fidei; ex eis enim orta est fides et primitiua Ecclesia.

Sed uenit hora et nunc est. Horam dicit presentiam suam in carne. Tu, inquit, mulier, de loco  adorandi me consulis; ideo tibi dico, uenit hora, presens sum, et nunc sum in carne. Quando ueri adoratores adorabunt Patrem in spiritu et ueritate. Priusquam uenirem, nemo potuit adorare Patrem in spiritu et ueritate, preter patriarchas et prophetas, quibus presentia mea in carne reuelata est per Spiritum, antequam uenirem in mundum. Non ergo, o mulier, in monte hoc, neque in Hierosolimis ueri adoratores adorabunt me et Patrem meum, sed interius in intimo templo cordis sui intelligentieque sue. Purgabitur prius per fidem, illuminabitur per  scientiam, perficietur per deificationem. In monte theologie in spiritu adorabunt, qui Spiritu sancto illuminati erunt. Etenim Pater tales querit adorantes se, qui eum in spiritu suo et in ueritate cognitionis sue adorant. Quod predixit ratione conclusit, dicens:

Spiritus Deus, et adorantes se in spiritu et ueritate oportet adorare. Ac si diceret: Si Deus corporeus aut corpus esset, fortassis quereret loca corporalia ad se adorandum. Iam quia spiritus [1 1Kb] est, eos querit, qui in spiritu suo et in intellectu per ueram cognitionem se adorent.

Dicit ei mulier: Scio, quia Messias uenit, qui dicitur Christus. Quoniam predixit Dominus: »uenit hora et nunc est«, putabat mulier de Messia, hoc  est de uenturo Christo, quem adhuc presentem non cognouerat, quasi de alio dixisse. Audierat enim ex prophetis Christum uenturum. Ideo ait: Scio quia Messias uenit. uenit dixit, non »ueniet«, ut sua uerba uerbis prophete compararet, cum quo loquebatur; aut quodammodo illuminata a spiritu uenientem Christum presentialiter intellexit, aut quia usus loquendi est, ut de eo, qui est in itinere, uenit, cum adhuc non uenerit, dicatur. Messias hebraicum nomen est, quod grece interpretatur Christus, hoc est unctus. Cum uenerit ille, adnuntiabit nobis omnia. Adhuc non intellexit perfecte presentem Christum, credidit tamen, a prophetis erudita, aduentum Christi et doctrinam eius futuram. Adnuntiabit nobis omnia, cuncta uidelicet, que ad cultum suum et  Patris sui pertinent.

Dicit ei iehsu: Ego sum, qui loquor tibi. Primo Dominus intellectum mulieris aperuit, ut crederet, deinde se ipsum ei manifestauit. Illa siquidem credidit prophetas, qui de aduentu Christi predixerunt; ideoque meruit loqui cum ipso, quem futurum crediderat, quamuis adhuc presentem non cognouerat. Cuius fidei merito uenit ad cognitionem loquentis de se ipso Christi et dicentis: Ego sum ipse Christus; quem cognoscis futurum, iam cognosce presentem.

Et continuo uenerunt discipuli eius, et mirabantur, quia cum muliere loquebatur. Quare mirabantur, cum sepissime Christus locutus est cum mulieribus? Non ergo mirabantur Dominum suum loqui  cum muliere, sed hoc solum mirabantur, quia cum Samaritana, id est alienigena muliere, ignorantes mysterium Ecclesie de gentibus future. Nemo tamen dicebat: Quid queris aut quid loqueris cum ea? Non enim ausi sunt discipuli interrogare Dominum suum, timentes, ne ab eo reprehenderentur, si incaute eum interrogarent, nondum ualentes future Ecclesie mysterium cognoscere.

Reliquit ergo hydriam suam mulier. Postquam Ecclesia seu humana natura cognouit presentiam  diuine substantie in carne, reliquit hydriam suam, reliquit usum suum carnalem, reliquit aquam et studium carnalis scientie. . . . . . . . . . . . . . . . . . . . . . . . . . . . . . . . . . . . . . . . . . . .



FRAGMENTUM III. CAP. uI, 5-14.

. . . . . . . . . . . . . . . . . . . . . . . . . . . turbam ad se uenientem uidere non posset, si oculos suos non leuaret, qui, priusquam fieret mundus, omnia uiderat, neque unquam corporalium oculorum instrumentis ad uidendum indigebat. Eleuat ergo oculos suos, edocens cordis nostri oculos eleuare, totumque mundum undique ad fidem Christi  concurrere. Leuare etiam oculos nostri cordis exemplo Christi admonemur, ut, si forte, eo nos docente et interius illuminante, altitudinem actionis et scientie, necnon et theologie ascendere permittamur, turba sequentium carnalium cogitationum nos non perturbet, et a contemplationis altitudine deiiciat, sed eas spiritualibus escis, quantum possunt capere, satisfaciendo pascere procuremus. Dicit ad Philippum. Philippus, qui interpretatur os lampadis [a 7Kb] , figuram gerit predicantium fidem, quibus in altitudine contemplationis cum Christo constitutis, de carnalium cogitationum turba pascenda Dominus quotidie loquitur: Unde ememus panes ut manducent hi? Hoc autem dicebat tentans eum, hoc est fidem ipsius de futuro miraculo consulens. Deus tentator  malorum est. Tentat autem electos probandi gratia, non supplantandi. Tentationis siquidem due species sunt, quarum una iustorum probat fidem, altera impiorum reprobat perfidiam.

Ipse enim sciebat, quid futurum erat facere. Probandi, inquit, gratia tentat Dominus Philippum, non discendi, quid faciendum foret. Ipse enim nouit, priusquam fieret mundus, omnia miracula, que facturus esset in mundo. Quod enim ait, ipse enim sciebat, non ante aliquod tempus, sed ante omnia tempora cognouerat, quid futurum ei erat facere.

Responait ei Philippus: Ducentorum denariorum panes non sufficiunt his, ut unusquisque modicum quid accipiat. Adhuc Philippus lacte doctrine nutritus,  solidum uere fidei atque cognitionis cibum capere non ualens, iuxta sue iam uirtutis facultatem respondit, impossibile existimans, tantam multitudinem paucis panibus refici posse. Erudiendi itaque gratia ludit Dominus cum Philippo, tentans eius fidei simplicitatem, ut per hoc disceret altius ascendere, nullamque difficultatem Deo crederet inesse. Ordo itaque euangelisantium, qui, ut diximus, per Philippum typice insinuatur, tentanti se Domino, hoc est, fidem illorum probanti, ac per hoc  etiam laudanti, respondit: Ducentorum denariorum panes non sufficiunt. Centenarius numerus perfectus est; decies enim decem eum conficiunt; qui numerus si fuerit duplicatus, faciunt ducentos; pulchre perfectionem bone actionis et rationabilis scientie typum gerens, que pascendis, hoc est audiendis in fide non sufficiunt, nisi eis altitudo theologie addatur. Actio quippe uirtutum fidelium animas solummodo purgat, scientia uero rerum creatarum illuminat; sed illa purgatio atque illuminatio eis non sufficit, nisi habitus perfecte contemplationis addatur, qui solus animas ad consummatam spiritualium refectionum plenitudinem perducit.

Dicit ei unus discipulorum eius Andreas, frater Simonis Petri: Est puerulus unus hic, qui habet quinque  panes hordeaceos, et duos pisciculos, sed hec quid sunt in tantos? Eadem simplicitate, qua et Philippus, respondit Andreas frater Simonis Petri. In ea tamen simplicitate multiplex continetur theoria. Puerulus iste, qui iuxta fidem rerum gestarum aut unus ex discipulis intelligitur, aut puerulus quidam ex turba, que eos sequebatur, mystice legislatorem significat, Mosen uidelicet, qui ueluti quidam puerulus non incongrue dicitur, quia ipsa lex, que per eum data est, neminem ad perfectam iustitie etatem perduxit. Unus puerulus dicitur legislator, quia unitatem Ecclesie futuram prefigurabat factis, dictisque prophetabat. Hic dixit, hoc est in ueteri Testamento, quod iam Nouo clarescente uilescere cepit, adhuc tamen omnino non recessit. Qui habet  quinque panes hordeaceos; quinque panes hordeaci sunt quinque Mosaice legis libri, qui hordeacei non immerito dicuntur, quia carnales homines illis pascebantur. Hordeum quippe iumentorum est proprie alimentum, non hominum. Carnalis populus adhuc sub littera degens, et uetustatem primi hominis, de quo scriptum est: »Homo, cum in honore esset, non intellexit, comparatus est iumentis insipientibus, et similis factus est illis«, non deserens, in numero iumentorum brutorum computabatur, ac per hoc sola littera, quasi quodam hordeaceo pane mixto cum palea, non autem spirituali medulla ipsius littere uescebatur. Granis siquidem hordeaceis ita naturaliter intimi palearum folliculi adherent, ut uix ab eorum medulla segregari queant, legalium sacramentorum  necnon et preceptorum difficultatem intelligentie significantes. Quinarius quoque numerus hordeaceorum panum quinque corporeos sensus insinuare non incongrue intelligitur. Quanto siquidem quis fidelium in his, que per quinquepertitum corporis sensum accipiuntur, delectatur, tanto inter bruta animalia hordeo uescentia computabitur. Dum uero eos, sensus dico, actionis et scientie incremento deserens spirituali esca uescitur, non iam inter bruta, sed inter rationalia animalia reputatur. Quoniam itaque nemo ad altitudinem uirtutum et contemplationum sinitur ascendere, nisi prius sensibilium  rerum significationibus nutriatur, pulchre Dominus sequenti se turbe fidelium panes distribuit hordaceos, ut prius inde satiatos [1 1Kb] , si fidem, quam acceperant, seruauerint, ad spiritualia et altiora rationabilis creature alimenta perducat, quibus, priusquam corporeos sensus, omniaque, que per eos accipiunt, transcendant, nutriri non possunt. Quod ergo ait, sed hoc quid est in tantos? tale est, ac si diceret: Legis littera seu corporei sensus et corporalia, quid sunt? quid prosunt ad tantam multitudinem fidelium, qui in te credituri sunt, et spiritualia alimenta petituri, que omnem litteram omnemque corporeum sensum superant? »Nec enim oculus uidit, nec auris audiuit, nec in cor hominis ascendit, que preparauit Deus diligentibus se«.

 Dicit autem iehsu: Facite homines recumbere. Erat autem fenum multum in loco. Fenum multum legis litteram significat, que multiplex erat in symbolis, fenum quoque multum carnalium cogitationum, que per corporeos sensus anime ingeruntur, ab eaque iterum citissime labuntur, non incongrue significat. Pulchre quoque discipuli iubentur facere homines recumbere, quoniam magistri ueritatis, nisi prius ueluti in infimis locis, in simplicitate littere et uisibilis creature eos, quos nutriuerant, erudire incipiant, in altitudinem contemplationis erigere non ualent. Primus quippe gradus est, ad ascendendam altitudinem uirtutum, sancte Scripture littera, rerumque uisibilium species, ut prius lecta littera, seu creatura inspecta, in spiritum littere, et in rationem  creature, recte rationis gressibus ascendant. Recubuerunt ergo uiri numero quasi quinque millia. Eadem ratione theorie, sicut per quinque panes quinque libri Mosis, quantum ad litteram attinet, seu quinque corporis sensus significantur, ita per quinque millia multitudo eorum, qui sub lege littere uixerunt, seu eorum, qui carnalibus sensibus adhuc subiiciuntur, recta ratione innuitur. Millenarius quippe numerus perfectus ac cubicus est. Decies quippe decem decies millenarii numeri summam conficiunt. Qui, dum per quinarium numerum multiplicatur, carnaliter uiuentium plenitudinem insinuat. Qui mox, ut sancta historia et uisibili rerum superficie eruditi fuerant, ad altitudinem spiritualium rerum transituri sunt.

 Accepit autem panes iehsu, et gratias agens, distribuit recumbentibus, similiter et ex piscibus quantum uolebant. Accepit Dominus panes, quia ipse legem per Mosen dedit, ita ut lex illius proprie dicatur, qui dedit, non illius, per quem ueluti ministrum data est. Et gratias agens, distribuit recumbentibus; cui gratias, nisi Patri, qui sic dilexit mundum, ut Filium suum daret, per quem pasceret mundum uisibilibus sacramentis et sensibilibus creaturis, ut per hec ad se cognoscendum perduceret atque nutriret? Duo pisces duo testamenta, quantum ad sensibilia symbola pertinent, insinuant. Pisces quippe in aqua  sunt sensibilia symbola, in carnali adhuc populo, perfecte tamen uiuere inchoanti. Que symbola, dum altius quodammodo intelligi incipiuntur, recte desiderantibus, quantum uolunt, distribuuntur. Distribuere quippe est, uisibilia symbola ab inuisibilibus eorum intellectibus discernere, et iuxta uniuscuiusque capacitatem dispertiri. Quidam uolunt, per duos pisces duas personas in lege, regis uidelicet et sacerdotis, quidam, prophetas et psalmos significari.

Ut autem saturati sunt, dicit discipulis suis: Colligite, que superauerunt, fragmenta, ne quid pereat. Simplex fidelium turba sola littera, uisibili creatura, necnon et uisibilibus symbolis saturata atque contenta; littere et creature et symbolorum spirituales intellectus ueluti residua quedam fragmenta,  que adhuc carnales non possunt assumere magistri Ecclesie colligere iubentur, ne quid ex ipsis intellectibus non intellectum pereat, sed ex eis spiritualium animarum rationabile desiderium in diuinis contemplationibus satietur. Fragmenta itaque sunt hordeaceorum panum, subtiles ac difficiles intellectus sancte Scripture et sensibilium sacramentorum, quas doctores Ecclesie in unum colligunt, ne quid ex eis pereat, hoc est, ne aliquid ex eis remaneat, quod capacibus intelligibilium sensuum non distribuatur.

Colligebant ergo, et impleuerunt duodecim cophinos fragmentorum ex quinque panibus hordeaceis, qui superauerant manducantibus. Duodenarius cophinorum numerus capacitatem sapientum spiritualesque intellectus colligentium typice figurat. Duodenarius  quippe numerus perfectissimus est, multisque modis consideratus, in actione uirtutum, et in scientia rerum, et in theologia, que circa diuina solummodo uersatur, preditos diuinorum hominum intellectus significat. Primum quidem duodenarii perfectio consideratur eo, quod senarii numeri duplus est. Senarius autem numerus perfectionem bonorum operum in hac uita insinuat; que si duplicata fuerit, in eternam contemplationem, que totius bone operationis fructus est, ueluti in duodenarii numeri quantitatem concrescit. Item duodenarius intra se totius musice harmonias continet. Habet enim diatessaron [a 1Kb] in quaternario cum ternario collato; habet diapente in ternario et binario; habet diapason inter seipsum et senarium. Intra octonarium  quoque numerum integra diapason est. Habet tonum inter nouenarium et octonarium. Qui omnes numeri intra terminos duodenarii continentur. Ac per hoc omnium rerum uisibilium et inuisibilium harmonia connexa tali numero figuratur. Que harmonia solis diuinas res intelligentibus, quantum datur hominibus, nota et comprehensibilis est. Duodenarius quoque numerus in decem diuiditur et duo. Propterea et legem significat littere, que denaria est, et caritatis preceptum, quod in se geminatur, et in quo lex pendunt et prophete. Ideoque qui legem precepto caritatis adimplent, ipsi sunt cophini, in quibus  spiritualia fragmenta diuinorum intellectuum et colliguntur et saluantur, ne quid eorum pereat. Idem numerus diuiditur in septem et quinque, qui numeri musice humane uocis attribuuntur, mirabilemque concordiam omnium rerum ad unum finem redeuntium indicat. Quinarius siquidem in se ipso multiplicatus uiginti quinque numerum complet. Septenarius uero in duo membra diuiditur, quorum maius quaternarius est, minus ternarius. Si itaque septenarium numerum per inferius membrum sui multiplicaueris, uiginti unum efficies. Cui numero si maius membrum addideris, erit similiter uiginti quinque; ac per hoc ad unum finem quinarius et septenarius multiplicati dicuntur. Spirituales igitur cophini sunt, qui uirtute actionis et scientie ad  unum finem eterne contemplationis perueniunt.

Homines ergo uidentes, quod fecit signum iehsu, dicebant: Quia ipse est uere propheta, qui uenit in mundum. Iterum imperfecta turba redarguitur in eo, quod propter signum uisibile, non propter uirtutem intelligibilem signi dicebant: quia ipse est uere propheta, qui uenit in mundum. In hoc miraculo quinarie quantitatis hordeaceorum panum non sine causa queritur, quid uult, quod fragmenta quinque panum solummodo, non autem duorum piscium colligantur, ex quibus duodecim cophini implentur, cum ex quinque panibus et duobus piscibus quinque millia hominum saturata fuisse Euangelium narret. Cuius mysterii obscura mihi uidetur profunditas, ut uix inuestigari queat. Augustinus quippe in expositione sua  in Ioannem nil inde tractat, sed omnino pretermisit. Quamquam multis sufficere uideatur, quod in Marco legitur: »tulerunt fragmentorum duodecim cophinos plenos, et a piscibus«, ut subintelligatur: et a piscibus tulerunt fragmenta, aut alia, aut eadem. Sed si alia, non XII, sed XXIIII cophini fuerunt, si eadem, suffecerat dicere: tulerunt fragmentorum duodecim cophinos. uidetur non uacare mysterio, quod ueluti post fragmenta panis collecta ait: »et a piscibus«, absolute, nil addens. Mattheus siquidem et Lucas indiscrete fragmenta commemorant, in ambiguo linquentes, utrum solummodo panum, ut Ioannes, an panum simul et piscium. Conemur itaque, quantum lux mentium dederit, inquirere, non aliorum sensus preiudicando. Prediximus quippe,  quinque sensus corporis seu quinque libros Mosaicos quinario panum numero insinuari, duobus uero piscibus utriusque Testamenti symbola. Ubi primo querendum, quid inter mysteria distat utriusque legis, littere uidelicet et gratie, et symbola. Mysteria itaque proprie sunt, que iuxta allegoriam et facti et dicti traduntur, hoc est, et secundum res gestas facta sunt et dicta, quia narrantur. uerbi gratia Mosaicum tabernaculum et secundum rem gestam erat constructum, et textu sancte Scripture dictum atque narratum. Similiter sacramenta legalium hostiarum et secundum historiam facta sunt,  et dicta sunt secundum narrationem. Circumcisio similiter et facta est in carne, et narrata est in littera. In Nouo quoque Testamento mysteria baptismatis, Dominici quoque corporis ac sanguinis, necnon et sancti chrismatis iuxta res gestas conficiuntur, et litteris traduntur et dicuntur. Et hec forma sacramentorum allegoria facti et dicti a sanctis Patribus rationabiliter uocitatur. Altera forma est, que proprie symboli nomen accepit, et allegoria dicti, non autem facti appellatur, quoniam in dictis solummodo spiritualis doctrine, non autem in factis sensibilibus constituitur. Mysteria itaque sunt, que in utroque Testamento et secundum historiam facta sunt, et secundum litteram narrata; symbola uero, que solummodo non facta, sed quasi facta  sola doctrina dicuntur. uerbi gratia, in ueteri lege scriptum est: »Non coques hedum in lacte matris sue«. Illud siquidem nunquam secundum historiam legitur fuisse, teste Augustino; dictum est tamen et scriptum, ac ueluti factum traditur, cum ueritas diuine historie factum fuisse non inuenitur narrare. Item in Psalmis: »Montes exultauerunt ut arietes, et colles sicut agni ouium«. In his enim diuine Scripture locis et in multis similibus allegoria sola dicti, non autem facti et dicti, intelligitur. In Nouo Testamento multa narrantur, que secundum fidem historie non sunt facta, sed solummodo dicta ac ueluti facta; que exempla maxime in allegoria parabolarum Dominicarum reperiuntur, uerbi gratia, parabola de diuite et Lazaro paupere in sinu Abraham,  deque interposito chasmate, de flamma, de lingua, de digito, que omnia nulla auctoritas secundum res gestas fuisse tradit, sed figurate omnino dicta sunt. Que forma in omnibus fere parabolis cognoscitur, proprieque symbolica nominatur; quamuis usus diuine Scripture sit, symbola pro mysteriis, et mysteria pro symbolis uicinitate quadam atque similitudine ponere. Ponamus ergo quandam similitudinem, qua possimus suadere, quod uolumus asserere. Carnalium fidelium populus et in ueteri lege precessit et in noua. Iam est, qui nichil extra litteram sensusque corporeos existimat esse, quoniam altius ultra litteram Scripture, et ea, que per sensus accipiuntur, [non] [1 1Kb] potest ascendere. Similiter in ueteri lege perfecti et sapientes in actione  et scientia spiritualium intellectuum, ac in Nouo Testamento fuisse narrantur, qui, ueluti discipuli, cum Christo in altitudinem contemplationis, tanquam in quendam montem ascendunt, relictis carnalibus, sub littera et sensu in feno rerum temporalium recumbentibus. »Omnis quippe caro fenum, et omnis gloria eius flos feni«. Itaque cogitemus in animo ueluti multitudinem quandam simplicium fidelium, in lateribus montis, seu in planitie, hoc est, infra altitudinem diuinorum intellectuum residentem. Nam ex textu Euangelii datur intelligi, non in summitate montis, sed in quadam planitie, ubi fenum  multum fuerat, Dominum turbam pauisse. Ubi ait, »reuersus in montem ipse solus«; ut secundum res gestas accipiamus, solum Dominum cum discipulis suis prius ascendisse in montem, ac deinde iterum ad inferiora descendisse, miraculoque peracto solum iterum in montem rediisse. Huic multitudini fidem Christi esurienti apponuntur quinque panes et duo pisces, hoc est sacramenta, que et facta et scripta sunt, et symbola, que solummodo dicta, non autem facta. Accipiens Christus panes quinque et duos pisces, et gratias agens, Patri uidelicet, qui uoluit fideles suos symbolis ac sacramentis pascere, tradit discipulis suis, magistris suis, ministris suis; ipsi uero turbe diuidunt. Panes hordeacei a discipulis franguntur, dum ab eis utriusque legis mysteria  in res gestas et in earum spirituales intellectus diuiduntur. Simplici historia pascuntur carnales; diuinos ipsius historie intellectus quasi quedam fragmenta colligunt spirituales. Fragmenta, que comedunt carnales et saturantur, res geste; fragmenta, que comedunt spirituales, diuini intellectus rerum gestarum sunt. uerbi gratia, legatur liber Geneseos, eo loci, ubi transitus carnalis Isrel per mare rubrum narratur. Simplex Christianus adhuc, ueluti in feno rerum temporalium atque carnalium recumbens, sola pascitur historia. Quidquid enim ibi factum est, quinque sensibus corporeis notum fuit. Nam et uisi sunt Isrelite siccis pedibus mare transisse, Aegyptiaci uero necati fuisse. Hoc quoque a finitimis gentibus auditum est, unda marina  gustata est, olfacta et tacta. Que cuncta simplex adhuc fidelis animus secum tractat et cogitat, indeque, ueluti quibusdam fragmentis diuine historie, satiatur. Intellectum uero ipsius littere non potest capere, ideoque ab his, qui spiritualia sapiunt, colligitur, ne pereat, sed ualentibus intelligere proficiat. Ecce quinque panes hordeaceos: mysteria uidelicet rerum gestarum, in litteram et spiritum diuisa, et, quantum littera est, sensibus corporeis quinariis conueniunt [2 1Kb] . . . . . . . . . . . . . . . . . . . . . . . .

»Abraham«, inquit, »duos filios habuit, unum quidem de ancilla, alterum de libera«. Ecce historie prima fragmenta simplicibus sufficientia. Consequenter subiungit fragmenta spiritualia, dicens:  »Hec autem sunt quo Testamenta«. Apponantur pisces duo eidem multitudini, hoc est sola spiritualis doctrina allegorice dicti, non autem secundum historiam facti. Que ueluti binario numero continetur, quoniam duobus solummodo sensibus percipitur, uisu uidelicet et auditu, ceteris autem sensibus percipi non potest. Legitur enim oculis, auribus auditur, olfactu uero seu gustu seu tactu remota est. uerbi gratia, ut eisdem utamur exemplis, legatur quod scriptum est in Exodo: »Non coques hedum in lacte matris sue«. Hoc symbolum et per oculos legitur, et per aures auditur; frangi uero  non potest, quia iuxta rerum gestarum fidem non accipitur, sed solummodo allegorice dictum est. Et quoniam non diuiditur, totum memorie carnalium fidelium commendatur, ut credant sensum spiritualem his uerbis inesse, quamuis non intelligant. Totum ab his, qui spiritualiter spiritualia cognoscunt, colligitur. In symbolis itaque, hoc est in dictionibus spiritualis doctrine, quas sola allegoria facti, non autem dicti, tradit, nulla fragmenta colliguntur, quoniam in historiam et intellectum non diuiditur. Solus enim intellectus in eo cogitatur, nullum autem factum. Item in Nouo Testamento, ut et inde exemplum accipiam]us, corpus et sanguis Domini nostri et sensibiliter secundum res gestas conficitur mysterium, et secundum spiritualis intellectus  inuestigatur cerebrum . Quod extrinsecus sentitur et percipitur carnalibus hominibus, quinquepertito corporeo sensui subditis, hordeaceus panis est, quia altitudinem spiritualis intelligentie non ualent ascendere; ac ueluti quoddam fragmentum est, quibus carnalis illorum cogitatio satiatur.  Fragmentum spirituale est his, qui altitudinem diuinorum ipsius mysterii intellectuum ualent cognoscere, ideoque ab eis colligitur, ne pereat. Nam mysterium ex littera et spiritu confectum partim perit, partim eternaliter manet. Perit quod uidetur, quia sensibile est et temporale; manet quod non uidetur, quia spirituale est et eternale. Symboli exemplum fiat: »In principio erat uerbum, et uerbum erat apud Deum et Deus erat uerbum«. Hoc solummodo dictum, in hoc nulla res gesta cognoscitur, ideoque et totum simpliciter a carnalibus accipiatur, et totum uniformiter a spiritualibus. Nec ibi ulla fragmenta possunt fieri, quoniam nil ibi est, quod secundum historiam intelligatur, sed totum ad theologiam, que omnem sensum et intellectum  superat, refertur. Oculis legitur legentium, auribus sentitur audientium, ac per hoc, ueluti quidam duo pisces, una ea lemque euangeliste theologia accipitur duobus sensibus conueniens. . . . . . . . . . . . . . . . . . .


Cetera desunt.





IOANNIS SCOTI de predestinatione LIBER
Ad fidem codicis ms. S. Germani 1314  membran. sec. X, 4o, bibliothece Regie Parisiensis recognitus.

Mauguini editio princeps . . . . . 	M.






MONITUM AD LECTOREM.

 Ioannes Scotus periculosiorem uix poterat prouinciam suscipere, quam dialecticis philosophicisque suis argumentis questionem theologicam arduam obscurissimamque »de Predestinatione« expediendi. In quo quum parum posset proficere, quid mirum, quod aduersariorum omnia fere tela in se conuertit. E quibus Prudentius Tricassinus, et Ecclesie Lugdunensis nomine Florus diaconus Scoti librum, ubi primum in lucem prodiit, uehementissime impugnarunt, ac summa cum eruditione refutarunt. Quorum scripta, que in hac Patrologia tom. CXu et CXIX typis excusa sunt, lector adeat.

Scotus in eo potissimum uersatur, ut ostendat, nec duplam predestinationem nec geminam rationi satis congruere, sed unam tantum simplicissime diuine unitatis esse predestinationem. Eamque probare nititur uariis argumentis, e ratione, sacra Scriptura, Augustino, aliunde petitis. Nec tamen rationes, quas affert, ac doctrine cum ueritate ita satis conueniunt, quin sane rationi atque doctrine Ecclesie sepissime aperte repugnent. Docet enim, »prescientiam et predestinationem unum idemque esse; predestinationem in Deo relatiue fieri non posse; naturam natura non puniri; naturam, quia a Deo sit, nec peccare, nec puniri; neque in primo homine peccasse nature generalitatem, que quidem natura, si deliquisset, cum una sit, tota profecto periisset; peccare non nisi uniuscuiusque indiuiduam uoluntatem, puniri uero solum motum uoluntarium libidinosum; totam anime naturam uoluntatem esse; omne malum esse peccatum et eius penam, et hec nichil esse; omnem peruerse uoluntatis defectum uel priuationem uel peccatum, finemque eius mortem miseriamque suppliciorum eternorum omnino nichil esse, ac per hoc nec presciri nec predestinari; peccata eorumque supplicia nichil esse; nec esse illum ignem eternum penam, neque ad eam preparatum uel  predestinatum; in eo procul dubio habitare cum beatos tum miseros; ignem eternum istum ipsum quartum mundi elementum esse, ubi corpora sanctorum in etheream mutentur qualitatem, iniquorum uero corpora in eream qualitatem sint transitura; in eoque naturarum intra se mirabile perfici gaudium, malarum uero uoluntatum ineffabile tormentum; et ita impiorum omnium, angelorum hominumque, corpora supplicia ignis eterni perpessura, ut integritate eorum substantia nullo modo peritura, eorum pulchritudine nullo modo defutura, eorum naturali incolumitate permansura, omnibus deinde nature bonis ad uniuersitatis ornamentum mirabili ordine refulsuris, excepta beatitudine, qua priuentur, eternas patiantur erumnas. Deum non esse auctorem, factorem suppliciorum. Penas mala esse, ideoque a Deo, a quo non sit malum, non esse. Deum non punire, quod fecit, nec ab eis, que fecit, naturalia bona tollere. Deum in ea natura, quam creauit, semper habitare. Ignem eternum ad urendum diabolum et angelos eius, nec ad homines cruciandos factum esse. Diabolo, postquam ethere detrusus sit, ubi in ethereo corpore non poterat penas sentire, additum esse corpus erium, in quo ignem sentiret«.

Hec hisque similia quum I. Scotus ex decretis sue philosophie contra sancte Ecclesie et sanctarum Scripturarum doctrinam aperte protulisset, quid mirum, quod iis, qui ipsum ad hunc librum condendum impulerant, noceret magis quam prodesset? Nec satis intelligitur quid sit, quod Hincmarus archiepiscopus, inter equales facile prudentissimus, Ioannem Scotum euocarit, qui partes suas tali scripto defenderet. Prudentius uero iis Scotum armis adorsus est, quibus is resistere uix poterat, auctoritatibus sanctorum Patrum. Quorum locos innumeros congessit, Scotumque aulicum acerbissime perstrinxit. Nec omisimus, ex Prudentii »Recapitulatione«, quam ad calcem operis sui adiecit, nonnulla, quibus singulis Scoti erroribus mederemur, suo loco notis addere. Ut uero noscas arma, que noster hoc scripto in se conuertit, nonnullos librorum Prudentii et Flori integros locos, nec non duarum synodorum iudicia adscribere lubet.

Prudentius enim in prefatione libri sui, que Weniloni archiepiscopo Senonensi inscribitur, sic orditur:

Accensus, prout decet atque oportet, zelo catholice fidei et uere caritatis affectu, pater beatissime, misisti mihi quandam schedulam, decem et nouem capitula continentem ex libro cuiusdam Scoti selecta, a nostro, ut ais, se quodammodo intellectu diuertentia, rogans et monens, ut quecunque in eis a uero exorbitantia comperissem, unicuique de libris euangelicis et catholicorum doctorum auctoritatibus deuianti capitulo congrua depromerem abunde responsa. Quibus decursis solliciteque perspectis, reperi in eis Pelagiane uenena perfidie, et aliquoties Origenis amentiam, Collyrianorumque hereticorum furiositatem, quorum merito a catholice fidei cultoribus ac prepugnatoribus ualidissimis confutati censuraque iustissime seueritatis multo ante nostra tempora damnati sunt. Intremui, fateor, et expaui, tot olim errores, cum suis auctoribus iam sopitos, nostris denuo temporibus pullulare, et deficientes quondam fumos noua rursum accensione erumpere, suique noxietate multorum oculos caligare. Quibus, ut iusseras, refellendis cum animum pararem appellere, laboris difficultate perterritus deliberabam penitus omittendum. uerum monentis auctoritate perpensa duxi satius, cum fructu obedientie, etsi minus pleno, aliquatenus labi, quam paterne reuerentie timiditate stupida contraire. Animatus itaque meritis rogantis orationumque instantissima puritate scribentis uisum est librum eundem, si qua forte inueniri posset, diligenti curiositate perquirere, cuius serie salebrosas tantorum errorum tortiones ualerem facilius intueri. Quo gratia Dei, sine qua nichil sum et nichil possum, ut optaueram, assecuto deprehendi, quantum diuinitus inspiratus potui, Pelagii, Celestii, eorumque sequacis ac defensoris acerrimi, Iuliani, per omnia sectatorem, Ioannem uidelicet Scotum, tanta impudentia orthodoxe fidei Patribusque catholicis oblatrantem, ac si unus spiritus Iulianum Ioannemque docuerit, unus idemque spiritus in eis fuerit, nec dispar spiritus per eorum linguas tot tantasque blasphemiarum nauseas euomuerit. Nam et gratuitam Dei gratiam pariliter impugnant, et Dei iustitiam similiter denegant, et originale peccatum, quod nascentes trahimus, quoque non nisi celesti gratia per mysterium baptismatis soluimur, indissimili garrulitate dissuadent, argutiisque dialecticis simillima uanitate desipiunt. Rectissimum etiam sanctarum Scripturarum intellectum Patrumque catholicorum sensum sanissimum tam concinna uaricositate peruertunt, ac si nunquam aduersus eorum errores quidpiam fuerit actitatum. Quibus cum a Patribus precipueque beatissimo Augustino competentissime abundantissimeque responsum fuerit, nequaquam me presumptionis a piis lectoribus credidi iudicandum, si tuis monitis dictante pietate libenter obsequens, offeram pro uili portione in donaria tabernaculi Domini mei, que possim, relinquens potioribus ac doctioribus, queque melius ualuerint et uoluerint offerenda. Nec posse, ut ait S. Hieronymus, alterius opes alterius paupertate fedari. Fidens igitur in eius gratia, qua preuenimur, ut bene uelimus, subsequimur, ne frustra uelimus, reuolutis Patrum consonis per omnia paginis, quid quisque eorum antidoti contra eadem uenena confecerit, decerpere fideliter curaui, prefixo cuiusque doctoris nomine, libroque pariter intimato. uerba quoque eiusdem Ioannis, ut ab eo digesta sunt, pluribus locis inserui, preposito etiam nomine ipsius cum precedente illud nota, que grece dicitur , quam sententiis capitalibus damnandorum aliqui prescribere solebant. Si multis enim non uerba eius interposui, que loquacitate nimia legentibus fastidium  ingerunt, sed sensibus eorum pro meo captu mee pusillitatis ueraciter obuiaui.«

Deinde capite primo in Ioannem Scotum inuehitur his uerbis:

Blasphemias tuas, Ioannes, atque impudentias, quibus in Dei gratuitam gratiam iustitiamque inflexibilem procax inueheris, percurso tue peruersitatis libro, quem sub nomine cuiusdam Gotescalci aduersus omnes catholicos effudisti, eo molestius accepi, quo te familiarius amplectebar, peculiarius diligebam, quippe qui in tantum uesanie proruperis, ut grauissimam sanctarum Scripturarum auctoritatem tuis prauis interpretationibus detorqueres, sensaque catholicorum Patrum peruersis inuertenda sensibus edoceres, nimirum quadriuium quoddam nobis intelligendi Scripturas affingens, quod Patres nostri, uidelicet omnes catholici tractatores, diuina hamanaque sapientia prefulgentes, cum multa eruditissime luculentissimeque celitus imbuti, exponendo, atque intelligendi regulas modosque locutionum multiplices aperiendo reliquerint, in quibus nullam tui quadriuii mentionem fecisse probantur, penitus contempserunt, proponentes nobis uidelicet et multo meliores, sanctiores, doctioresque uias, quarum opitulatione subnixi et stropharum tuarum feculentias euitare, et puritatem simplicissime fidei clarissimis ac suauissimis fontibus haurire et propinare in nomine et adiutorio auxiliatricis, imo preuentricis gratie Dei possimus.

Nec leniter eum eodem capitulo paulo post sic increpat:

Quamuis non ignoremus, precepto Domini uasa aurea atque argentea, uestiumque ac gemmarum uariam pulchritudinem ab Aegyptiis mutuata, eius tabernaculo fuisse oblata, et esse deuotius offerenda; uerum id, quotiescunque contra eos agi summa necessitas cegit, qui talibus inflati gloriabantur in uanitatibus suis, et simplicitatem nostre fidei stultitiam deputabant, exsequi pro tempore non est inhibitum, sed fideliter prudenterque a Patribus usurpatum. Tu autem a contrario de fide aduersus fideles, nullis sophismatibus innitentes impudentius scribens, quare ad sophistica te deliramenta uerteris? In promptu est nimirum iactantie studens, et non iam philosophus, sed philocompos uideri appetens, ea nobis ingerere delegisti, que a nullo nostrum uel intelligi, uel deprehendi, uel certe confutari posse credideras; et dum studes placere hominibus, quibus id cordi esse noueras, si tamen sunt aliqui, quod auertat ueritas sempiterna, nequaquam uel cauisti, uel formidasti illi displicere, de quo super talibus propheta intentando predicit. Quoniam Deus dissipauit ossa eorum, qui hominibus placent; confusi sunt, quoniam Deus spreuit eos. Nec metuisti cum Achan auream regulam ex Hiericonthino anathemate contra inhibitum castris Dominicis inferre, iamiamque cum ipso sententiam diuine animaduersionis, nisi citius humiliter resipiscendo penitueris, merito subiturus. Quicunque enim propheticas uel apostolicas nobis litteras diligenter scrutati sunt, uiuaciter intellexerunt, fideliter enodarunt, abstrusa aperientes, plana exornantes, nodosissima enucleantes, allegorica detegentes, hoc potissimum sategerunt, ut illo loquendi genere quam maxime uterentur, quo etiam a simplicioribus absque graui difficultate, que uel audirent, uel legerent, caperentur. Quod cum ab omnibus prouide fuerit obseruatum, precipue beatissimi atque doctissimi patris Augustini, uenerande memorie episcopi, opusculis specialius elucescit, que de doctrina Christiana composuit, in quibus uel maxime tuorum tibique similium figmenta portentorum cauenda et fugienda eruditissima humilitate humillimaque eruditione et sanxit et docuit. Necnon in illis, quos questionum uel locutionum Eptateuci mirabili elucidatione exaratos nomine uoluit prenotari. Beatissimus quoque Hieronymus, tot linguarum atque librorum litteris incomparabiliter eruditus, in omnibus, tam propheticis, quam apostolicis explanationibus, id sibi summopere studii fuisse crebrius replicando inculcat, malle per se sanctarum Scripturarum dicta intelligi, quam rhetorum controuersiis inseruire. Instructus uidelicet tremendi iudicis uerbere, quo propter nimiam Ciceronis lectionem adductus acriterque cesus tandem circumstantium precibus liberatus, iurauerat se Ciceronis libros nunquam de cetero meditaturum, nunquam lecturum, quin epistola ad Galatas contemptum huius disputationis ita deprompsit, dicens cet.

Capite tertio hec exstant, quibus colligitur, Ioannem Scotum ecclesiastice dignitatis gradibus non fuisse insignitum: Quis te barbarum, et nullus ecclesiastice dignitatis gradibus insignitum, nec unquam a catholicis insigniendum, aduersus Romane urbis et apostolice sedis antistitem Gregorium . . . audiat oblatrantem!

Capite decimo quarto Prudentius cum acerbissima ironia:

Te solum, inquit, omnium acutissimum Gallie transmisit Hibernia, ut, que nullus absque te scire poterat, tuis eruditionibus obtineret. Sed absit, ut Celtica eloquentia tot tantisque fluuiorum exundationibus tuas nubilationes admittat, quamuis Christiane humilitatis eminentia alterutro caritatis officio uicissim suppeditari minime prohibeat, immo undecunque commodum duxerit, alternatim, que recta sunt, exhiberi percenseat.

Denique Prudentii liber finitur his uerbis:

Hec est nostra fides, quia hec est uera, prophetica, apostolica, orthodoxa atque catholica fides. Poteram quidem et ipse tibi dicere anathema, nisi exspectarem et mallem et optarem tui correctionem, quam perditionem. Proinde nondum in te seueritatem anathematis iaculor, quoniam hortor, moneo, et totis cordis affectibus rogo, ut respectu superne gratie resipiscas, et a tam letali ueterno tandem euigiles, et quod Christiana puritas sentiat, exquiras beneuolus, humilis apprehendas, mitis acquiescas, mansuetus secteris, deuotus teneas, et fidelis in omnibus exsequaris. Relinque quadriuium uanitatis  quod sequens extorris uie factus es ueritatis. Quanto melius quantoque salubrius ageres, si uni uere sempiterneque uie innitens quadriga illius humilis uehi, quam quadriuii tui inflatus typho raptum iri in diuersa deligeres. Quadriga huius uie sunt quattuor Euangelia, uno paradisi fonte manantia, quibus nobis uia panditur salutaris. Quadriga huius uie quattuor sunt uirtutes, prudentia, temperantia, fortitudo, iustitia, quibus omnis morum probitas uenustatur. Quadriga huius uie sunt quattuor diuinorum eloquiorum species, historica, ethica, allegorica, anagogica, quibus ad omnem sacrarum litterarum intellectum illuminante gratia eius inducimur. Que si humiliter fideliterque sectari studuisses, nunquam in tanta errorum atque abominationum, immo blasphemiarum precipitia incidisses. uerum dum quadriuio uaricoso tanta pertinacia inhesisti, nequaquam eloquium libri Ecclesiastici euadere uoluisti, quo dicitur: Qui sophistice loquitur, odibilis est, omni re defraudabitur. Non enim data est illi a Domino gratia. Omni enim sapientia defraudatus est  . Et illud: In multiloquio non effugies peccatum  . Quibus si expediri desideras, humilitati sublimissime crucifixi supplex prosternere, ut cum Apostolo dicere ualeas: Nihil iudicaui me scire inter uos nisi Christum Iesum et hunc crucifixum  . Et item: Mihi autem absit gloriari nisi in cruce Domini nostri Iesu Christi, per quem mihi mundus crucifixus est, et ego mundo  . His in nomine et adiutorio Dei pro captu et uiribus mee pusillitatis magis deuote quam docte, tue quoque correctionis, frater Ioannes, gratia exaratis, libet quam breuiter quamque succincte capitulatim singula adnotare, quo legentis audientisque intentio lecta uel audita memorie tenacius ualeat commendare.

Et hec quidem e Prudentii libro hactenus. Florus Lugdunensis, qui nomine Ecclesie Lugdunensis librum suum condidit, Ioannem Scotum simillimis fortiter impetit armis. Is enim sic orditur: uenerunt ad nos, id est ad Ecclesiam Lugdunensem, cuiusdam uaniloqui et garruli hominis scripta, qui uelut de prescientia et predestinatione diuina humanis, et, ut ipse gloriatur, philosophicis argumentationibus disputans, nulla ratione reddita, nulla Scripturarum siue sanctorum Patrum auctoritate prelata, uelut tenenda et sequenda sola sua presumptione definire ausus est, que a fidelibus et in doctrina sacra exercitatis lectoribus, eo quod sint uanissima et contra fidem ac ueritatem Dei, plena mendacii et erroris, Deo opitulante, facillime iudicantur et respuuntur, immo etiam contemptui et risui habentur. Sed quia a multis, ut audiuimus, idem homo quasi scholasticus et eruditus admirationi habetur, et talia garriens siue scribens alios ad hesitationem deducit, alios, quasi magnum aliquid dicat, errores sui sequaces efficit, omnes tamen auditores et admiratores suos inani uerbositate et uentosa loquacitate perniciosissime occupat, ut non diuinis Scripturis, non auctoritatibus Paternis se humiliter submittant, sed eius potius phantastica deliramenta sequantur, necessarium omnino duximus, ut studio caritatis et debito nostri loci atque ordinis eius insolentie, auctore Domino, responderemus, ut, quicunque hec cum Dei timore et cura salutis sue fideliter legere uoluerint, agnoscant ueraciter, quantum necesse sit, in his maxime periculosissimis et extremis temporibus, inherere firmiter Scripture sancte immobili ueritati, obedire humiliter sanctorum orthodoxorum Patrum fundatissime auctoritati, claudere et obstruere auditum indisciplinate et uanissime uerbositati, et illud Domini dictum tota intentione pertimescere, quod iam pene uidemus impleri, quo ipse ait: Putas filius hominis ueniens inueniet fidem in terra?  et quod Apostolus, in quo idem Dominus loquebatur, terribiliter denuntiat dicens: Erit enim tempus, cum sanam doctrinam non sustinebunt, sed ad sua desideria coaceruabunt sibi magistros prurientes auribus, et a ueritate quidem auditum auertent, ad fabulas autem conuertentur  . Unde et alibi sub persona dilecti et electi discipuli omnem fidelem, et precipue ordinem pastoralem sollertissime admonet, dicens: O Timothee, depositum custodi, deuitans profanas uocum nouitates et oppositiones , id est falsi nominis scientie, quam quidam promittentes circa fidem exciderunt  . Propositis igitur uerbis, que in decem et nouem opusculi sui digessit capitulis, prout Dominus donare dignatur, non nostro sensu, sed sanctarum Scripturarum et beatissimorum catholicorum Patrum ita respondendum aggredimur.

Acerbissimum denique Ioanni Scoto accidit, ut due synodi Gallicane, ualentina an. 855 et Lingonensis an. 859, ipsius librum et capitula, quibus commentum diaboli potius quam argumentum aliquod fidei contineatur, proscriberent. Ex quibus altera insuper aniles pene fabulas Scotorumque pultes puritati fidei nauseam inferentes haud mediocriter perstrinxit. Synodi enim ualentine can. 4 hec extant: »Capitula quattuor, que a concilio fratrum nostrorum minus prospecte suscepta sunt, propter inutilitatem, uel etiam noxietatem et errorem contrarium ueritati; sed et alia XIX syllogismis ineptissime conclusa, et licet iactetur, nulla seculari litteratura nitentia, in quibus commentum diaboli potius quam argumentum aliquod fidei deprehenditur, a pio auditu fidelium penitus explodimus, et ut talia et similia caueantur, per omnia auctoritate Spiritus sancti interdicimus, nouarum etiam rerum introductores, ne districtius feriantur, castigandos esse censemus«.

 Ibidem uero can. 6 hec leguntur: »Ineptas autem questiunculas, et aniles pene fabulas Scotorumque pultes puritati fidei nauseam inferentes, que periculosissimis et grauissimis temporibus, ad cumulum laborum nostrorum, usque ad scissionem caritatis miserabiliter et lacrimabiliter succreuerunt, ne mentes christiane inde corrumpantur, et excidant a simplicitate et castitate fidei, que est in Christo Iesu, penitus respuimus, et, ut fraterna caritas cauendo a talibus auditum castiget, Domini Christi amore monemus. Recordetur fraternitas, malis mundi grauissimis se urgeri, messe nimia iniquorum et paleis leuium hominum se durissime suffocari. Hec uincere ferueat, hec corrigere laboret, et superfluis cetum pie dolentium et gementium non oneret, sed potius certa et uera fide, quod a sanctis Patribus de his et similibus sufficienter prosecutum est, amplectatur«.

Synodus autem Lingonensis an. 859 can. 4 his utitur uerbis: Porro capitula numero XIX, syllogismis ineptissime ac mendacissime a quodam Scoto conclusa, ubi non argumentum fidei, sed potius commentum perfidie patet, nulla omnino philosophie arte, ut arroganter a quibusdam iactatur, constructum, sed inani fallacia et deceptione imperitissime confusum, a pio auditu fidelium penitus explodimus, cet., ut in synodo ualentina can. 4.

Hec igitur quum ita se habeant, quid mirum, quod illud Ioannis Scoti opus, si unum codicem Parisiensem exceperis, ex omnibus, quantum scitur, bibliothecis librorum mss. euanuit. Scriptores uero libri, cui titulus: Hist. litt. de la France, Benedictini, tom. u pag. 420 de Ioannis Scoti libro iudicium hoc tulerunt: Le raisonnement est la uoie qu'il se propose. Mais outre que la raison ne suffit pas pour décider des points de foi, il fait uoir, par la suite de ses raisonnements, qu'il ne sauait même raisonner iuste. Il n'en faut point d'autres preuues que les absurdités et les contradictions fréquentes dans lesquelles il est tombé. Insuper ea, que de hoc I. Scoti libro in commentatione supra typis excusa disputantur, euoluas.



IOANNIS SCOTI DE DIuINA PRAEDESTINATIONE LIBER.



PRAEFATIO [1 1Kb] .


Dominis illustribus et merito Christiane fidei tuende prestantissimis, atque diuino episcopalis gratie dono desursum a Patre luminum muneratis, Hincmaro et Parthulo, Ioannes seruus uester deuotus in Domino salutem.

Fari non possum, quantas qualesque gratiarum actiones uobis rependere debeam in eo, quod uestre dilectionis copiosissima sublimitas me tanquam aliquid ualentem in defendenda omnium nostrum salute, que est professio catholica [2 1Kb] , non est dedignata cooperatorem eligere, impos quidem longe uirium uestrarum sermone atque intelligentia, compos uero fide et deuotione in asserende ueritatis fiducia. Studium quippe uestrum partim sursum uersus  contemplatiue erigitur ad speculandam ueritatem, partim [3 1Kb] uero deorsum uersus actiue reprimitur ad regendam Ecclesiam: nos uero e diuerso inter undosum ueliuolumque pelagus imperii senioris nostri, domini uidelicet gloriosissimi Caroli, quasi quedam nauicula diuersis fluctibus agitati, quandoque tamen in portu serenitatis eius stabilitanda occupati,  uix aliquando ad uestigia sapientie intuenda breuissimo temporis sinimur interuallo. Modus tamen nostre capacitatis, qualiscunque sit, de uestra prudentissima sanissimaque doctrina testimonium perhibebit. Ut enim maxima clarissimaque mundi luminaria stellarum lucubrationes non despiciunt, sed ad expellendas omnium tenebrarum caligines earum radiis ad perfectionem sui splendoris utuntur [4 1Kb] : sic uos, religiosissimi Patres, cum uestre nobilitas eloquentie ad omnes nouellarum heresium uersutias cauendas, conuincendas, destruendas sufficiat, nostre tamen ratiocinationis astipulationibus uestram perfectissimam de fide predestinationis definitionem [5 1Kb] roborare non spreuistis, ita ut et uestre pietatis pulcherrima uirtus omnibus pateat,  et nostre obedientie [6 1Kb] non spernenda humilitas clarescat.

In hoc itaque opusculo nostro, quod ad testimonium uestre orthodoxe professionis uobis iubentibus scribere curauimus, que uera esse perspexeritis, tenete, et Ecclesie catholice tribuite, que falsa, respuite, et nobis, qui homines sumus, ignoscite,  que dubia, credite, donec aut respuenda esse, aut uera esse, aut semper credenda esse precipiat auctoritas. De connexionis autem uerborum inhonestate non facile animi uestri constantiam crediderim esse commouendam, ut prius tedium audiendi aures uestras preoccupet, quam amor perueniendi ad ea, que suadere sudauimus. Que si uera sunt, in eis absque uerborum consideratione diligenda est ueritas. »Bonorum siquidem ingeniorum«, ut ait Augustinus, »insignis est indoles, in uerbis uerum amare, non uerba. Quid enim prodest clauis aurea, si aperire, quod uolumus, non potest, aut quid obest lignea, si hoc potest, quando nichil querimus nisi patescere, quod clausum est«. Munuscula igitur nostri ingenii libenter accipite, plus eorum  utilitatem, si qua est, consideraturi, quam honestatem dictionis, que aut uix, aut nulla est, quesituri. Deinde suppliciter uestram exoramus clementiam, ut, quotiescunque [1 1Kb] reperiatis, nos dixisse equalitatem diuine prescientie atque predestinationis, quantum ad unitatem diuine substantie, in qua unum sunt, nos sensisse sciatis. Item quod diximus, ea, que non sunt, nec a Deo sciri, nec presciri posse, non ea prauitate, qua quidam prescientiam Dei auferre conantur, dixisse nos arbitremini; sed ea ratione, qua docemur nesciri, que non sunt, et scientiam Dei esse substantiam, substantiam autem eius non in nichilo, sed in aliquo esse [a 1Kb] . Pax Christi abundet in cordibus uestris.

Cesare sub Carolo Francorum gloria pollet,
    Littore seu Pelagi, piscibus, atque salo:
Secta diabolici damnatur dogmatis, atque
   Pastorum cura splendet amena fides.



CAPITULUM I. Quadriuio [2 1Kb] regularum totius philosophie quattuor omnem questionem solui [3 1Kb] [b 1Kb] .

I. Cum omnis pie perfecteque doctrine modus, quo omnium rerum ratio et studiosissime queritur, et apertissime inuenitur, in ea disciplina, que a Grecis philosophia solet uocari, sit constitutus, de eius diuisionibus seu partitionibus quedam breuiter edisserere necessarium duximus. »Sic enim«, ut ait sanctus Augustinus, »creditur et docetur, quod est humane salutis caput, non aliam esse philosophiam, id est sapientie studium, et aliam religionem,  cum hi, quorum doctrinam non approbamus, nec sacramenta nobiscum communicant« [c 1Kb] . Quid est aliud de philosophia tractare, nisi uere religionis, qua summa et principalis omnium rerum causa,  Deus, et humiliter colitur, et rationabiliter inuestigatur, regulas exponere? Conficitur inde, ueram esse philosophiam ueram religionem, conuersimque ueram religionem esse ueram philosophiam. Que dum multifariam, diuersisque modis diuidatur, bis binas tamen partes principales ad omnem questionem soluendam necessarias habere dignoscitur, quas Grecis placuit nominare , , , , easdemque latialiter possumus dicere: diuisoriam, definitiuam, demonstratiuam, resolutiuam. Quarum enim prima unum in multa diuidendo segregat, secunda unum de multis definiendo colligit, tertia per manifesta occulta demonstrando aperit, quarta composita in simplicia separando resoluit.

 II. Earum etiam exempla in processu huius operis, quantum ipsa lux, que illuminat [4 1Kb] cor querentium se, nobis aditum rerum, quas conamur ingredi, aperuerit, ostendemus. His enim tanquam utili quodam, honestoque humane ratiocinationis quadriuio ad ipsam disputandi disciplinam, que est ueritas, omnis in ea eruditus perueniri non dubitat. Cuius discipline regulis necessario uti iubemur, dum aduersus quendam saphrophilum, nomine Gotescalcum, sue hereseos et inuentorem simul et assertorem, fautoresque eius, si tamen sunt, nescio, atque utinam ne sint, respondere compellimur, iubentibus uidelicet catholice Ecclesie uigilantissimis pastoribus, in quorum ouili tale uenenum serpere molitur, annuente presertim orthodoxissimo  principe domino uenerabili Carolo, cuius maximum studium est, pie recteque de Deo sentire, praua hereticorum dogmata ueris rationibus, sanctorumque Patrum auctoritate refellere, ad ultimum penitus eradicare.

III. Ne igitur defensores ueritatis inermes cum assertoribus falsitatis confligere uideamur, non incongrue regulis disputatorie artis utemur. Cum enim per artem rhetoricam et uera suadeantur et falsa, quis audeat dicere, aduersus mendacium in defensoribus suis inermem debere consistere ueritatem, ut uidelicet illi, qui res falsas persuadere conantur, nouerint auditorem uel beneuolum [5 1Kb] , uel intentum, uel docilem proemio [6 1Kb] facere, isti autem non nouerint; illi falsa breuiter, aperte, uerisimiliter,  et isti uera sic narrent, ut audire tedeat, intelligere non pateat, credere postremo non libeat; illi fallacibus argumentis ueritatem oppugnent, asserant falsitatem, isti nec uera defendere, nec falsa  ualeant refutare; illi animos audientium in errorem mouentes, impellentesque dicendo terreant, contristent, exhilarent [1 1Kb] , exhortentur ardenter, isti pro ueritate lenti frigidique dormitent? Quis ita desipiat, ut hoc sapiat? Sed quoniam uerissime dictum est, oportet multas hereses esse, ut probati manifesti fiant inter uos [a 1Kb] , utamur etiam isto diuine prouidentie beneficio. Ex his enim hominibus heretici fiunt, qui etiam, si essent in Ecclesia, nichilominus errarent. Cum autem foris sunt, plurimum prosunt, non uerum docendo, quod nesciunt, sed ad uerum querendum carnales, et ad uerum aperiendum spirituales catholicos excitando. Sunt enim innumerabiles in sancta Ecclesia Deo probati uiri; sed manifesti uiri non fiunt inter nos, quamdiu imperitie  nostre tenebris delectati dormire malumus [2 1Kb] , quam lucem ueritatis intueri. Quapropter multi, ut diem Dei uideant et gaudeant, per hereticos de somno excitantur. Utamur ergo etiam hereticis, non ut eorum approbemus errores, sed ut catholicam disciplinam aduersus eorum insidias asserentes, uigilantiores et cautiores simus, etiamsi eos ad salutem reuocare non possimus.

Iu. Quoniam igitur antiqui hostis miseria humane beatitudini semper inuidet, insidias [3 1Kb] nostre saluti preparare non cessat. Salus autem nostra ex fide inchoat. Fidem igitur destruere laborat, querens uasa sibi conuenientia, quibus ea uenena, que eius argumentosa malitia interius exagitat, in aures credentium, impetumque astutie sue cauere non  ualentium exterius infundat. Sed quia ipsius omnes adinuentiones, quibus unitatem Catholice fidei usque modo conatus est scindere, operante diuina gratia per eos, qui beati et immaculati in uia legis diuine ambulauerunt, et testimonia eius scrutati sunt, funditus explose [sunt] [4 1Kb] , ne ullum nequitie sue argumentum pretereat, nouo nunc [5 1Kb] machinamento murum munite fidei soluere temptat; per ministrum namque suum, scilicet G[otescalcum] [6 1Kb] , duas predestinationes in Deo esse asserit, quibus et equissima iustitie merita, et misericordissima gratie dona nititur aufere. Cum enim genus humanum diuidatur in bonos malosque; omnis namque homo aut bonus, aut malus est; malorum autem, ut ait ueritas, finis est supplicium eternum,  bonorum uero uita eterna [b 1Kb] : qui sunt mali nisi impii, et boni nisi iusti? Iustorum omnium, ut ipse adstruit, ineuitabilis effectiuaque causa consituta est in predestinatione una; impiorum uero similiter in altera. Una quippe, ut ait, iustorum est, altera impiorum; in tantum, ut nemo, nisi necessitate immutabili unius, neque ad iustitie meritum,  neque ad finem eius, uitam uidelicet eternam, possit peruenire, nemo, nisi alterius necessitate fati [7 1Kb] nec in meritum impietatis, nec in eius terminum, eternum quidem supplicium, compellatur cadere. Que stultissima crudelissimaque insania primo auctoritate diuina refellitur, deinde uere rationis regulis annullatur. Quid enim? numquid per prophetam dicitur: Uniuerse uie Domini misericordia et ueritas [c 1Kb] ? Quod apertius alibi aperitur: Misericordiam et iudicium cantabo tibi Domine [d 1Kb] . Quibus uerbis lucidissime et donorum Dei largitas, et iustitie eius equitas commendatur.



CAPITULUM II. Argumento necessitatis colligitur duas predestionationes fieri non posse.


I. Ubi sunt ergo, G[otescalce], duarum predestinationum tuarum necessitudines? Tuarum dico, non diuinarum. Tua etenim eas peruersitas finxit, et ideo non sunt, nec fieri possunt. Quomodo enim potest esse, quod conatur auferre, quod est? Ubi autem est necessitas, ibi non est uoluntas. Atqui in Deo est uoluntas. In eo igitur non est necessitas. Deus quidem omnia, que fecit, sua propria uoluntate, nulla uero necessitate fecit. Quid enim cogeret Deum, ut aliquid faceret? Quodsi aliqua eum causa compelleret ad faciendum, ea merito maior meliorque eo crederetur; ac per hoc ipsa, non ipse, summa omnium causa Deusque coleretur. Si uero una et principalis totius uniuersitatis causa uoluntas  Dei et pie creditur, et recte intelligitur, frustra in ipsa, uel ante ipsam necessitas fingitur. Age iam! Si omne, quod in Deo est, Deus est: uoluntas autem Dei in Deo est: Deus est igitur Dei uoluntas. Non enim aliud est ei esse et uelle, sed quod est esse, hoc est et uelle. Proinde si uoluntas Dei libera est; aliter enim credere impium est: libera uero uoluntas omni caret necessitate: igitur nulla necessitas uoluntatem Dei possidet. Atqui quicquid [8 1Kb] de diuina uoluntate sane intelligitur, de eius quoque predestinatione necesse est similiter intelligatur. Expulsa est autem omnis necessitas a diuina uoluntate. Igitur expulsa est ab eius predestinatione.

II. An forte dicis, heretice, ad substantiam Dei uoluntatem suam, non autem predestinationem  suam pertinere, ita ut non aliud sit Deo esse et uelle, aliud uero esse et predestinare? Sed hoc facile possumus refellere argumento, quod sumitur a definitione. »Est enim diuina predestinatio«, ut ait Augustinus, »omnium, que Deus facturus est, ante secula preparatio atque dispositio« [e 1Kb] . Si ergo ante secula nichil creditur et intelligitur preter solum Deum  fuisse: predestinationem autem Dei ante omnem creaturam esse nullus sanus ambigit: colligitur, predestinationem Dei ipsum Deum esse, atque ad naturam eius pertinere. Sed ne forte dicas: Que de Deo ante mundum dicuntur, non utique semper secundum substantiam dicuntur. Quedam enim predicantur substantialiter, quedam uero relatiue. Non enim secundum substantiam, sed secundum relationem dicitur Pater, dicitur Filius, dicitur Dominus. Similiter predestinatio eius relatiue ad ea, que predestinata sunt, profertur. Audi Scripturam de Christo dicentem: In quo sunt omnes thesauri scientie, et sapientie absconditi [a 1Kb] . Dic, queso, quid in his uerbis intelligere conaris? An forte scientiam et sapientiam Christi esse iudicas accidentia, non  autem eius secundum suam diuinitatem substantiam? Quod absurdissime creditur, et falsissime suadetur [b 1Kb] . Summus enim ille intellectus, in quo sunt uniuersa, immo ipse est uniuersa, quamuis diuersis significationibus nominum ab ipsa rationali natura, que ad inquirendum eum creata est, appelletur, ipse tamen in se ipso unus atque idem est, cum sit omnium naturarum causa simplex et multiplex. Quod est ergo Deo esse, hoc est ei sapere, et quod est ei sapere, hoc est scire, et quod est scire, hoc est destinare. Cum enim omnis predestinatio prescientia, non autem omnis prescientia predestinatio dicatur [c 1Kb] , non tamen eo modo dicimus, omnem predestinationem esse prescientiam, non omnem uero prescientiam esse predestinationem,  quo solemus dicere in generibus eorumque formis, uerbi causa in uirtutibus, quibus anima rationalis ornatur, omnis prudentia uirtus est, non autem omnis uirtus prudentia; sed sicut recte dicimus, quod est uirtus, hoc est prudentia, et quod est prudentia, hoc est uirtus. Non enim hoc modo generalem uirtutem, et formam eius significamus, sed solam unitatem nature uirtutis et prudentie exprimimus. Recte ergo dicitur omnis predestinatio prescientia, non omnis prescientia predestinatio, ut intelligamus, quod est prescire, hoc est predestinare, et quod est predestinare, hoc est prescire [d 1Kb] ; unius enim eiusdemque substantie sunt, diuine uidelicet nature. Nec tamen omne, quod intelligimus, audientes Dei prescientiam, cogimur intelligere,  audientes eius predestinationem; sicut non omne, quod querimus audiendo uirtutem, necesse sit queramus audiendo prudentiam. Hoc autem argumentum,  quod ab effectibus ad causam sumitur, non incongruum, si paulo latius aperiatur.

III. Si ergo uirtutes animi, que uere nichil aliud sunt, nisi effectus unius ipsius summe omnium cause, diuine scilicet uoluntatis, ita intelligantur, ut cum sint multe, simul tamen inseparabiliter sint, quia eiusdem nature sunt---quarum enim una colligitur causa, conficitur eadem esse natura; in eo namque [1 1Kb] , in quo una uera uirtus inuenitur, omnes uirtutes fieri rationabiliter probantur---appellationibus tamen uariis significari, in genera, formasque eius, usque ad species indiuiduas diuidi patiuntur, deinde in numeros multiplicari---tot enim uirtutes esse dicuntur, quot sunt hi [2 1Kb] , quibus donantur: quid mirum de ipsa ineffabili causa omnium, que dum  generibus, formis, indiuiduis, numerisque careat, ab ea tamen est omne genus, omnis forma, omne totum, omnis numerus, quoniam ipsa est prima uniuersitatis essentia. Omne quippe, quod est, ab ea hoc est, ut sit; ipsa est forma omnium summa. Quid enim appetit nisi eam omne, quod appetit, principium omnium, siue sciens, siue nesciens? Ab ea est omne totum, que in se ipsa ubique tota est. Ab ea omnis numerus, quia in se ipsa est multiplex sine fine, sine numero numerus. Cum igitur ipsa diuina substantia, uel essentia, uel natura, uel quoquomodo dici potest, in se ipsa unum, indiuiduum, inseparabileque sit, unitas enim simplex est atque incommutabilis, uariis tamen uerborum significationibus nominatur secundum affectus humane  mentis, quibus ad notitiam Creatoris sui redire nititur. Homo namque male utens libero arbitrio sui, ad eum, quem sine labore deseruerat, sine laboris studio et cooperantis gratie dono peruenire non potest [e 1Kb] .

Iu. Proinde humana ratio duce ueritate Deum suum multipliciter intelligens, ipsum secundum modos sue intelligentie diuersis uocationum signis appellat. Ut enim, exempli causa, pauca de multis ponamus. Cum eternum intellectum, in quo sunt omnia, hoc est, ipsum Deum, rationis intuitus attingit, ut in eo aspiciat, quod ipse diuinus intellectus eterne sue immutabilisque substantie plenissimam perfectissimamque habeat notionem, que omnem exsuperat intellectum creature, ipsa diuina  notio, qua semetipsum Deus intelligit, sapientia proprie uocatur. Cum autem eadem ratio eterno intellectui copulatur, ut in eo uideat esse omnium naturarum,  que ab eo create sunt, incomprehensibilem notionem; ipsa mox appellat scientiam, que iterum tunc quasi proprie scientia uocatur, cum non solum cernitur in omnibus bonis, que Deus de sua et in sua uniuersa creatura facienda esse, antequam fierent omnia, disposuit, sed etiam in omnibus malis, que peruerso motu fiunt rationalis creature male quidem libero utentis arbitrio, hoc est conditorem suum deserentis, et in rerum infimarum, ab eo tamen creatarum libidinosam cupiditatem corruentis.

u. Ipsa igitur, ut dictum est, omnium bonorum Dei malorumque peruerse creature diuina et quodammodo generalis prenotio prescientia meruit uocari. Ac per hoc Deus dicitur prescire bonos et  malos, si tamen mala presciri possunt, qui modus locutionis in sequentibus ostendetur. Eadem autem scientia ad discretionem scilicet et [1 1Kb] significationem predestinatio expresse nominatur, dum in diuinis tantum operibus conspicitur. Operatio quippe diuina non solum in condendis omnibus creaturis dinoscitur, sed etiam in his, quos Deus per sue gratie propositum ad uitam preparauit eternam; in ea quoque occultissima operatione, qua de malis motibus reproborum, quos iuste deserit, ad exercitationem iustitie consulit eorum, quos sua predestinatione uocauit; in ipsis etiam qualitatibus elementorum [2 1Kb] , que dum natura sui bona esse uideantur, quoniam a summo bono sunt, penaliter tamen sentiuntur ab eis, quibus iudex iustus merito sue iustitie  tormenta preparauit eterna, ideoque mala dicuntur, cum sint naturaliter bona. Huius ergo ratiocinationis connexione [3 1Kb] conficitur, predestinationem in Deo secundum substantiam esse, relatiue autem fieri non posse [a 1Kb] .

uI. Quapropter si unam [4 1Kb] incommutabilem Dei essentiam, indiuisibilemque eius simplicitatem nomine sapientie, nomine scientie, ceterisque nominibus, sicut uirtutis, potestatis, iustitie, ueritatis, eternitatis, operationis, similibusque non incongrue [5 1Kb] significamus: necessario sequitur, predestinationis quoque uocabulo eiusdem inseparabilis essentie naturam conuenientissime insinuari. Deinde si impium est, duas essentias in Deo doceri, uel duas sapientias, scientias, uirtutes, ceteraque omnia [6 1Kb] ,  que de Deo dicuntur, geminari, uel triplicari, uel quacumque multiplici specie cumulari, quicunque duas in Deo predestinationes asserere conuincitur, reatu impietatis ligatur. Una est enim diuina predestinatio, sicut una est diuina operatio, diuina  sapientia, diuina substantia, diuina uoluntas. Dic ergo G[otescalce], ubi possunt inueniri due predestinationes tue, quas astruis? Eas enim uera ratio in Deo esse non sinit, maxime propter uim necessitatis, quam inesse ipsis asseris. Clamat enim Scriptura: Magna opera Domini, exquisita in omnes uoluntates eius [b 1Kb] , et alibi: Omnia quecunque uoluit, Dominus fecit [c 1Kb] . Non dixit in omnes necessitates eius, sed in omnes uoluntates, que omni carent necessitate. Quamquam enim omnia, quecunque Deus uoluit, necesse sit, ut sint, nulla tamen necessitas uoluntatem eius, aut ad aliquid faciendum impellit, aut ab aliquo faciendo retrahit. uoluntati enim eius quis resistit? Sed eo modo dicimus, quecunque Deus uoluit fieri, necesse est, ut sint, quo debemus intelligere,  omne, quod uoluit Deus fieri, necesse est, ut non aliter, quam ipse uoluit, sit. Que enim uoluit esse, sunt, et ideo sunt, quia ipse uoluit ea fieri. Ac per hoc bene uidentibus nichil aliud occurrit uoluntatis diuine necessitas, nisi ea ipsa uoluntas. Sicut itaque uoluntate Dei fiunt, que fiunt, ita uoluntate eius non aliter fiunt, nisi sicut ipsa uoluit. Nam si omnium naturarum est necessitas Dei uoluntas, erit Dei uoluntas naturarum necessitas. Est autem Dei uoluntas naturarum, quas [6* 1Kb] ipsa creauit, necessitas. Erit igitur necessitas creaturarum, quas [6* 1Kb] Deus creauit, Dei uoluntas. Colligitur Dei uoluntas ipsa est [7 1Kb] necessitas, et necessitas ipsa est Dei uoluntas. Quicquid autem de diuina uoluntate intelligimus, de predestinatione quoque Dei omnino sentire debemus.



CAPITULUM III. De eo quod duas predestinationes ratio non sinit esse.


I. Iam nunc breuiter omnia, que predicta collegit ratiocinatio, repetamus. Primo igitur uera ratio suasit, diuinam uoluntatem summam, principalem, solamque esse causam omnium, que Pater per ueritatem suam fecit, ipsamque uoluntatem omnimodo cuncta necessitate carere, que uel eam impelleret, uel ei impediret, sed ipsa est sua necessitas, tota igitur est uoluntas. Deinde quemadmodum rectissime de Deo secundum substantiam uoluntas dicitur, sanissime predestinatio predicatur. Quod potest probari argumento sapientie et scientie ueritatis [8 1Kb] ceterisque, que substantialiter de Deo predicari  nullus fidelium dubitat. Proinde si omnis necessitas diuina tollitur uoluntate, certissime tolletur [9 1Kb] diuina predestinatione. Non enim Deo aliud est uelle, aliud predestinare, quoniam omne, quod fecit, predestinando uoluit, et uolendo predestinauit [d 1Kb] .  Multimodas etiam uoces, quibus Deum suum rationalis anima significare appetit, unum atque idem innuere, hoc est, ipsam ineffabilem Creatoris essentiam, quamuis nominum quedam relatiue dicantur. Motus etenim humani animi, quo principium sui repetit, gradatim ascendere nititur, ideoque iuxta modos ascensionis [1 1Kb] sue signa uocis inuenit, quibus ea, que intus intelligit, sensus secum conscendentium, uel conscendere uolentium, caritati obediens [2 1Kb] erudit. Deinde contexitur: si omnia, que de Deo predicantur, unum sunt, nichil autem et uerius et honestius de Deo dicitur, quam predestinatio: una est igitur. Quam et errando separat, et blasphemando negat, atque pro eo duas a se ipso finxit, quarum nec una, nec altera stare nequit. Iure igitur penitus  non sunt, quia neque uere, neque false sunt. uere quidem non sunt, quoniam omne, quod ueritati contradicit, a ueritate non est. Omne, quod a ueritate est, uerum esse necesse est; omne igitur, quod ueritati contradicit, uerum non esse necesse est. Due autem, G[otescalce], predestinationes ueritati contradicunt; uere igitur non sunt. False non sunt. Omne enim falsum sub quadam similitudine ueri appetit esse, quod non est. Cuius exemplum in natura rerum est uocis imago, que a Grecis uocatur, umbraque corporum, in arte uero picturarum figure [3 1Kb] , ceteraque id genus. Similitudo etenim, sed non omnis, falsitatis causa esse uidetur. Ac per hoc omne, quod similitudine aliqua ueri uacat, non est falsum. Predestinationes, G[otescalce],  nullam ueri similitudinem habere conuincuntur; false igitur non sunt. Sed quid sint, non inuenio: nichil enim sunt: quis autem potest inuenire nichil? Fabulose ergo reperte. Fabulosum namque est, quod nec uerum, nec uerisimile, ut uolatus Dedali, qui nunquam fuit, nec fieri potuit.

II. Est etiam aliud argumentum, quod dicitur ab effectibus ad causam, quo conficitur, duas predestinationes Dei non esse. Cuius argumenti maxima propositio est: omnium, que sunt inter se contraria, necesse est eorum causas inter se fieri contrarias. Unam enim eandemque causam diuersa inter se contraria efficere ratio prohibet. Quid autem est contrarium essentie, nisi non esse? Quid uite, nisi interire? Quid iustitie, nisi peccatum? Quid beatitudinis,  nisi miseria? Si ergo hec omnia inter se contraria esse manifestum est, sequitur, eorum quoque causas inter se fieri contrarias. Non enim aut ab una causa, aut duabus eiusdem generis nasci possunt. Igitur, ut hereticus asserit, si due predestinationes sint in Deo, quarum una, ut ait, non solum efficit, sed etiam uiolentia sui cogit uitam, quod est esse, deinde iustitiam, quam sequitur  beatitudo; altera uero, que per omnia contraria est predicte, ipsa enim e diuerso non solum efficit, sed etiam cogit peccatum, quod est non esse, deinde mortis interitum, quem necessario sequitur miseria: ipse igitur sibimet contradicunt. Si autem diuina natura, summa omnium, que sunt, causa multiplex, cum sit simplex et una, saluberrime creditur, consequenter necesse est, nullam in se ipsa controuersiam recipere credatur. Relinquitur ergo, in Deo duas non esse predestinationes, que inter se discordantia et efficiant, et fieri cogant. Nec earum ulla fieri potest. Quomodo enim creditur in Dei natura causa necessario aliquid cogens, qui omnia, que fecit, bonitate uoluntatis, et uoluntate bonitatis sue fecit? cuius bonitas sua est uoluntas,  et uoluntas sua est bonitas.

III. Non est igitur illa predestinatio, que cogat ineuitabili necessitate sua uitam, iustitiam, beatitudinem, nec illa, que cogeret predictorum bonorum contraria, uidelicet mortem, peccatum, miseriam. Que ratio enthymematis [4 1Kb] argumento concluditur, quod semper est a contrario. Cuius propositio [5 1Kb] talis est. Non et Deus summa essentia sit, et eorum tantum, que ab eo sunt, causa non sit. Est autem Deus summa essentia. Est igitur eorum tantum, que ab eo sunt, causa. Peccatum, mors, miseria a Deo non sunt. Eorum igitur causa Deus non est. Idem quoque syllogismus hoc modo connectitur [6 1Kb] . Non et Deus eorum, que sunt, causa sit, et eorum, que nichil sunt, causa sit. Est autem Deus eorum  causa, que sunt. Igitur non est causa eorum, que non sunt. Peccatum, eiusque effectus, mors profecto, cui adheret miseria, non sunt. Eorum igitur nec Deus, nec eius predestinatio, que est, quod ipse est, causa esse potest.

Iu. Sed quia, heretice, iam de tua prima congressione, qua duas predestinationes et asserere mendose cepisti incautus, et defendere contumeliose sudasti superbus, et modica [7 1Kb] conuictus auctoritate fugisti, et apertissima ueritate prostratus occubuisti, occumbendo siluisti, silendo posteriora prioribus peiora excogitasti, ut in te impiorum conuicium impleatur, quod scriptum est: Et erit nouissimus error peior priore [a 1Kb] ---ut enim non te piget negare, te predicasse duas predestinationes, quod tamen  dixisse a multis conuinceris, ita non te pudet iterum proferre, unam esse, sed duplam; scribis enim in deliramentis confessionum, immo perfidiarum tuarum, tanquam originem erroris tui defendere uolens, sententiam uidelicet Isidori: »Gemina est predestinatio siue electorum ad requiem, siue reproborum ad mortem«, [b 1Kb] quam sic exponis: »non enim, ait, due sunt, quia non sunt, sed gemina, id est bipertita« [c 1Kb] ---ut  quid, impudentissime [1 1Kb] , debilis, eneruatus, omni ueritatis auxilio desertus, lites renouas, quibus conaris te a prima tua [2 1Kb] illa impudentia latenter subtrahere, tanquam tolerabilius sit, et minus ueritati resistat, geminam, id est, bipertitam Dei predestinationem predicare, quam duas? Quam geminationem, uel bipertitionem [3 1Kb] exemplo caritatis probare contendis. »Tale enim«, inquis, »est, quod dicitur predestinatio gemina, in electos uidelicet et reprobos bipertita, cum sit una, licet sit dupla, quale est, quod dicitur caritas uel dilectio gemina, cum utique non sint due, sed una, licet sit etiam propter Deum et proximum dupla« [a 1Kb] .

u. O quam uere de te dictum est: De locusta egredietur bruchus [4 1Kb] . De blasphemia tua in predestinationem  egressa est blasphemia tua in caritatem, ita ut prioris peccati pena sit sequens peccatum. Eandem itaque fidem uideris habere de caritate, quam profiteris de predestinatione; utramque [5 1Kb] siquidem duplam asseris esse. Concedis, ni fallor, si non insanis, Deum esse caritatem, Scriptura perhibente, que ait: Deus est caritas [b 1Kb] . Non negare ausus es, predestinationem Deum esse, quod patenter in confessionibus tuis professus es. Deo enim predestinationem suam ceternam esse scripsisti; atque utinam ueritatem consuleres in ceteris, que dixisti de predestinatione, sicut in eius Deo [6 1Kb] ceternitate. Conuenit itaque inter nos de caritate et de predestinatione in eo, quod et caritas Deus, et predestinatio Deus, et unus Deus, una essentia diuina,  eterna, incommutabilis. Proinde si caritas et predestinatio essentialiter de Deo predicantur; essentia autem diuina nullo Catholico dubitante unitas est, summa et uera caritas: itaque et predestinatio unitas est [7 1Kb] . Que, si una, et sola est incommutabilis, numero carere necesse est, cum ab ea sint omnes numeri; quod, si commutabilitate [8 1Kb] careat, multiplicari non potest. Primus multiplex est duplus; dupla igitur non est unitas, que est diuina substantia. Predestinatio essentialiter de Deo predicari non est dubium. Essentia autem unitas. Predestinatio igitur unitas. Unitas dupla non est. Predestinatio itaque dupla non est. Ac per hoc nec gemina. Quomodo enim sit geminatio, ubi non sit numerus et pluralitas? Diuina unitas numerosa caret  pluralitate. Caret igitur duplicitate. Similis ratio de bipertitione [9 1Kb] . Si predestinatio de unitate diuine substantie rectissime predicatur, et omnis uera unitas partium sit expers, predestinatio itaque bipertita [10 1Kb] non est, quia partibus composita non est. Sicut enim diuina natura generum, eorumque formarum, differentiarum, numerorum quoque capax non  est, cum horum omnium causa sit, ita omnium partium, quibus totum conficitur, cum omnis totius auctor sit, compactione caret. Quali itaque impudentia non dubitas pronuntiare predestinationem que Deus est, et caritatem bipertitas, addita expositione, id est duplas? Proinde sicut nullus fidelium audet dicere geminum, siue bipertitum, siue duplum Deum, quia impium est, ita etiam predestinationem et caritatem geminare, uel duplicare, uel bipertiri sacrilegum est. Quicquid enim de Deo creditur, necesse est de eius quoque predestinatione et caritate credatur.

uI. O eterna caritas, quanta cecitate percussi sunt, qui te duplam esse predicant, cum inueniunt, precones tuos pronuntiare, te esse geminam, non  ualentes discernere intellectuali uisione, quid intersit inter te et preceptum tui! Preceptum tuum dominatrix potentissima geminari dicitur, quoniam ad te ipsam primo, que Deus es, dirigitur, deinde ad proximum, cum et tu diligeris in illo. Nihil enim amatur in omnibus, nisi dilectio, que tu es simplex, indiuidua, incommutabilisque substantia, et nichil perfecte diligit, nisi tu, uinculum insolubile, quo continentur omnia. Tu itaque diligis, tu diligeris; ideoque preceptum tuum geminum dicitur. Partim siquidem iubes, ut nulla interposita natura diligaris in temetipsa [11 1Kb] , partim interposita creata natura diligaris in proximo. Nunquid propter hoc, indiuidua unitas, debemus te credere esse geminam? Nunquid noster amor multiplicabitur secundum numerum rerum,  quas amamus? Nonne eodem amore diligimus omnia, que diligimus, cum unus atque idem amor non equaliter omnibus distribuitur, aliis quippe plus, aliis minus accommodatur, ipso tamen in se ipso sine augmento, sine detrimento status sui manente. Non enim alio amore iubemur diligere Deum, et alio diligere proximum; neque parte una unius amoris precipimur adherere Creatori, parte altera adherere creature: sed uno eodemque toto et Deum et proximum debemus amplecti. Preceptum igitur caritatis est geminum, non ipsa caritas, et ideo geminum, quia talis differentia est in precepto, ut Deus diligatur propter semetipsum, proximus uero non propter semetipsum, sed propter Deum. Caritas igitur in omnibus Deum, id est, se  ipsam diligit, et in ea nulla geminatio est, ac per hoc nulla duplicatio.

uII. Confectum est itaque argumento caritatis, quid accipere debemus de geminatione predestinationis, que similiter in semetipsa nec gemina, nec bipertita, nec dupla est, quamuis uideatur aliqua differentia in effectibus eius secundum rationes misericordie  atque iustitie. Una siquidem eademque predestinatione sua Deus iustus et misericors, potens in omnibus, de massa humani generis, originaliter in cunctis, excepto Christo, uitiata, quosdam elegit, quibus daturus fuerat, quod a semetipsis non habituri, id est, dona sua, quibus essent uicturi; quosdam reliquit [1 1Kb] , qui a semetipsis inuenturi peccata sua, quibus essent perituri. Illis dedit, unde beatitudo esset futura, istis non dedit, sed permisit, unde miseria eorum penas passura [2 1Kb] . Illis non illi, sed ipse preparauit uitam, istis non ipse, sed ipsi preparauerunt mortem. Illis illius misericors bonitas causa fuit regnandi, istis sua propria superbia causa fuit et effectus cruciandi. Cetera quoque exempla, que ad complicandam absurdissime predestinationem  cumulas, plus dementie tue sunt indicia, quam erroris tui. Dic, queso [3 1Kb] , qua ratione sumpsisti argumentum ab opere Dei bipertito ad suadendam predestinationis et caritatis duplicem complicationem, cum opus Dei sit numerosum, quia creatum est, predestinatio uero et caritas, sicut pluralitate, ita etiam numerositate carent? Nunquid quia opus diuinum, id est uniuersitas creaturarum, uerbi gratia in duas quasi principales species diuiditur, spiritualem uidelicet et corporalem, propterea cogemur predestinationem, qua Deus opera sua futura disposuit, duplicare? Quod si cogimur, necessario et quadruplam credere compellemur, quoniam Augustinus in opusculis suis: »Opera diuina«, inquit, »que secula creauit et gubernat, quadriformi  ratione distinguitur«. uirtus quoque communis, qua omnis anima sapiens formatur, quadruplicabitur, quoniam in quattuor [4 1Kb] uirtutes habitus animi de ipsa exprimitur. Quasi unitas dum sit omnium specierum partiumque expers, ab ea tamen omnis species, omnesque partes non oriantur! Aut tanquam de impressione unius anuli [5 1Kb] multa uestigia in cera fieri non possint! Quid est, quod dixisti de mundo quadripertito? O plumbeum pugionem! An forte estimas, predestinationem duabus constare partibus, quemadmodum mundus quattuor elementis componitur [6 1Kb] , cum sit unus? Simili modo de gemina arbore quid deliras? An forte putas predestinationis simplicitatem comparandam esse ramis arborum? Inter illa, ut uideo, dolia, que tibi  preparari iubes, iam inuolutus suffocaris. Merito quippe in oleo atque pice ardere debuisti, qui et lumen caritatis, et mysterium predestinationis perperam docere non timuisti [a 1Kb] .



CAPITULUM Iu. De una, uera, solaque Dei predestinatione.

I. Restat itaque, de una, uera, solaque incommutabili  [7 1Kb] eterna predestinatione diuine uoluntatis omnipotentissime, que nunquam nusquamque fallitur, tractari. Sed de proprietate illius heresis, que eam lacerat, prius dicendum. Hec igitur heresis Gotescalcana, si tali nomine potest uocari, inter duas alias hereses, sibi inuicem aduersantes, medietatis loco constituta est, inter illam plane, que dicitur Pelagiana, et illam, que ei repugnat; quarum una dono diuine gratie derogat, altera libertatem arbitrii condemnat. Pelagiana siquidem secta libertatem arbitrii rationalis nature in tantum commendat, ut sine dono gratie ad perficiendam hominis iustitiam sufficiat. Eius uero secta contraria gratuite gratie donum confirmat, ut eo solo in homine operante, omni conatu liberi arbitrii contempto,  omnis fidelis fastigium iustitie contingat. Una igitur, ut dictum est, donum gratie contemnit, altera donum libertatis arbitrii; ambe impietate pares, secta uero dispares. Hec autem, de qua nunc agitur, sic est in medio inter utrasque predictas tanquam extremitates inter se contrarias coniuncta, ut ipsis partim consentiat, partim contradicat, propriumque sibi uindicet [8 1Kb] , quod ipsas non habere contendat. Dum enim omnium uirtutum, quibus peruenitur ad beatitudinem, omniumque uitiorum, quibus precipitatur ad miseriam, in predestinationibus diuinis, ut ipsa fingit, necessarias inesitabilesque causas conatur constituere, quid aliud uidetur suadere, nisi Dei dona, hoc est, liberum uoluntatis arbitrium, et gratie auxilium destruere, quibus  duobus profecto plenitudo iustitie hominis et inchoatur, et perficitur

II. Hec igitur noua secta Pelagiane consentit in eo, quod donum gratie gratuite nichil homini prodesse asserit ad faciendam iustitiam, sed solam predestinationis necessitatem; ab ea uero dissentit eo, quod uires liberi arbitrii penitus euacuauit, neque ad bene facere, neque ad mala committere [9 1Kb] preualere, omnia hec in necessitate predestinationis impudentissime [10 1Kb] ponendo. Ast in eo, quod appetitum liberi arbitrii laborat auferre, aduersantibus Pelagiane [11 1Kb] uidetur consentire, cui iterum resultat, dum dona diuine gratie nichil homini proficere commendat. Neque enim dona sunt, que non uoluntate, sed necessitate fiunt, cum omnibus sapientibus  et insipientibus notissimum sit, omnia, que donantur, et uoluntate donantis largiri, et uoluntate accipientis percipi. Proprium uero huius hereseos, quo ipse, inter quas medietatis loco ponitur, carere probantur. Pelagiana enim uires liberi arbitrii sine adiutorio diuine gratie, eius uero aduersans donum solummodo gratie absque liberi arbitrii nisu ad iustitiam perpetrandam sufficere arbitratur. Sed earum  nulla presumpsit dicere, predestinationis necessitatem homines aut ab bene uiuendum iuste, aut ad male uiuendum impie retorquere. Relinquitur ergo ipsa uana predestinationis necessitas huius tertie heresis proprietas.

III. Sed hec omnia uenenosa diabolice impietatis iacula munitis inexpugnabilis fidei propugnaculis facillime repelluntur. Illa igitur rationis specie, que dicitur , utamur, primum aduersus eos, qui uel negant, uel dubitant, gratiam Dei esse, et ad mundi salutem preualere; non quod nostrum propositum sit, debellare Pelagianos, aut eorum ex aduersa parte, pari tamen malitia contrarios, quod satis a sanctis Patribus est actum, sed quod huius heresis, de qua nunc agitur, sit depulsio ipsarum  duarum refutatio. Ex eis enim manare non dubium est. Qui ergo non possunt uidere Dei gratiam, uideant mundi salutem. Non enim simul possunt esse, salus mundi est, et gratia Dei non est. Si enim gratia Dei mundus non liberaretur, quomodo salus eius sequeretur? Simul autem esse possunt et salus mundi, et gratia Dei. Si igitur est salus mundi, necessario erit gratia Dei. Firmissime autem tenemus, salutem mundi uenisse. Certissime igitur teneamus, gratiam Dei illuxisse. Audiant Apostolum dicentem: Illuxit enim gratia Dei [a 1Kb] . Deinde his, qui liberum uoluntatis humane arbitrium uel penitus negant, uel de eo dubitant, eodem modo est respondendum. Si liberum arbitrium credere non poteritis, iudicium mundi futurum esse non creditis. Si autem iudicium mundi  non potestis negare, cogemini liberum arbitrium fateri. Non enim et iudicium mundi futurum est, et liberum arbitrium non est. Hec quippe simul fieri non possunt. Nam qua iustitia futurum est iudicium, si non est liberum arbitrium? Simul uero fieri possunt, et liberum arbitrium est, et iudicium futurum. Si ergo mundi iudicium est futurum, necessario erit liberum uoluntatis arbitrium. Futurum autem de mundo iustum iudicium impium est negare. Liberum ergo arbitrium homini a Deo datum impium est non credere. Conclusum est igitur, et liberum hominis esse arbitrium, et gratie donum, ex eo quod concessum est, et salutem mundi uenisse, et iudicium esse futurum. uia igitur regia gradiendum, nec ad dexteram, nec ad sinistram diuertendum, hoc est,  ne sic defendatur liberum arbitrium, ut ei bona opera sine Dei gratia tribuantur, nec sic defendatur gratia, ut quasi de illa securi mala opera diligantur.

Iu. Huic uero tertie heresi, quam peruersa Gotescalci cogitatio inspirante diabolo addidit, respondendum. Mira siquidem diabolica subtilitate [ex] [1 1Kb] duabus predictis heresibus manare non est dubium, dum earum uideatur partim esse negatiua, partim confessiua [2 1Kb] . Illarum namque, ut dictum est, una  libero contendit arbitrio, altera gratie; hec [3 1Kb] uero et liberum arbitrium simul, et gratie munus destruere molitur, ac per hec consequenter et mundi salutem, et iudicium. Huic ergo resistitur tali modo. Qui non potest uidere, immo qui non uult fateri, nullam in euitabilem compellentemue necessitatem inesse diuine predestinationi, que uel eam cogat, ut aliquid in creatura sua faciat, neque eam ipsam esse causam necessariam, que uiolenter urgeat rationalem uitam, ut uel pie uiuendo Deo suo adhereat, uel impie Deum suum deserat, uideat liberum uoluntatis arbitrium et munera gratie. Non enim simul possunt esse, ut et liberum arbitrium gratieque donum sint simul et necessitas predestinationis. Quomodo quippe possunt [4 1Kb] fieri in uno et causa necessaria cogens, et  uoluntaria efficiens? Non enim locum habet aut gratie, aut uoluntatis libertas, ubi est nature immutabilis captiuitas. Simul autem fieri possunt, ut et liberum arbitrium cum dono gratie sint, et predestinationis necessitas non sit; aufert enim plane libertas captiuitatem. Si ergo, ubi libertas arbitrii cum dono gratie sunt, ibi predestinationis necessitas esse non potest, conuersim sequitur, ubi predestinationis necessitas est, ibi nec liberum arbitrium, nec gratie potest esse donum. Rectissime autem credimus, et lucidissime sentimus, et liberum arbitrium, et gratie donum in homine posse esse. Firmissime igitur intelligamus, necessitudinem predestinationis in homine non posse esse. Omni namque homini libertas data est proprie uoluntatis generaliter,  sed non in omnibus, sed tantum in predestinatis dono gratie preparatur, adiuuatur, custoditur, finitur, coronatur. In nullo autem generaliter diuina predestinatione urgetur, captiuatur, sed peccato et originali et proprio impeditur, occulto, iusto tamen Dei iudicio.

u. Proinde, ut ad ueram predestinationem redeamus [5 1Kb] , duce ipsa firmissime credimus, apertissimeque uidemus, eam esse unam solamque substantialem. Deus est enim uerus, uera Dei predestinatio, que antequam omnia fierent, que ab ipsa, et per ipsam, et in ipsa facta sunt, in mensura et numero et pondere facienda preuidit, et factura disposuit. Est enim omnium creaturarum causa uoluntaria, et  uoluntas causatiua. Inter quas rationalem creaturam condidit [6 1Kb] ad se intelligendam, ut summo sui bono, hoc est, contemplatione creatricis sue frui posset, largiens ei suum donum, id quidem sue uoluntatis liberum arbitrium, ut eo munere bene utendo, hoc est, Creatoris sui precepto pie humiliterque obediendo, iuste atque beate semper uiueret. Si uero eodem munere male uteretur, quod est summum bonum, Creatorem uidelicet suum deserere, corruptibilibusque bonis uoluntate peruersa inherere, debita miseria  penaliter sequeretur. Iustissime quippe desertorem copiosissime pulcherrimeque beatitudinis sequitur egestas [1 1Kb] turpissime uoluntatis. Ars igitur ipsa, per quam facta sunt omnia, que est summa incommutabilisque [2 1Kb] Dei sapientia, ita rationalem creaturam faciendam esse predestinando disposuit, ut ei nullam necessitatem imponeret, que etiam nolentem Deo suo seruire ineuitabili uiolentia urgeret, uel uolentem ei adherere cogeret deserere. In uno nempe uideretur condite rationis captiuitas, in altero conditoris iniquitas. Eo enim modo iustissimo benignissimoque pulchritudinis totius uniuersitatis consuluit nature, quam ad imaginem et similitudinem suam creauit, ut sibi uoluntate, non necessitate seruiret, rectissimo quidem diuine sapientie  moderamine. Non enim aliter debuit fieri rationalis uita, nisi uoluntaria, cum ab ea uoluntate, que est causa omnium, creata sit ad imaginem et similitudinem sui. Aut quomodo eam diuina uoluntas, summa uidelicet uniuersitatis ratio, que nulla necessitate stringitur, quoniam sua liberrima potentia potitur, imaginem sui similem faceret, si non eius substantiam crearet uoluntatem liberam rationalem?

uI. Hoc apertissimo probatur argumento, quod sumitur ex primi hominis peccato. Quamuis enim beatam uitam peccando perdidit, substantiam suam non amisit, que est esse, uelle, scire. Est enim, et uult, et scit, uult se esse et scire, scit se esse et uelle. Quid ergo primus homo habuit ante peccatum,  quod perdidit post peccatum? Non enim adhuc habebat uitam beatam, que ei tribuenda fuerat, si preceptum seruaret. Si dixerimus liberam uoluntatem, perdidit igitur suam naturam. Si autem ratio edocet [a 1Kb] , nullam naturam posse perire, prohibemur dicere, liberam uoluntatem perdidisse, que sine dubio substantialis est. Non enim in homine creauit Deus uoluntatem captiuam, sed liberam, que libertas post peccatum remansit. Nulla enim anima peccatrix est, que non uelit beatitudinem, et uelit miseriam. Quid ergo plus habuit ante peccatum? Antequam enim perpetraret peccatum, uoluit peccare, noluit autem miser fieri. Quis uero audet dicere, noluisse eum se beatum fieri, cum adhuc in natura per eum corrupta beatitudinis appetitus remaneat? An  forte libere uoluntatis uigorem potestatemque, qua sola potuit custodire preceptum, si uellet, peccando perdidit? Ac per hoc uigor et potestas liberi arbitrii non erat in primo homine ex substantia, sed ex Creatoris gratia, quod magnum munus amisit male utens libero uoluntatis arbitrio. Noluit enim facere quod potuit, hoc est, mandatum custodire, quod  post peccans non potest, si uelit, si gratia non iuuerit.

uII. Hinc Augustinus in libro de dono perseuerantie: »Si ergo alia documenta non essent, hec dominica oratio nobis ad causam gratie, quam defendimus, sola sufficeret, quia nichil nobis reliquit, in quo tanquam in nostro gloriemur. Siquidem ut non discedamus a Deo, non ostendit dandum esse nisi a Deo, cum poscendum ostendit a Deo. Qui enim non infertur [3 1Kb] in temptationem, non discedit a Deo. Non est hoc omnino in uiribus liberi arbitrii, quales nunc sunt. Fuerat in homine, antequam caderet. Que tamen libertas uoluntatis in illius prime conditionis prestantia quantum ualuerit, apparuit in angelis, qui diabolo cum suis cadente in ueritate steterunt, et ad securitatem perpetuam non cadendi,  in qua nunc eos esse certissimi sumus, peruenire meruerunt. Post casum autem hominis non nisi ad gratiam suam Deus uoluit pertinere, ut homo accedat ad cum, neque nisi ad gratiam suam uoluit pertinere, ut homo non recedat ab eo. Hanc gratiam posuit in illo, in quo sortem consecuti sumus, predestinati secundum propositum eius, qui uniuersa operatur [b 1Kb] «. Quomodo ergo debemus intelligere, quod sanctus Augustinus in libro Enchiridion [4 1Kb] loquens ait: »Libero arbitrio male utens homo et se perdidit et ipsum [c 1Kb] «, nisi forte credendum est, hoc eum docere uoluisse, non ut his uerbis accipiamus, primum Adam substantiam suam perdidisse, quod non potuit, sed eam in inferius mutauit, quod potuit. Melior quippe fuerat humana natura tunc, dum haberet uelle et posse, unum  quidem substantia, alterum uero gratia, quam nunc, cum habet solum uelle sine posse, id est, naturam dono desertam.

uIII. Hinc Dominus in Euangelio suis ait discipulis: Sine me nichil potestis facere [d 1Kb] . Non dixit, nichil potestis uelle. Et Apostolus: uelle adiacet mihi, perficere autem non [e 1Kb] . Item, quod ait idem Apostolus: Non uolentis, neque currentis, sed Dei est miserentis [f 1Kb] . Non aliter intelligitur, nisi dum sit uolens et currens. Naturaliter enim hec duo insita sunt homini: siquidem uult, unde est uolens; et appetit beatitudinem, unde est currens. Non tamen uolentis, neque currentis, bona opera uel inchoare, uel agere, uel perficere; hoc enim est miserentis Dei donum. Sicut enim homo in densissimis tenebris positus,  habens sensum uidendi quidem, nichil uidet, quia nichil potest uidere, antequam extrinsecus ueniat lux, quam etiam adhuc clausis oculis sentit, apertis uero et eam, et in ea cuncta circumposita conspicit: sic uoluntas hominis, quamdiu originalis peccati, propriorumque umbra tegitur [5 1Kb] , ipsius caligine impeditur. Dum autem lux diuine misericordie illuxerit,  non solum noctem peccatorum omnium, eorumque reatum destruit, sed etiam obtutum infirme uoluntatis sanando aperit, et ad se contemplandum bonis operibus purgando idoneam facit. Sed iam tempus est ad propositum redire.



CAPITULUM u. De eo quod prescientia et predestinatione Dei nemo compellitur, seu bene seu male facere.

I. Que cum ita sint, ordo rerum, quas exequendas esse presentis cause flagitat utilitas, consequenter postulat, ut, quoniam malorum omnium, quorum Deus auctor non est, eius quoque necessario effectiuam causam non esse predestinationem, aperte rationis regulis, ut opinor, confectum, ex  prescientia Dei firmissima sumamus argumenta, ea scilicet monstraturi primo: quemadmodum prescientia Dei peccata, que prescit, fieri non cogit, ita eius predestinatio peccata, que nunquam predestinat, fieri non efficit. Si enim prescientia non omnia, que presciuit, fecit, quo pacto predestinatio omnia, que non predestinauit, efficit? Prescientia sua Deus malefacta hominum futura preuidit, non tamen eorum est factor; predestinatione sua malefacta hominum futura creditur non predestinasse, quomodo ergo putatur facere? Quid enim? Nunquid dementis est dicere, id, quod Deus prescit et non facit, predestinatione sua fieri, cum illud non predestinat? Si igitur et auctoritate creditur et ratione uidetur Deus omnia peccata presciisse,  non fecisse---quomodo enim potest esse peccatorum factor, qui est eorum et destructor et ultor?---nullum autem peccatum predestinauit: qua impudenti stultitia, immo nequitia estimatur predestinatione sua cogere, ut sint, que non predestinauit, cum eadem prescientia sua fieri non cogit, sed permittit?

II. Deinde, si auctoritas queritur, que Deum omnium malorum, que ab eo non sunt, esse prescium, causam uero eorum efficientem adstruat non esse, unius Patris Augustini dicta sufficiunt ex libro tertio de libero arbitrio: »Nisi fallor, non continuo tu peccare cogeres, quem peccaturum esse prescires, neque ipsa prescientia tua peccare eum cogeret, quamuis sine dubio peccaturus esset. Non enim aliter  id futurum esse prescires. Sicut itaque non sibi aduersantur hec duo, ut tu prescientia tua noueris, quod alius sua uoluntate facturus est, ita Deus neminem ad peccandum [1 1Kb] cogens, preuidet tamen eos, qui propria uoluntate peccabunt. Cur ergo non uindicet iustus, que fieri non cogit prescius. Sicut enim tu memoria tua non cogis facta esse, que preterierunt, sic Deus prescientia sua non cogit facienda, que futura [sunt] [2 1Kb] . Et sicut tu quedam,  que fecisti, meministi, nec tamen, que meministi, omnia fecisti, ita Deus omnia, quorum ipse auctor est, prescit, nec tamen omnium, que prescit, ipse auctor est. Quorum autem non est malus [3 1Kb] auctor, iustus est ultor. Hinc ergo iam intellige, qua iustitia Deus peccata puniat, quia, que nouit futura, non facit. Nam si propterea non debet retribuere supplicium peccantibus, quia preuidet peccaturos, nec recte facientibus debet premia retribuere, quia et recte facturos nichilominus preuidet, immo uero fateamur, et ad prescientiam eius pertinere, ne quid eum lateat futurorum, et ad iustitiam, ut peccatum, quia uoluntate committitur, ita iudicio eius impune non fiat, sicut prescientia non cogitur fieri [a 1Kb] «. Que cum ita se habeant, tantum abest a uero, quod  Creatori deputanda existimantur peccata creature, quamuis necesse est fiant, que ipse futura presciuit, ut, cum tu dixeris, non te inuenire, quomodo non ei deputetur, quicquid in eius creatura fieri necesse est, ego contra non inueniam modum, neque inueniri posse, atque omnino non esse confirmem, quo ei deputetur, quicquid in eius creatura ita fieri necesse est, ut uoluntate peccantium fiat. Omnino igitur non inuenio, nec inueniri posse, et prorsus non esse confirmo, quomodo tribuantur peccata nostra Creatori nostro Deo, quando et in ipsis eum laudabilem inuenio, non solum quod ea punit, sed etiam quod tunc fiunt, cum ab eius ueritate receditur [4 1Kb] .

III. Quocirca firmissime fatendum est, simul fieri  non posse, peccatorum, que Deus in creatura sua permittit, prescientiam eius, qua ea presciuit, causam [5 1Kb] non esse, predestinationem uero eius, que ea non predestinauit, causam esse. Quicquid autem de peccato uel generali, uel speciali conficitur, necesse est de eius quoque pena sentiatur. Pena peccati mors est. Quicquid ergo de peccato dicitur, necesse est de morte dicatur. Non dico de omni morte, sed tantum de illa, que sequitur peccatum. Dicimus enim, morimur peccato, id est, merito peccati morimur. Item morimur peccato dicimus, dum liberati a peccato iustitie uiuimus. Si ergo omnis peccati causa nec in prescientia Dei, nec in eius predestinatione sit constituta [6 1Kb] , euidentissime omnis mortis, que sequitur peccatum, sicut in Dei prescientia  causa non est, in eius similiter predestinatione non esse certissimum est. Quamuis sancti auctores modo quodam abusiue locutionis soleant dicere predestinatos ad mortem, uel interitum, uel penam, de quo postea, prout Dominus aperuerit, dicemus.

Iu. Nunc interim considerare debemus, utrum, sicut Deus nec prescientia, nec predestinatione sua neminem compellit peccare, ita neminem compellat  pie uiuere [a 1Kb] . Ubi intendendum est, nullius uoluntatis esse ueram libertatem, si aliqua causa eam cegerit. Igitur si humanam uoluntatem aliqua causa precedit, que eam inuitam extorqueat ad bona malaue uel cogitanda, uel agenda, sequitur, non esse eam uere liberam, sed penitus eam non esse [b 1Kb] . Ubi enim est causa que compellit, ibi non est natura que uelit. Atqui humana natura non solum uoluntas est, sed et libera; nec eius libertas falsa, sed uera est, quamuis ipsa libertas post peccatum in tantum uitiata sit, ut pena eius impediatur, ne aut recte uiuere uelit, aut si uelit, non possit. De qua miseria liberatur, ut ait Apostolus, gratia Dei per Iesum Christum [c 1Kb] , manente tamen adhuc naturali libertate, que intelligitur beatitudinis appetitu, qui ei naturaliter insitus  est.

u. Non ergo ullo modo concedendum, aliquam causam compulsatiuam, siue bonam, siue malam, precedere uoluntatem hominis, seu alterius rationalis nature, ne ab ea meritum sue libertatis auferatur, siue bonum, si bene uixerit cooperante diuina gratia, siue malum, si male uixerit suo motu irrationabili peruersoque. Proinde nulla causa constringit hominem, seu bene, seu male uiuere. Non enim Deus omnium bonorum causa est necessaria, sicut ignis ardendi, sol calefaciendi, illuminandi, aut coactiua, ut sensus dormiendi, sitis bibendi, sed est uoluntaria, ut sapientia sapientis, uisus uidentis, ratio ratiocinantis, similiter. Sed e contrario, cum sit omnium malorum causa peruersus motus rationalis  substantie libero uoluntatis sue arbitrio male utentis, ea tamen non est necessaria, ut peccatum mortis, mors miserie, nec coactiua, ut passio doloris, dolor tristitie, sed est uoluntaria, ut libido auaritie, auaritia fraudis.

uI. In quo loco respondendum est his, qui nolentes, immo spernentes sua peccata corrigere, sed querentes [1 1Kb] de diuina operatione, procaciter dicere solent: cur Deus dedit homini liberum arbitrium, quo solo peccare conuincitur? Nonne melius erat, si eum ita faceret, ut peccare non posset? Quod etiam conantur falsissimo paralogismo concludere, proponentes: Si liberum arbitrium donum Dei est; omne autem donum bonum est; omne bonum non nocet; liberum [2 1Kb] igitur arbitrium non nocet. Quomodo  autem non noceat liberum arbitrium, quando eo peccamus? Aut quomodo uidetur esse Dei donum peccandi occasio? Deus autem nullam mortis occasionem dare debuit. Oportuerat quippe Deum facere hominem, qui non peccaret, quia potuit talem facere. Melius est enim non esse, quam misere esse.  Que peruersa opinio refellitur facile consulta ratione. Interrogandi quidem sunt: uos autem, qui peccatorum uestrorum auctoritatem Creatori omnium referre non pertimescitis, cur peccare timetis? An quia mortem non uultis? Nunquid Deus iniustus est, quod absit, quando peccata punit, quorum occasionem dedit? Non est igitur liberum arbitrium peccatorum causa, cum sit Dei donum.

uII. Item interrogandi: Cur mori timetis? An quia uiuere uultis? Ob hoc enim maxime mors timenda, quod uitam auferat siue corporis, siue anime, seu utriusque. Si autem uiuere uultis, dicite, utrum beate, an misere? Nullus est, qui uitam miseram uelit, quandoquidem nullus est, qui uitam beatam non appetat. Que tamen nulla est, si uel coacta  uoluntate adquiritur, uel sine libertate possideatur. Aut: Si Deus liberum arbitrium homini non dedisset, quo beatitudinem desideraret, purgaretque se bonis operibus, quibus eam merito retribueret? Quomodo iuste eum beate uite gloria coronaret, qui sibi sua propria uoluntate seruire non posset?

uIII. Si uero dixeritis, cur Deus homini tale liberum arbitrium non dedit, cum potuit, quo non nisi pie iusteque uiuere uellet, nec aliter uelle posset, impie uero iniusteque uiuere nec uellet, nec posset, continuo uobis respondebitur: Si Deus in homine talem uoluntatem condidisset, que non omnimodo mouere se posset, siue recte, siue peruerse, non omnimodo libera esset, sed esset ex parte libera, ex parte non libera; libera quidem iuste, non autem  libera iniuste uiuere. Si ergo esset aliqua ex parte necessitas, non esset perfecta libertas. Aut quomodo de eadem uoluntate posset simul dici, libera est, libera non est; hec enim contradictorie dicuntur, quia simul fieri non possunt. Si enim uerum est, libera est, falsum est, libera non est; si autem uerum est, libera non est, falsum est, libera est. Ac per hoc liberum arbitrium nullo modo staret, si in aliquo claudicaret. Si dixeritis: Quid homini noceret, si liberum suum arbitrium parte aliqua claudicaret, id est, eo male uti non posset, tantum ut eo bene utendo ad uitam perueniret eternam? melius est enim, beate uiuere, quam plenam uoluntatis libertatem habere: miranda est uestra cecitas atque potius miseranda. An nescitis, quid sit iustitia? Utique  nescitis. Si enim sciretis certissime, certissime taceretis. Audite ergo, quid sit iustitia. Ita namque definitur. Iustitia est sua cuique tribuere. Si ergo iustitiam Dei nemo potest auferre, sinite [3 1Kb] contra eam latrare. Quomodo quippe Deus iudex iustus coronam uite dat homini, nisi pie sibi seruienti? Quis  autem Deo pie seruit, nisi qui eius mandata custodit? Et quis mandata Dei custodit nisi ille, qui ea, que ipse prohibet, abhorret, ne faciat, et ea, que iubet, desiderat, et contendit, ut faciat, adiuuante gratia eius, sine qua nichil boni potest facere. Sed quid prohibet, nisi peccare, aut quid iubet, nisi non peccare? Superuacuo autem prohiberetur [1 1Kb] homo, ne peccatum committeret, si eius committendi liberam potestatem non haberet. Non enim prohibetur, quod non potest esse. Aut qua ratione iuberetur ei non peccare, si nullomodo posset peccare? Illud enim Deus debuit iubere, quod posset homo facere. Quod autem non posset homo facere, quomodo Deus uoluit iubere, non uideo. Siquidem, ut uultis, si Deus tale liberum arbitrium in homine crearet, ut eo  tantum non peccare posset, eo uero peccare non posset, quomodo unum prohibuit, id est, peccare, quia, etsi non prohiberetur, non esset, quod esse lege nature non sinente non posset, alterum uero quomodo iussit [2 1Kb] , hoc est, non peccare, quandoquidem, si non iuberetur, ut fieret, necessario fuisset? Si enim peccare non posset naturali ui cogente, quo pacto peccaret?

IX. His ergo rationibus confectum est, Deum primo homini talem uoluntatem et dedisse, et in eo eam condidisse in tantum liberam, ut per eam posset peccare, posset non peccare, sicut potuit mori, potuit non mori. Proinde primum mandatum in medio constitutum est inter peccandum et non peccandum. Unum enim prohibuit, quod fieri libertate nature  potuit; alterum iussit, quod fieri et natura, et gratia non negauit, ut, si ei obedire uellet, iuste [3 1Kb] uitam beatam reciperet, sin uero illud contemneret, iuste debitam mortem subindeque miseriam subiret. Que cum ita sint, nullus Christianorum dubitare debet, Deum uniuersitatis conditorem dedisse homini liberum arbitrium, id est, electionem siue boni, siue mali, nec aliter eum dare debuisse, nisi omnino liberum, eo scilicet et monstraturus, quid in homine preualeret natura sine gratia, quid gratia posset in natura, quid iustitie meritum, quid peccati, quid deinde sue ineffabilis largitatis donum, in tantum, ut quisquis libertati arbitrii deroget, aut minuendo, aut penitus auferendo, aut blasphemando [4 1Kb] , eum totius Christiane discipline proculdubio  inimicum et diuina et humana conuincat auctoritas. Hinc Augustinus in libro de uera religione: »Defectus autem iste«, ait, »qui peccatum uocatur, si tanquam febris inuitum occuparet, recte iniusta pena uideretur, que peccantem consequitur, et que damnatio nuncupatur. Nunc uero usque adeo peccatum uoluntarium malum est, ut nullo modo sit peccatum,  si non sit uoluntarium, et hoc quidem ita manifestum est, ut nulla hinc doctorum paucitas, nulla indoctorum turba dissentiat. Quare aut negandum est peccatum committi, aut fatendum est, uoluntate committi. Non autem recte negat peccasse animam, qui et penitendo eam corrigi [5 1Kb] fatetur, et ueniam penitenti dari, et perseuerantem in peccatis iusta Dei lege [6 1Kb] damnari. Postremo, si non uoluntate male facimus, nemo obiurgandus omnino, aut monendus est; quibus sublatis Christiana lex et disciplina omnis religionis auferatur necesse est. uoluntate ergo peccatur, et quoniam peccari non dubium est, nec hoc quidem dubitandum uideo, habere animas liberum uoluntatis arbitrium; tales enim seruos suos meliores esse Deus iudicauit, si ei seruirent  liberaliter; quod nullo modo fieri posset, si non uoluntate, sed necessitate seruirent« [a 1Kb] .



CAPITULUM uI. De eo quod non aliunde sit omne peccatum, nisi libero proprie uoluntatis arbitrio.

I. Firmissime igitur tenendum, nullum peccatum, hoc est malefactum, nullamque eius penam aliunde nasci, nisi propria hominis uoluntate, libero male utentis arbitrio [b 1Kb] . Neque enim aliter fieri uera ratio inuenit. Cuius rei ostendende causa utendum est eo argumento, quod sumitur a comparatione [7 1Kb] . Si humana uoluntas est secundum naturam, unde dubitare stultissimum, nulli dubium, eam non esse summam omnium uoluntatem, eo maxime argumento,  quod mutabilis sit. Si enim summa omnium esset, quomodo mutabilis esse posset? Non igitur summa. Quoniam uero eam rationis summe participem esse uidemus, dubitare non possumus, ipsam rationalem substantiam esse. Deinde, si rationalis natura irrationalem merito precedit, sequitur, ut rationalis natura mutabilis minor sit rationali incommutabili [8 1Kb] , maior uero irrationali mutabilique. Summam igitur omnium diuinam uoluntatem nullomodo uoluntati rationali, quam creauit, uel suasisse peccare, uel eam cegisse ad peccandum, credere debemus. Irrationalis uero uoluntas, sicut est animalium, quomodo meliorem se uoluntatem uinceret, presertim cum ipsa peccare non possit carens ratione? Quomodo potuit aut suadere, aut cogere ad  peccandum fortiorem se uoluntatem, ratione quippe utentem? Restat par eius uoluntas, que, si aliqua est, aut uitio caret, aut uitiata est. Sed si uitio careat, quomodo uel suadere, uel cogere potest, uitium fieri in sua pari uoluntate? Nulla enim uoluntas, carens uitio, in alia uoluntate uitium efficit. Si uero uitiata est, non erat par humane uoluntatis ante  peccatum. Melior est enim omnis uoluntas corruptione carens ea non carente. Concluditur omnis malefacti occasio, penaque eius omnis, in propria hominis uoluntate.

II. Hinc Augustinus in primo libro de libero arbitrio: »Ergo relinquitur, ut, quoniam regnanti menti compotique uirtutis quicquid par, aut prelatum est, non eam facit seruam libidinis propter iustitiam, quicquid autem inferius est, non possit hoc facere propter infirmitatem, sicut ea, que inter nos constiterunt, docent, nulla res alia mentem cupiditatis comitem faciat, quam propria uoluntas et liberum arbitrium, iusteque illam pro peccato tanto penas pendere. Quid enim? Num ipsa pena parua existimanda est, quod ei libido dominatur, expoliatamque  uirtutis opulentia per diuersa inopem, atque indigentem trahit, nunc falsa pro ueris approbantem, nunc etiam defensitantem, nunc improbantem, que antea probauisset, et nichilominus [1 1Kb] in alia falsa irruentem, nunc assensionem suspendentem suam, et plerumque perspicuas ratiocinationes formidantem, nunc desperantem de tota inuentione ueritatis, et stultitie tenebris penitus inherentem, nunc conantem in lucem intelligendi, rursusque fatigatione decidentem, cum interea cupiditatum illud regnum tyrannice seuiat, et uariis contrariisque tempestatibus totum hominis animum, uitamque perturbet? Hinc timore, inde desiderio, hinc anxietate, inde inani falsaque letitia, hinc cruciatu rei amisse, que diligebatur, inde ardore adipiscende,  que non habebatur, hinc accepte iniurie doloribus, inde facibus uindicande, quaquauersum potest coartare [2 1Kb] auaritia, dissipare [3 1Kb] luxuria, adiicere [4 1Kb] ambitio, inflare superbia, torquere inuidia, desidia sepelire, peruicacia concitare, afflictare subiectio, et quecunque alia innumerabilia regnum illius libidinis frequentant [5 1Kb] et exercent. Possumusne tandem nullam istam penam putare, quam, ut cernis, omnes, qui [non] inherent [6 1Kb] sapientie, necesse est perpeti [a 1Kb] ?« Quid autem quisque sectandum et amplectendum eligat, in uoluntate esse positum constitit, nullaque re de arce dominandi rectoque ordine mentem deponi, nisi uoluntate, et est manifestum, non rem ullam, cum ea quisque male utitur, sed ipsum male utentem esse arguendum.

 III. Quocirca licet nunc animaduertere et considerare, utrum sit aliud male facere, quam neglectis rebus eternis, quibus per se ipsam mens fruitur, et per se ipsam percipit, et que amans amittere non potest temporalia, et queque per corpus partem hominis uilissimam sentiuntur, et nunquam esse certa possunt, quasi magna et miranda sectari. Nam hoc uno genere omnia malefacta, id est, peccata  mihi uidentur hoc uno genere contineri, cum quisque auertitur a diuinis uereque manentibus, et ad mutabilia atque incerta conuertitur. Que quamquam in ordine suo recte locata sint, et suam quandam pulchritudinem peragant, peruersi tamen animi est et inordinati, eis sequendis subiici, quibus ad nutum suum ducendis potius diuino ordine ac iure prelatus est



CAPITULUM uII. Quod liberum uoluntatis arbitrium numerandum sit inter bona que Deus homini largitur, quamuis eo male utatur. Que est causa peccati et peccatum?

I. Non ergo liberum arbitrium malum est, cum eo quisque male utatur, sed est numerandum inter bona, que homini diuina largitate donata sunt, presertim  cum potius ad bene utendum eo datum sit. In hoc enim maxime arguitur humana uoluntas, quod eo dono, quod ei datum est ad recte utendum, maluit peruerse uti. Sed merito queritur, cur eo male uti potuit? Respondetur, quia non est magnum bonum, quo nemo male uti potest. Sunt enim magna bona, que a Deo homini [7 1Kb] donantur, sunt media, sunt minima. Et quidem magnis nullus male utitur Quis enim prudentia, temperantia, fortitudine, iustitia male uti potest? Mediis uero bonis, minimisque pro arbitrio utentis et recte uiuitur [8 1Kb] et peruerse. Potest enim aliquis in disciplina, uerbi causa, disputandi, que dicitur dialectica, peritus, que nullo dubitante a Deo homini donatur, si uoluerit, bene uti, quoniam ad hoc certissime data est, dum ea  ignorantes eam erudit, uera falsaque discernit, confusa diuidit, separata colligit, in omnibus ueritatem inquirit. Potest e contrario perniciose uiuere [9 1Kb] , ad quod non est data, dum falsa pro ueris approbans, alios in errorem mittat, falsisque ratiocinationibus simplicium sensus confundat, confundendo caliginat, ne eorum oculus interior, qui est animus, ad notitiam pure ipsius ueritatis perueniat. Sicut ergo ipsa disciplina, si inter magna bona numeraretur, nullus ea falleret, nullus falleretur, ita, si liberum arbitrium in numero magnorum bonorum collocaretur, nullus eo male utens primo laberetur, nullus consequenter male utendo puniretur. Quis autem non uideat frequentissime homines male utentes minimis bonis, a Deo tamen commissis, ut sunt species  corporee, earumque pulchritudines, quibus maxima hominum multitudo ad uarias eorum libidines explendas mortifere utitur, cum eisdem ipsis pie, iuste, recteque uterentur ad meritum beatitudinis sue, si eas ad laudem Creatoris referrent?

II. Sed ut hec apertius approbemus, sancti Patris Augustini suauiloqua uerba ponenda sunt. Ait enim in libro secundo de libero arbitrio: »Constitit inter  nos, naturam corporis inferiore gradu esse, quam animi naturam, ac per hoc animum maius bonum esse, quam corpus. Si ergo in corporis bonis inuenimus aliqua, quibus non recte uti homo possit, nec tamen propterea dicimus, non ea dari debuisse, quoniam esse confitemur bona: quid mirum, si et in animo sunt quedam bona, quibus etiam non recte uti possumus. Sed que [1 1Kb] bona sunt, non potuerunt dari, nisi ab illo, a quo sunt omnia bona. uides enim, quantum boni desit corpori, cui desunt manus, et tamen manibus male utitur, qui eis operatur uel seua uel turpia. Sine pedibus aliquem si aspiceres, fatereris, deesse integritati corporis plurimum bonum, et tamen eum, qui ad nocendum cuipiam, uel seipsum dehonestandum pedibus uteretur, male uti  pedibus non negares. Oculis hanc lucem uidemus, formasque internoscimus [2 1Kb] corporum, idque et speciosissimum est in nostro corpore. Unde in fastigio quodam dignitatis hec membra locata sunt, et ad salutem tuendam, multaque alia uite commoda refert usus oculorum. Oculis tamen plerique pleraque agunt turpiter, et eos militare cogunt libidini. Et uides, quantum bonum desit in facie, si oculi desunt. Cum autem adsunt [3 1Kb] , quis hos dedit, nisi bonorum omnium largitor Deus? Quemadmodum ergo ista probas in corpore, et non intuens eos, qui male his utuntur, laudas illum, qui hec dedit bona: sic liberam uoluntatem, sine qua nemo potest recte uiuere, oportet et bonum, et diuinitus datum, et potius eos damnandos, qui hoc bono male utuntur, quam  eum, qui dederit, dare non debuisse fatearis [a 1Kb] «.

III. »uirtutes igitur, quibus recte uiuitur, magna bona sunt; species autem quorumlibet corporum, sine quibus recte uiui potest, minima bona sunt; potentie uero animi [4 1Kb] , sine quibus recte uiui non potest, media bona sunt. uirtutibus nemo male utitur, ceteris autem bonis, id est, mediis et minimis, non solum bene, sed etiam male quisque uti potest. Et ideo uirtute nemo male utitur, quia [5 1Kb] opus uirtutis est bonus usus istorum, quibus etiam non bene uti possumus. Nemo autem bene utendo male utitur. Quare abundantia et magnitudo bonitatis Dei non solum magna, sed etiam media et minima bona esse prestitit. Magis laudanda est bonitas eius in magnis, quam in mediis, et magis in mediis, quam in minimis  bonis; sed magis in omnibus, quam si non omnia tribuisset [b 1Kb] «.

Iu. »uoluntas ergo, adherens communi atque incommutabili bono, imperat prima et magna hominis bona, cum ipsa sit medium quoddam bonum; uoluntas autem auersa ab incommutabili et communi bono, et conuersa ad proprium bonum, aut ad exterius,  aut ad inferius peccat. Ad proprium conuertitur, cum sue potestatis uult esse; ad exterius, cum aliorum propria, uel quecunque ad se non pertinent, cognoscere studet; ad inferius, cum uoluptatem corporis diligit. Atque ita homo superbus et curiosus et lasciuus effectus, excipitur ab alia uita, que in comparatione superioris uite mors est. Que tamen regitur administratione [6 1Kb] diuine prouidentie, que congruis [sedibus] [7 1Kb] ordinat omnia, et pro meritis sua cuique distribuit. Ita fit, ut neque illa bona, que a peccantibus appetuntur, ullo modo mala sint, neque ipsa uoluntas libera, quam in bonis quibusdam mediis numerandam esse comperimus, sed malum sit auersio eius ab incommutabili bono, et conuersio ad mutabilia bona; que tamen auersio atque conuersio,  quoniam non cogitur, sed est uoluntaria, digna et iusta eam miserie pena subsequitur [c 1Kb] «.

u. »Sed tu fortasse quesiturus es, quoniam mouetur uoluntas, cum se auertit ab incommutabili bono ad mutabile bonum, unde ei iste motus existat, qui profecto malus est, tametsi uoluntas libera, quia sine illa nec recte uiui potest, in bonis numeranda sit? Si enim motus iste, id est, auersio uoluntatis a Domino Deo sine dubitatione peccatum est, num possumus auctorem peccati Deum dicere? Non erit ergo iste motus ex Deo. Unde igitur erit? Ita querenti tibi si respondeam nescire me, fortasse [8 1Kb] eris tristior? Sed tamen uera responderim. Sciri enim non potest, quod nichil est. Tu tantum pietatem inconcussam tene, ut nullum tibi bonum uel sentienti, uel  intelligenti, uel quoquo modo cogitanti occurrat, quod non sit ex Deo. Ita enim nulla natura occurrit, que non sit ex Deo; omnem quippe rem, ubi mensuram et numerum et ordinem uideris, Deo artifici tribuere ne cuncteris. Unde autem ista penitus [9 1Kb] detraxeris nichil omnino remanebit, quia, etsi remanserit aliqua forme alicuius inchoatio, ubi neque mensuram neque numerum neque ordinem inuenias, quia ubicunque ista sunt, forma perfecta est, oportet auferas istam [10 1Kb] inchoationem forme, que tanquam materies ad perficiendum subiacere uidetur artifici. Si enim forme perfectio bonum est, nonnullum iam bonum est et forme inchoatio. Ita detracto penitus omni bono nichil omnino remanebit [11 1Kb] . Omne autem bonum ex Deo: nulla ergo natura est, que non sit ex Deo.  Motus ergo ille auersionis, quod fatemur esse peccatum, quoniam defectiuus motus est, omnis autem defectus ex nichilo est, uide quo pertineat; et ad Deum non pertinere non dubites. Qui tamen defectus, quoniam est uoluntarius, in nostra est positus possibilitate [12 1Kb] . Si enim times illum, oportet ut nolis; si autem nolis, non erit. Quid ergo securius,  quam esse in ea uita, ubi non possit tibi euenire, quod non uis. Sed quoniam, non sicut sponte homo cecidit, ita etiam sponte surgere potest, porrectam nobis desuper dexteram Dei, id est, Dominum nostrum Iesum Christum firma fide teneamus, et exspectemus certa spe, et caritate ardenti desideremus [a 1Kb] «.



CAPITULUM uIII. De differentia inter naturam hominis et liberum eius arbitrium.

I. Iam nunc pulsanda est diuina misericordia, ut nobis aperire dignetur imminentis questionis difficultatem. Longe namque remotum est, et in profunde intelligentie secreto sinu repositum, quid distat inter liberam hominis uoluntatem, que ex  natura est, et liberum eius arbitrium, quod procul dubio donum Creatoris esse manifestum [1 1Kb] . Sancto siquidem Augustino multoties [2 1Kb] nobis inculcante apertissime credimus, interioris hominis substantialem trinitatem in his tribus, essentia uidelicet, et uoluntate, et scientia contineri [b 1Kb] . Si enim summa sapientia, que humanam naturam sui similem creare uoluit, in se ipsa una trinaque est, merito hominem sic fecit, essentiam profecto, uoluntatem, scientiam, que tria unum sunt. Non enim aliud est rationali uite esse, et uelle, nec aliud uelle, et scire, sed esse eius uoluntas sciens, et uoluntas eius essentia sciens, et scientia eius uolens essentia est.

II. Hec igitur tria unum sunt, et una natura. Tota deinde anime natura uoluntas est. Sed considerandum,  utrum ea uoluntas, sicut naturaliter est, ita libera est naturaliter, an tantum, ut uoluntas sit, ex natura habeat, ut autem libera, ex dono Creatoris. Cum enim omne bonum aut Deus ipse est, aut quidquid ab eo est, non tamen omnia bona, que ab eo sunt, eodem modo ab eo fieri dicimus. Omnium quippe bonorum, que Deus creauit, quedam sunt eius bonitate, quedam uero eius largitate. Que autem ab ipsius bonitate fiunt, substantialiter fiunt, cum omnibus accidentibus, que eis naturaliter adherent, ut sunt qualitates, quantitates, relationes, situs, habitus, loca, tempora, agere, pati; quo numero denario et omnis creata substantia, et omnia ei naturaliter accidentia comprehendi possunt. Nec nos moueat, si dicantur accidentia [3 1Kb] quedam, que  ex natura non sunt. Non enim sunt uere accidentia [4 1Kb] , sed naturalium accidentium aut absentie, aut defectus, id est corruptiones. Que uero largitate conditoris ueniunt, profecto dona eius appellantur, nec aliter credi oportet, quoniam quidem tria quedam intelligi necesse est in omni donandi actu, qui dat, quod datur, cui datur.

III. Proinde Deus omnium opifex primo uniuersitatis  a se condende substantias condidit bonitate sua, deinde unicuique pro gradibus suis dona dare disposuit largitate sua. Inter quas uidelicet substantias naturam hominis in uoluntate rationabili [5 1Kb] substituit. Non enim ideo homo uoluntas est, quia uoluntas est, sed quia rationalis uoluntas est. Tolle namque rationalem uoluntatem, non erit homo. Quod tamen non recurrit, ut, si tollas hominem, non sit rationalis uoluntas, que non in homine tantum, uerum etiam in angelo, atque ipso Deo cognoscitur. Hinc necessario considerandum [6 1Kb] , quid ista humana uoluntas habeat ex natura, quid ex dono. Sed si luce clarius est, naturaliter eam habere, quod sit substantialis uoluntas, restat queri, unde sit ei libertas. Non enim absolute dicitur uoluntas, sed libera uoluntas. Si  ergo tantum ex substitutione [7 1Kb] sua habeat, ut sit uoluntas, non autem libera; relinquitur, si libera est, quod negare absurdum, dono sui Creatoris ei donatam esse libertatem. Et erit talis differentia inter naturam et liberum arbitrium, ac si humana uoluntas non solum sua substitutione accepit, ut sit, sed etiam ut libera sit.

Iu. Adhuc non est questio proposita reserata. Predictis quippe argumentationibus collectum est, omnipotentissimam diuinam uoluntatem, que nulla lege coartatur, nec impeditur, debuisse uoluntatem sui similem creare, que eternis legibus creatricis regeretur, nulla ui ab agendo, quid uellet, artaretur, uel ad agendum, quod nollet, compelleretur. Quidquid enim facere maluisset, siue boni, siue  mali, sapientissimam creatricis sue disciplinam non excederet, que omnes motus libere uoluntatis, siue rectos, siue peruersos, congruis ordinibus exciperet. Non enim credendus est uniuersitatis conditor rationalem uoluntatem fecisse seruilem. An forte non est homini substantialiter ratio? Quis audeat hoc dicere, cum sit uera hominis definitio, homo est substantia rationalis, sapientie capax! Quid ergo mirum, humane uoluntati ex natura sui esse libertatem, cum non sit mirum, ea fieri rationem? Aut quomodo fieri potuit natura seruilis uoluntas, cui merito obedientie promittitur illa futura libertas, quoniam non erit peccandi cupiditas? Nullo enim pacto Deus destruit, quod in natura creauit, sed quedam bona naturalia, que condidit, in melius eadem  conuertit, non ut ab eis, quod fecit, eruat, sed ut eis, quod addere uoluit, adiiciat.

u. Exemplo sit corpus hominis ante peccatum, quod erat primum animale, deinde futurum spirituale merito obedientie, nulla interposita morte. Cur primum animale? An quia adhuc deerat, quod ei propter precepti custodiam fuerat addendum, id est spirituale, ac per hoc ex eo, quod aliquid a perfectione  nature defuit, erat animale, ex eo, quod nichil ei deesset, futurum spirituale. Hinc datur intelligi, primam hominis uoluntatem liberam naturaliter fuisse creatam, cui tamen aliquid adderetur, si preceptum Dei seruare uellet, ut, sicut animale corpus potuit mori, quia adhuc non erat perfectum, ita uoluntas libera adhuc animalis merito, quia mortalis, potuit peccare, quoniam adhuc non erat perfecta, que utique perfectio libertatis post mandati custodiam impleretur, dum ea peccandi uoluntas penitus auferretur, qualis erit illa futura, quam Dominus noster iehsu Christus daturus est diligentibus se. Sed ut hec ratio roboretur, argumento utamur illo, quod sumitur a minori ad maius. Si naturaliter habemus liberum sensum in oculis nostri corporis, ut eorum  lumine utamur ad uidenda honesta seu turpia: quid mirum, si Deus talem in homine uoluntatem substituisset, que sua naturali libertate uteretur honeste, si non peccaret, aut turpiter, si peccaret? Quod ergo agitur naturaliter in corpore nostro, cur in anima nostra non ageretur, presertim [cum] [1 1Kb] , ubi est rationabilitas ibi necessario erit libertas? Est autem rationabilis substantialiter uoluntas humana. Est igitur substantialiter libera.

uI. Que cum ita sint, diligentius considerandum, quid est liberum arbitrium? Quod procul dubio a Deo est humane nature concessum [2 1Kb] . Eisdem enim uerbis et substantiam hominis, et donum solemus enuntiare, ita ut dubium sit, quid in eis natura insinuet, quid donum. Quid enim aliud sentimus, audientes  liberum uoluntatis arbitrium, nisi libere uoluntatis motum, que omnia naturam humane uoluntatis exprimunt. Est enim uoluntas libera, rationalis, mutabilis. An forte, si mutabilis est, quod omnino fatendum, si solus Deus immutabilis esse rectissime creditur, queri potest, unde mutabilis est? Ad quod uerissime respondetur, unde est libera, inde mutabilis. Est autem ex natura libera. Est igitur ex natura mutabilis.

uII. Deinde queritur, unde mouetur? Cui redditur: a se ipsa, quia libera est. Potest aliunde? Potest, quia ea maior meliorque uoluntas est, qua [3 1Kb] moueri potest. Que est illa? Non alia, nisi summa diuinaque, que eam creauit et mouet. Potestne moueri a pari, aut minori [4 1Kb] ? Non potest. Si enim  omne, quod mouet, plus est, quam quod mouetur, necessario maiora minoribus [5 1Kb] moueri non sinunt. Simili ratione paria non possunt paria mouere; alioquin non erunt paria mouentibus mota; ac per hoc fortiori [6 1Kb] se causa mouentur paria. Restat plane, humanam uoluntatem aut a se ipsa moueri, aut ab ea, que eam condidit. Quid, cum a se ipsa mouetur, potestne et recte et peruerse [7 1Kb] moueri? Utrumque potest, ut uelit, quia liberum habet motum. Quid, si ab ea moueatur, que eam creauit, inde rectum  motum fieri quis dubitare audeat? Proinde quia de hominis uoluntate ante peccatum queritur, concedendum est, motu suo proprio potuisse et ad Deum suum uelle conuerti, ne peccaret, et ab eo auerti, ut peccaret; a superiori autem causa moueri tantum, ne uellet peccare. Si ergo, ut predicte rationis edocet inuestigatio, humane substantie motus naturalis, quo uidelicet ad Deum suum cognoscendum diligendumque primo conuerteretur, deinde ad se ipsam, duplici causa effici persuasum est, quarum una superior, que naturarum communis est omnium, altera uera inferior, que in ipsa humana substantia est constituta: quid nos prohibet, omnes [8 1Kb] rectos motus animi nostri conditori nostro referre, qui cum se ipsum moueat sine tempore et loco, mouet  conditum nostrum spiritum per tempus sine loco, mouet corpora nostra per tempus et locum. Nostre quoque nature inseruit causam, qua nosmetipsos possemus mouere libere, rationabiliter, uoluntarie [9 1Kb] ad ea, que nobis sequenda fuerant, assequenda. Qui motus merito uocatur liberum arbitrium nostre uoluntatis, quoniam potestati nostre subiectus est. Possemus quippe pro nostro iudicio recto cursu eum dirigere, possemus cohibere. Unde igitur haberemus talem motum talemque potentiam, nisi a Deo, qui nobis largitus est hoc proprium, quod esset et nostre nature non minimum bonum, et Creatoris laudabile donum? Cui debemus ineffabiles gratias reddere, non solum quod naturam nostre mentis bonitatis sue copia condiderit rationalem, liberam, uoluntariam,  mobilem, sed quod nobis largitatis sue munere concessit, proprio nostro nutu rationabiliter, libere, uoluntarie posse nos mouere. Qui motus nulli animalium, preter hominem, concessus [10 1Kb] est. Si enim precipimur eam laudare pulchritudine [11 1Kb] naturarum, quas sine rationabili uoluntatis libertate creauit, quanto magis de nostra substantia, cui tale munus donauit, ut suo proprio motu conditori suo adhereret, ipsumque motum cohibere posset, si uellet, ne ab eo recederet! Qui quidem motus, si in propria humane uoluntatis potestate non fieret, quis recte uiuere posset, quis deinde peccaret, cum ad bene uiuendum a Deo datus sit, nullomodo ad male uiuendum!

uIII. Hinc sanctum audiamus Augustinum: »Si homo aliquod bonum esset, et non posset, nisi cum  uellet, recte facere, debuit habere liberam uoluntatem, sine qua recte facere non posset. Non enim, quia per illam etiam peccatur, ad hoc eam Deum dedisse credendum est. Satis ergo cause est, cur dari debuerit, quoniam sine illa homo recte non posset uiuere. Ad hoc autem datam uel hinc intelligi potest, quia, si quis ea usus fuerit ad peccandum, diuinitus in eum uindicatur, quod non iuste fieret, si non solum, ut recte uiueretur, sed etiam, ut peccaretur, libera esset uoluntas data. Quomodo enim  iuste uindicaretur in eum, qui ad hanc rem usus esset uoluntate, ad quam rem data est? Nunc uero Deus cum peccantem punit, quid aliud tibi uidetur dicere, nisi, cur non ad eam rem usus es libera uoluntate, ad quam tibi eam dedi, hoc est, ad recte faciendum? Deinde illud bonum, quo commendatur ipsa iustitia in damnandis peccatis, recteque factis honorandis, quomodo esset, si homo careret libero uoluntatis arbitrio? Non enim aut peccatum esset, aut recte factum, quod non fieret uoluntate; ac per hoc et pena iniusta esset, et premium, si homo uoluntatem liberam non haberet. Debuit [1 1Kb] et in supplicio et in premio esse iustitia, quoniam hoc unum est bonorum, que sunt ex Deo. Debuit igitur Deus dare homini liberam uoluntatem [a 1Kb] «. In quibus uerbis  debemus intendere, ne quis substantiam confundat et motum, audiens liberam uoluntatem, que procul dubio substantialis est. Eo itaque locutionis modo sanctus pater Augustinus usus est, dicendo liberam uoluntatem pro eo, quod est libere uoluntatis motum, siue arbitrium, quo solemus uti, dum per causas substantiales earum significamus effectus. Hinc est uere rationis circuitus, pro uere ratiocinationis circuitu---uera siquidem ratio substantialiter est in homine, cuius motus ratiocinatio---manus pro opere, pes pro ambulatu, lingua pro uerbis, ceteraque id genus.

IX. Hoc ergo, nisi fallor, prolixe ratiocinationis ambitu confectum est, causas omnium recte factorum, quibus ad coronam iuste beatitudinis peruenitur,  in libero humane uoluntatis arbitrio, preparante ipsum, ipsique cooperante gratuito diuine gratie multiplicique dono, constitutas esse; malefactorum uero, quibus in contumeliam iuste miserie ruitur, in peruerso motu liberi arbitrii suadente diabolo principalem radicem esse fixam. Quanta igitur dementia est eorum, qui talium causas ineuitabiles coactiuasque necessitates in predestinatione diuina falsissime fingunt, impudentissime adstruunt, postremo, quod ualde dolendum, se ipsos consentientesque sibi ad perpetue mortis interitum merito erroris detrudunt! Siue itaque talis differentia inueniatur inter liberum arbitrium hominis et eius substantiam, ita ut natura in uoluntate rationali, liberum uero arbitrium in eius sit libertate constitutum [b 1Kb] , siue  in motu libere naturaliter uoluntatis, siue in munere intelligentie, quod omnibus in commune donatum est, siue, ut probabilius estimatur, hec tria in unum collecta, id est, liber [2 1Kb] motus intelligentie liberum arbitrium inter se componunt, ea uidelicet ratione, ut, quemadmodum substantia ipsa, in qua est,  trina sit---est enim, et uult, et scit---ita et illud trinum fiat, liber, motus, intelligens: constat tamen, peccatum omne, penasque peccati peruerso eius usu originem duxisse, et in omni peccatore ad male uiuendum uigere.



CAPITULUM IX. De eo quod non proprie, sed temporalium rerum similitudine predicantur de Deo prescientia et predestinatio.

I. Iam nunc textus principalis questionis exigit, nos considerare, utrum proprie, an abusiue in sacris litteris et sancte Scripture, et sanctorum Patrum dicatur Deus prescisse, uel predestinasse, siue omnem uniuersitatem, quam ipse condidit substantialiter,  siue quidquid administrationis diuine temporaliter apparet in illa, in his uidelicet, que ipse facit, non que fieri sinit. Ubi primo notandum, quoniam nichil digne de Deo dicitur, omnia pene [3 1Kb] siue nominum, siue uerborum, aliarumque orationis partium signa proprie de Deo dici non posse. Quomodo enim signa sensibilia, id est, corporibus adherentia remotam illam omni sensu corporeo naturam ad liquidum significare possent, que uix purgatissima mente attingitur, omnem transcendens intellectum? Eis tamen utitur humane ratiocinationis post peccatum primi hominis laboriosa egestas, ut quodammodo credatur et innuatur copiosa conditoris sublimitas. Amplius si omnia uocum signa secundum naturam non sunt, sed ex complacito hominum  inuenta, quid mirum, si non ad illam naturam, que sola uere dicitur esse, sufficiant exprimendam?

II. Proinde signorum uerbalium, quibus humane locutionis consuetudine ad significandum ipsum Deum aut eius administrationem in uniuersa creatura utitur diuina humanaque industria, quedam sunt quasi propria, quorum exempla sunt in uerbis quidem sum, es, erat, esse, in nominibus uero essentia, ueritas, uirtus, sapientia, scientia, destinatio ceteraque huiusmodi, que quoniam in natura nostra quidquid primum optimumque sit, significant, id est ipsam substantiam, et eius optima, sine quibus immortalis esse non potest, accidentia [4 1Kb] , non absurde referuntur ad unum optimumque principium omnium bonorum quod est Deus; quedam  uero aliena, hoc est translata, que tribus sedibus uenire solent, a similitudine uidelicet, a contrario, a differentia. Prime sedis exempla sunt: Brachium Domini, cui reuelatum est [5 1Kb] [c 1Kb] ; item: Manus tue fecerunt me [d 1Kb] ; similiter: Oculi Domini super iustos, et aures eius in preces eorum [e 1Kb] . Que merito aliena dicuntur,  cum diuina substantia talibus corporalium membrorum omnimodo careat lineamentis. Similitudine tamen quadam de ea non incongrue predicantur. In brachiis quippe uires corporum, in manibus operationem, in oculis uisum, auditum in auribus tanquam in sedibus suis natura locauit. Itaque diuina uirtus et operatio, uisio quoque eius et largitas aptissime sedium illarum nominibus uocitantur. Tertie sedis exemplo fiunt, que ab animorum nostrorum perturbationibus sumuntur ad significandam incommutabilem [1 1Kb] substantiam, ut sunt ira, furor, indignatio, timor, tristitia, ceteraque, que de differentie loco trahuntur, quorum nulla similitudo cum diuina natura inuenitur, sed sola necessitate significationis remotissimo abusionis modo solent transferri.

 III. Restant ea, que contrarietatis loco sumuntur. Quibus tanta uis inest significandi, ut quodam priuilegio excellentie sue merito a Grecis enthymemata [2 1Kb] dicantur, hoc est, conceptiones mentis. Quamuis enim omne, quod uoce profertur, prius mente concipiatur, non tamen omne, quod mente concipitur, eandem uim significationis, dum sensibus feruore [3 1Kb] infunditur, habere uidetur. Sicut ergo argumentorum omnium fortissimum est illud, quod sumitur a contrario, ita omnium signorum uocalium aptissimum est, quod ducitur ab eodem contrarietatis loco. Quorum quedam absolute dicuntur, quedam coniuncte. Absolutorum forma est: Perdam sapientiam sapientum, et prudentiam prudentum reprobabo [a 1Kb] .  Quod recte intelligitur a contrario, ac si aperte diceret: Perdam insipientiam insipientum, imprudentiam imprudentum reprobabo. Quod aperte intelligitur ex uerbis Apostoli dicentis: Sapientia huius mundi stultitia est apud Deum [b 1Kb] . Si enim omnis sapientia a Domino Deo est, qua ratione intelligetur Deus destruere, quod ab eo est? Quod autem de sapientia creditur, de prudentia similiter credendum. Nullam quippe uirtutem in homine Deus perdit, cuius forme absolutiue exemplum non facile de Deo inueniri potest.

Iu. Nec mirum, cum nichil Deo contrarium sit, nisi non esse, quoniam ipse solus est, qui dixit: Ego sum qui sum [c 1Kb] , cetera uero, que dicuntur esse, nec omnino sunt, quia non sunt, quod ipse est, nec omnino  non sunt, quia ab ipso sunt, qui solus est esse. Nisi forte dicamus, ea, que de Domino nostro Iesu Christo dicta sunt secundum humanitatis sue proprietatem, de diuinitate similiter eius dici posse propter unius persone in duabus substantiis inseparabilem unitatem. Si autem illud non absurde creditur fieri, uideamus, quod scriptum est in lege:  Maledictus omnis qui pependit in ligno [d 1Kb] . Hoc de Christo procul dubio dictum est, qui est super omnia benedictus in secula [e 1Kb] . Nos enim, qui in primi hominis peccato mortis et seruitutis meruimus maledictionem, in secundi hominis iustitia uite et libertatis accepimus benedictionem. Nam quod pendenti Christo in cruce Iudei maledixerunt, plus benedictionis insinuat, quam maledictionis. Hec igitur forma locutionis absolute contrarietatis loco deducta est, quo etiam Apostolus sumpsit, quod ait: Eum, qui non nouerat [4 1Kb] peccatum, pro nobis peccatum fecit [f 1Kb] . Quis enim dubitat, hostiam et peccatum inter se esse contraria, cum hostia nichil agatur, nisi ut peccatum deleatur. Christus hostia generalis est pro peccato totius mundi. Recte igitur e contrario  per peccatum significatur.

u. Deinde coniuncti contrarii consideremus exempla. Que quidem coniuncta propterea dicuntur, quod duobus locis conueniant, similitudini uidelicet, atque contrarietati. Partim quippe eadem nomina seu uerba similitudine, partim sumuntur contrarietate, quorum pragmata sunt prescientia et predestinatio, quando de Deo predicantur. Et primum quidem considerandum, hec et huiusmodi seu nomina, seu uerba de Deo proprie predicari non posse. Qua enim ratione diceretur Deus prescire aliquid prescientia, uel predestinare predestinatione, cui nichil futurum, quia nichil expectat, nichil preteritum, quia nichil ei transeat. In eo enim sicut nulla locorum spatia sunt, ita nulla temporum interualla.  Ac per hoc nulla recta ratio permittit, talia de Deo iure proprietatis intelligi. Quomodo quippe prescientia eius dicitur, cui nulla futura sunt? Sicut enim nulla eius memoria proprie dicitur, cui nichil est preteritum, ita nulla prescientia, quia nullum futurum. Et tamen dicitur: In memoria eterna erit iustus [g 1Kb] . Eodem namque modo Deus uidit, preuidit, sciuit, presciuit omnia facienda, priusquam fierent, quo uidet et scit eadem, postquam facta sunt, quoniam, sicut ipse semper eternus est, ita uniuersitas, quam fecit, semper in ipso eterna est.

uI. De predestinatione quoque eius eadem sentienda sunt, presertim cum omnis predestinatio prescientia sit. Quo iure potest dici predestinatio, id est, preparatio in eo, qui nullo temporis interuallo  precessit [5 1Kb] , quo disponeret ea, que facturus esset? cuius operationem non precedit preparatio. Non enim aliud ei est preparare et operari; utque proprium hominis est preparare, que facturus, ita Deo alienum est, predestinare, que nunquam facturus. Quomodo autem facturus esset aliquid, qui omnia [6 1Kb] semel et simul fecit? Aut quomodo non omnia  fecit, qui semper omnia habuit? qui semper suum uerbum habuisse creditur, per quod facta sunt omnia, et in quo incommutabiliter uiuunt omnia, non solum que fuerunt, sed etiam que futura. Nec tamen in illo fuerunt, nec futura sunt, sed tantummodo sunt, et omnia unum sunt. Proinde quoniam aliter sub illo sunt ea, que per illum facta sunt, aliter in eo sunt ea, que ipsa est in eis, que sub illo sunt, quia locis temporibusque suis et creata et ordinata sunt, proprie fiunt uerba locorum temporumque significatiua, in eis uero, que eternaliter in illo sunt, translatiue proferri possunt. Ac per hoc sicut abusiue de Deo dicitur fecisse, uel facturum esse, ita de eo dicitur abusiue presciisse [1 1Kb] , prescire, presciturum esse, simili modo predestinasse, predestinare,  predestinaturum esse.

uII. Conficitur ergo, prescientiam et predestinationem similitudine rerum temporalium ad Deum transferri. Qui locus a contrario uideretur, si temporalia eternitati contradictorie [2 1Kb] opponerentur. Iam uero, quoniam eternitatis quedam similitudo temporalibus est insita, non solum, quod ab ea facta sunt, sed etiam quod temporalium illa pars, de qua sumuntur hec nomina, uidelicet humana natura, in similitudinem quandam uere eternitatis transitura sit: quomodo a contrario sumitur, dum a temporali ad intemporale alia quedam significatio transferatur? Loco igitur similitudinis ueniunt. Sed quis est ille similitudinis modus, queri oportet. Et quidem dicimus ante quattuor modis; quorum primus  dicitur ante temporis, secundus ante dignitatis, tertius ante originis, quartus ante eternitatis. Illorum exempla fiunt hec: Tempore precedit flos fructum, dignitate precedit fructus florem, uox origine precedit uerbum, Deus eternitate creaturam antecedit. Illo igitur modo, quo Deus omnia, que fecit, antecedit, id est, eternitate, eo scilicet presciuit et predestinauit ea, que facturus esset. Hinc colligitur, talia uerba transferri a primo modo ad quartum, a loco uidelicet temporis ad locum eternitatis.



CAPITULUM X. De eo quod a contrario intelligendum sit, quando dicitur Deus prescire, aut predestinare peccata, uel mortem, uel penas hominum, uel angelorum.

 I. Restat considerare locum, qui, ut prediximus, a Dialecticis ac Rhetoricis enthymema [3 1Kb] uocatur, a Grammaticis uero , et est omnium argumentorum signorumque uerbalium nobilissimus. Indictum [4 1Kb] est autem, prescientiam, et predestinationem, sicuti et preparationem, et preuisionem  et huiusmodi translatiue de Deo predicari, duabusque sedibus significationum posse transferri, meritoque coniuncta dici, quoniam et loco similitudinis, et loco, qui dicitur a contrario, uenire probantur. Ubi apertissime intelligitur et firmissime tenetur, in his uerbis, quando similitudine sumuntur, nichil aliud significari preter [5 1Kb] quod ipse Creator omnium facturus est, et siue in constituenda [6 1Kb] uniuersitatis substantia, naturalibusque eius qualitatibus, siue in eius administratione, in his tantummodo, quos presciuit, et predestinauit secundum propositum gratie sue, conformes imaginis Filii sui [a 1Kb] esse futuros; quando uero de loco, qui est a contrario, transferuntur eadem ipsa uerba, nichil in eis intelligendum, nisi quod Deus in creatura, quam ipse condidit,  fieri sinit motu proprio liberoque rationalis nature peruerse utentis naturalibus bonis, que sui Creatoris largitate suscepit. Et hoc est totum, quod dicitur malum, et pena eius uaria, multimodaque miseria.

II. Cum ergo audimus: presciuit Deus, uel predestinauit, uel preparauit peccata, seu mortem, siue penas eorum, quos iuste deseruit, id est, sua propria peruersitate puniri permisit [7 1Kb] , omnino e contrario intelligere debemus, ne nos heretica prauitas seducat, que talibus uerbis male utens originem sumpsit. Non enim uident lumen oculorum interiorum pendentes, quod omne malum peruersa uoluntate descendens nichil sit. Ut omittam illud malorum genus, quod eadem contrarietatis regula malum [8 1Kb]  dicitur, cum naturaliter sit bonum; ut est ignis ille eternus, qui preparatus est diabolo ministrisque eius. Cetera omnia, que proprie uocantur mala, unaque de causa nascentia, peruerso scilicet, ut sepe dictum est, motu libere uoluntatis, mutabilis, auertentis se a Creatore, maleque utentis creatura, inter duos terminos colliguntur; quorum unus peccatum, alter pena eius est.

III. Omne igitur malum aut peccatum est, aut pena peccati. Que duo si nulla ratio uera sinit Deum prescire, quanto magis predestinare quis audeat dicere, nisi e contrario? Quid enim? Nunquid possumus recte sentire de Deo, qui solus est uera essentia, qui fecit omnia, que sunt, in quantum  sunt, eorum, que nec ipse est, nec ab eo sunt, quia nichil sunt, prescientiam seu predestinationem habere [b 1Kb] ? Si enim nichil aliud est scientia, nisi rerum, que sunt, intelligentia, qua ratione in his, que non sunt, scientia uel prescientia dicenda est? Simili modo, si nichil aliud est predestinatio, nisi eorum, que Deus facienda preuidit, preparatio: quomodo  eorum, que Deus nec fecit, nec facienda preparauit, dicenda est predestinatio? Deinde, si nichil aliud est malum, nisi boni corruptio, et omne bonum aut Deus est, quod corrumpi non potest, aut a Deo est, quod corrumpi potest, omnis autem corruptio nichil appetit, nisi ut bonum non sit: quis dubitare potest esse malum, quod appetit bonum delere, ne sit? Malum igitur nec Deus, nec a Deo est. Ac per hoc, sicut Deus mali auctor non est, ita nec prescius mali, nec predestinans est. Sed si quis dubitat, nichil esse malum, nisi boni corruptionem, uideat, quid de hac ratione Augustinus dicat, scribens contra epistolam Fundamenti: »Discite, non substantiam malum esse, sed sicut in corpore commutatione [1 1Kb] forme in deterius amitti speciem, uel potius minui,  et fedum dicitur, quod pulchrum antea dicebatur, et displicere corpus, quod antea placuerat: sic in animo recte uoluntatis decus, quo pie iusteque uiuitur, commota in deterius uoluntate deprauari, quo peccato effici animam miseram, que honestate recte uoluntatis beatitudinem [2 1Kb] obtinebat, nulla addita detractaue substantia. Quis dubitet totum illud, quod dicitur malum, nichil esse aliud, quam corruptionem? Possunt quidem aliis atque aliis uocabulis alia atque alia mala uocari; sed quod omnium rerum malum sit, in quibus mali aliquid animaduerti potest, corruptio est. Sed corruptio perite anime imperitia uocatur, corruptio prudentis imprudentia, corruptio iustitie [3 1Kb] iniustitia, corruptio fortitudinis [4 1Kb] ignauia, corruptio quietis atque tranquillitatis cupiditas, uel metus, uel tristitia, uel iactantia. Deinde in corpore  animato corruptio sanitatis dolor et morbus; corruptio uirium lassitudo [5 1Kb] ; corruptio quietis labor. Deinde in ipso corpore corruptio pulchritudinis feditas; corruptio rectitudinis prauitas; corruptio ordinis peruersitas; corruptio integritatis discissio [6 1Kb] , aut fractura, aut diminutio [7 1Kb] . Longum est, et difficile, et harum rerum, quas commemoraui, et aliarum innumerabilium omnes corruptiones nominatim enuntiare, cum etiam multe, que dicuntur in corpore, possint et in anima dici, et innumerabilia sunt, in quibus propria uocabula corruptio teneat [a 1Kb] «.

Iu. Que cum ita sint, quis non uideat, nisi qui sensu caret, totum, quod dicitur peccatum, eiusque  consequentias in morte atque miseria constitutas, non aliud esse, quam integre uite beateque corruptiones; ita, ut singula singulis opponantur, integritati quidem peccatum, uite mors, beatitudini miseria.  Illa sunt, ista penitus non sunt; illa sursum uersus appetunt unum omnium principium, ista deserunt, deorsumque in nichilum bona, que corrumpunt, redire contendunt; illarum causa Deus est, istarum nulla; illa intra terminos naturalium formarum intelliguntur, ista in earum defectu atque priuatione nesciendo sciuntur. Sicut enim causa male uoluntatis neque inueniri, neque sciri potest, ita omnium defectionum merito eam consequentium neque cause efficientes sciri possunt, neque ipse defectiones, quia nichil sunt. Cui loco sancti Augustini testimonium adhibendum esse arbitror; ait enim in libro XII de ciuitate Dei: »Nemo querat efficientem causam male uoluntatis; non est enim efficiens, sed defectio [8 1Kb] . Deficere namque ab eo,  quod summe est, ad id, quod minus est, hoc est incipere habere uoluntatem malam. Causas porro defectionum istarum, cum efficientes non sint, sed deficientes, uelle inuenire, tale est, ac si quisquam uelit uidere tenebras, uel audire silentium, quod tamen utrumque nobis notum est, neque illud nisi per oculos, neque hoc nisi per aures, non sane in specie, sed in speciei priuatione. Nemo autem [9 1Kb] ex me scire querat, quod me nescire scio, nisi forte, ut nescire discat, quod sciri non posse sciendum [10 1Kb] . Ea quippe, que non in specie, sed in eius priuatione sciuntur, si dici aut intelligi potest, quodammodo nesciendo sciuntur, ut sciendo nesciantur. Cum enim acies etiam oculi corporalis currit per species corporales, nusquam tenebras uidet, nisi ubi ceperit  non uidere. Etiam [11 1Kb] non ad aliquem alium sensum, sed ad solas aures pertinet sentire silentium, quod tamen nullomodo, nisi non audiendo sentitur. Sic species intelligibiles mens quidem nostra intelligendo conspicit, sed ubi deficiunt, nesciendo discit [12 1Kb] . Delicta enim quis intelligit« [b 1Kb] !

u. His itaque rationibus inconcusse [13 1Kb] colligitur, omnem peruerse uoluntatis defectum uel priuationem uel peccatum, uel quoquo modo uocari possit motus ille letifer [14 1Kb] , quo summum bonum deseritur, efficiturque spiritus uadens, et non rediens, finisque ipsius, mors plane, miseriaque suppliciorum eternalium, omnino nichil esse. Omne quippe carens materia, forma, specieque procul dubio nichil est; omnis autem rerum absentia, earumque defectus tribus  predictis carere manifestum est. Omnino igitur non sunt. Ac per hoc nec presciri [15 1Kb] , nec predestinari ab eo, qui summe est, possunt [c 1Kb] . O miranda, imo dolenda cecitas eorum, qui e contrario intelligere  nolunt, si quando in diuina, seu humana legerint auctoritate, Deum presciisse uel predestinasse peccata, mortem, supplicia, que penitus nichil sunt, quia defectus sunt! Quid enim est peccatum nisi defectus iustitie? quid mors nisi uite? quid supplicium nisi beatitudinis? Qui si diligentius attenderent, omnia, que sunt, non ob aliud esse, nisi quia prescita et predestinata sunt, omnia uero, que non sunt, non ob aliud non esse, nisi quod nec prescita, nec predestinata sunt, fortassis seipsos emendarent, et resipiscerent, animumque suum ad lucem ueritatis conuerterent, ut in ea, et per eam [1 1Kb] cernere possent in omni rerum natura, quidquid uere [2 1Kb] inuenitur esse, non aliud id esse, nisi unam, ueramque essentiam, que ubique in se ipsa tota est. Et  que est illa, nisi omnium naturarum presciens predestinatio, et prescientia predestinans? Si autem apertissime intelligitur, omnium naturarum non esse summam principalemque substantiam, preter diuinam prescientiam [3 1Kb] et predestinationem: quomodo credendum est, in eis esse, que omnino non sunt? Si enim in eis essent, procul dubio non nichil, sed aliquid substitissent. At uero nichil sunt. In eis igitur nec prescientia, nec predestinatio diuina sunt.



CAPITULUM XI. Quod diuina humanaque auctoritate comprobari possit, non esse Dei predestinationem, nisi de his, qui preparati sunt ad eternam felicitatem.

I. Quoniam uero huius nostre actionis principalis  questio proposita est de diuina prescientia [4 1Kb] et predestinatione, propter quam necessario diligentius [5 1Kb] tractandam incidentes questiones introducte sunt, eadem paulo apertius exemplorum luminibus discutienda. Sed prius nostrarum litterarum lectoribus suadere curauimus, si tamen sint, qui eas legendas iudicauerint, atque utinam eorum caritas ad eas perlegendas accedat, plus in ipsis nostre obedientie deuotionem consideraturi, quam utilissime disputationis, si tamen aliqua utilitas in ea sit, despecturi, ne forte quasi commoti in nos irruant dicturi, nos esse destructores et prescientie, et predestinationis diuine, quia, si studiosius inspexerint, assertionis earum plurimum in eis inuenient, destructionis uero nichil. Quid enim? Nunquid uel prescientiam Dei  destruit, uel eius predestinationem contemnit, qui eas translate de Deo predicari asserit? Quasi [6 1Kb] non possit a temporalibus ad eterna translatio fieri modo quodam similitudinis, aut ab his, que sunt, ad ea, que non sunt, modo pulcherrimo contrarietatis? Aut quasi recte fidei resistat, si quis dicat,  prescientiam et predestinationem proprie fieri in his, que ordine temporum precedunt ea, que et presciunt et predestinant [7 1Kb] , abusiue uero dici in eo, cui nulla [8 1Kb] futura sunt, quoniam nullo tempore, sed sua eternitate precedit omnia, que ab eo sunt? Aut quomodo a ueritate abhorreat, si dicatur a simili, presciuit Deus omnia, que facturus esset, et dicatur a contrario, presciuit, que facturus non esset, pro nesciuit? Similiter de predestinatione intelligendum a simili. Predestinauit Deus, quos preparauit ad suam gratuitam gratiam accipiendam. A contrario predestinauit impios ad interitum, uel supplicium eternum, quos tamen non predestinauit. Si enim predestinati sunt, necessario peribunt [9 1Kb] , penasque patientur ineuitabiles [10 1Kb] . Quod si ita est,  quomodo iuste iudicabitur mundus, quem necessitas predestinationis cogit perire? Quod impietatis proprium est estimari.

II. Proinde ne nostra ista ratiocinatio uideatur nulla diuine seu humane auctoritatis formula esse suffulta, quid diuine Scripture paginis, quid sancti patris Augustini dictis potest effici, inuestigare debemus, non quod [11 1Kb] aliorum catholicorum Patrum exemplis hec eadem concludere non possimus, sed quod necessarium duximus, et utiliter ad rem pertinere uidemus [12 1Kb] , illius auctoris dicta ponere, cui maxime G[otescalcus] hereticus sui nefandi dogmatis causas solet referre. Nulla etenim scriptura est, de qua non facile non intelligentes eam praua possint sentire. Hinc est, quod predictus sanctorum Patrum  mendosus adulterator merito, dum ueritatis neque sit inuestigator, neque inuentor, non ea, que pater Augustinus suis uerbis insinuare uoluit, intellexit, sed ut ea, que ipse a se ipso atque diabolo [13 1Kb] finxit, suaderet, predicti Patris non quidem uerba in sibi [14 1Kb] conuenientia, sed plane resistentia uiolenter retorsit.

III. Ubi primo notandum, quod sancte Scripture auctoritas inconcussa [15 1Kb] prescientiam simul et predestinationem, aut solam absolute predestinationem, non nisi in his, quos Deus elegit ad eternam beatitudinem possidendam, inueniatur posuisse [16 1Kb] . Ad quod probandum Apostoli dicta sufficiunt. Agens quippe ad Romanos: Scimus, inquit, quoniam diligentibus  Deum omnia cooperantur in bonum, his, qui secundum propositum uocati sunt; quoniam, quos ante presciuit, et predestinauit conformes fieri imaginis Filii sui, ut sit ipse primogenitus in multis fratribus. Quos autem predestinauit, illos et uocauit; et quos uocauit, ipsos et iustificauit; quos autem iustificauit, ipsos et glorificauit [a 1Kb] . Item ad Ephesios [17 1Kb] :  Benedictus Deus et Pater Domini nostri Iesu Christi, qui benedixit nos in omni benedictione spirituali in celestibus in Christo Iesu sicut elegit nos in ipso ante constitutionem mundi, ut essemus sancti et sine macula in conspectu eius in caritate; predestinans nos in adoptionem filiorum per Iesum Christum in ipsum, secundum placitum uoluntatis sue, ad laudem glorie gratie sue, in qua gratificauit nos in dilecto Filio suo, in quo habemus redemptionem per sanguinem eius, remissionem peccatorum secundum diuitias gratie eius, que superabundauit in nos in omni sapientia, et prudentia; ostendens nobis sacramentum uoluntatis sue, secundum bonum placitum eius, quod proposuit in eo, ad dispositionem plenitudinis temporum, ut restaurentur omnia in Christo, que sunt in celis, et que  super terram, in ipso, in quo et sorte uocati sumus, predestinati secundum propositum Dei ab eo, qui omnia operatur secundum consilium uoluntatis sue [a 1Kb] . Contra istam ueritatis tam claram tubam quis homo sobrie uigilantisque fidei uoces admittat humanas? Quis in ea non audiat predestinationem omnimodo esse sanctorum, nullo modo posse fieri reproborum?

Iu. Quoniam uero sanctus pater Aurelius Augustinus, eloquentie Christiane copiosissimus auctor, solertissimus ueritatis inquisitor, proprie translateque locutionis, ad exercitium eorum, qui eum lecturi essent, nobilissimus doctor, aliquotiens in suorum librorum [1 1Kb] serie inuenitur dixisse, Deum predestinasse impios ad interitum seu penas, ac per hoc  intelligentibus eum, ut ait Apostolus, factus est odor uite in uitam, non intelligentibus uero odor mortis in mortem, [b 1Kb] , presentis cause ratio postulat, ipsius uerba quasi sibimet repugnantia ponamus, uti lector intelligens facilius intendat, quo genere locutionis dixerit, predestinationem diuinam utrique hominum generi conuenire, uidelicet electis per gratiam, relictisque per iustitiam, eademque dicta, quibus male utendo hereticus erroris sui perfidiam conatur astruere, ponenda esse iudicauimus, ut eisdem sagittis, quas in corda simplicium incautus extorserat, uulneratus recedat.

u. Ait ergo Augustinus in quadam homilia ad populum exponens illud Euangelii: Princeps huius mundi iam iudicatus est [c 1Kb] , »id est iudicio ignis eterni  irreuocabiliter destinatus est [d 1Kb] «. In expositione quoque Euangelii secundum Ioannem, ubi testimonium precursoris sui de Christo explanat, dicit [e 1Kb] :  »Est quidam populus preparatus ad iram Dei, damnandus cum diabolo [2 1Kb] «; item de Iudeis [f 1Kb] : »Isti indignantes mortui et morti sempiterne predestinati«. Item: »Quare dixit Dominus Iudeis, uos non creditis, quia non estis ex ouibus meis [g 1Kb] , nisi quia uidebat eos ad sempiternum interitum predestinatos [h 1Kb] «; identidem, quod Dominus dicit: nemo potest rapere de manu patris mei [i 1Kb] , explanando persequitur dicens: »Quid potest lupus, quid potest fur et latro? Non perdunt, nisi ad interitum predestinatos [i 1Kb] «. In libro, quem uocat Enchiridion [3 1Kb] : »Hec sunt«, inquit, »magna opera Domini exquisita in omnes uoluntates eius [k 1Kb] , et tam sapienter exquisita, ut, cum angelica et humana creatura peccasset, id est, non quod ille, sed quod uoluit ipsa, fecisset, etiam per  eandem creature uoluntatem, qua factum est, quod Creator noluit, impleret ipse, quod uoluit, bene utens et malis, tanquam summe bonus, ad eorum damnationem, quos iuste predestinauit ad penam, et ad eorum salutem, quos benigne predestinauit ad gratiam [l 1Kb] «. Item ex eodem libro: »Dicuntur etiam filii gehenne, non ex illa nati, sed in illam preparati, sicut filii regni preparantur in regnum [m 1Kb] «. In libro de perfectione iustitie hominis: »In eo«, ait, »genere hominum, quod predestinatum est ad interitum [n 1Kb] «. In libris de Ciuitate Dei: »Quid dabit eis, quos predestinauit ad uitam, qui hec dedit eis, quos predestinauit ad mortem [o 1Kb] «.

uI. His et huiusmodi uerbis catholici [4 1Kb] auctoris solet heretica insanire uecordia, fidemque minus  eruditorum lupinis dentibus laniare. Quis enim ignorantium modos locutionum, quibus sancti Patres uti solent, non facile possit seduci, audiendo predestinatos eterno igni, preparatos ad iram Dei, predestinatos morti sempiterne, predestinatos ad interitum, ad penam, ceteraque id genus, ut sine ulla hesitatione concedat, aut duas predestinationes, unam plane sanctorum, alteram impiorum, sibimet per omnia contrarias, aut unam eandemque diuinam predestinationem sanctosque impiosque amplecti, eamque simul contrariorum, quod ratio denegat, esse capacem. Cui dolende miserie utillime succurritur [5 1Kb] , quando eadem predestinatio secundum eundem Augustinum definitur [6 1Kb] , eiusque definitio suis dictionibus defenditur. Esto igitur, heretice,  paratus, aut te defendere, quod nullo modo uales, aut te emendare, quod potes, si ueritati contradicere desinas. Audi predestinationis diuine terminos definitionis,  quos nullus recte credentium aut minus artare, aut plus audet extendere, nultus contentiosus potest infirmare. In libro ad Prosperum et Hilarium: »Predestinatio est«, inquit, »que sine prescientia non potest esse. Potest autem esse sine predestinatione prescientia. Predestinatione quippe Deus ea presciuit, que fuerat ipse facturus: unde dictum est fecit, que futura sunt. Prescire autem potest [1 1Kb] etiam, que ipse non facit, sicut quecunque peccata [a 1Kb] «.

uII. Attende, qualis sit ista definitio, que a differentia est assumpta [2 1Kb] . Est igitur talis differentia inter predestinationem et prescientiam, quod omnis predestinatio prescientia, non autem omnis prescientia predestinatio. Prescientia namque ipsa,  qua Deus presciuit ea, que fuerat ipse facturus, predestinatio uere specialiterque dicitur. Ea uero prescientia, qua ea, que non facit, presciuit, id est, peccata eorumque penas, prescientia absolute placuit uocari, ita, ut ea tantummodo prescientia, que dicitur predestinatio, in bono semper intelligatur; sola uero prescientia sine predestinatione omnino malorum est, que Deus non facit. Et ne ullus inde dubitaret, adiecit: »Quocirca predestinatio Dei, que in bono est, gratie est preparatio; gratia uero est ipsius predestinationis effectus [b 1Kb] «. Idem in libro de Dono perseuerantie eadem planius aperit dicens: »Ista igitur sua dona, quibuscunque Deus donat, procul dubio se daturum esse presciuit, et in sua prescientia preparauit. Quos ergo predestinauit,  ipsos et uocauit [c 1Kb] , uocatione illa, de qua dictum est: Sine penitentia sunt dona et uocatio Dei [d 1Kb] . Namque in sua, que falli mutarique non potest, prescientia opera sua futura disponere, id omnino, nec aliud quidquam est predestinare [e 1Kb] «. Huic clarissime tube atque apertissime Christianorum castrorum quis dissonare [3 1Kb] presumat? Que apertissima uoce resonare non desinit, id omnino, nec aliud esse, Deum predestinare, quam prescientia sua opera, que ipse facturus fuerat, disponere. Dic, queso, utrum ista definitio predestinationis uera sit, an falsa? Si falsa est, reprehende Augustinum; si uera est, talis fieri necesse est, qualis ipse ait in libro de anime quantitate: »Definitio [4 1Kb] nichil minus, nichil amplius continet, quam id, quod susceptum est explicandum;  aliter omnino uitiosa est [f 1Kb] «. Utrum autem huiusmodi uitiis careat, conuersione [5 1Kb] exploratur.



CAPITULUM XII. De definitione predestinationis.

I. Fiat igitur huius definitionis conuersio sic. Si  uerum est, sua, que falli mutarique non potest, prescientia opera sua futura disponere, id omnino, nec aliud quidquam est predestinare: uerum est id omnino: nec aliud quidquam est predestinare, quam in sua, que falli mutarique non potest, prescientia opera sua futura disponere. Hinc conficitur alia conuersio. Si omnis prescientia, qua Deus opera sua futura disposuit, diuina predestinatio est: omnis predestinatio, qua Deus opera sua futura disposuit, diuina prescientia est: conficitur ergo, predestinationem Dei non esse nisi in operibus eius, quando nichil minus, nichil amplius continetur in eius definitione preter diuinorum operum dispositionem.

II. Sed ad hec dicturus es: Ad Dei opera pertinere, iuste damnandos predestinare ad penam,  sicut ad eius opera pertinet, gratia saluandos predestinare ad beatitudinem, et hoc testimoniis eiusdem sancti Augustini firmare conaberis. Que eo, quo posuisti, ordine posuimus, ut in eis, non quod tu, sed quod ille uoluit, uideamus. Quorum si unum recte fuerit expositum, sufficiet ad cetera intelligenda. Ponamus ergo illud: »Magna opera Domini, exquisita in omnes uoluntates eius [g 1Kb] , et tam sapienter exquisita, ut, cum angelica et humana creatura peccasset, id est, non quod ille, sed quod uoluit ipsa, fecisset, etiam per eandem creature uoluntatem, qua factum est, quod Creator noluit, impleret ipse, quod uoluit, bene utens et malis, tanquam summe bonus, ad eorum damnationem, quos iuste predestinauit ad penam, et ad eorum salutem, quos benigne predestinauit  ad gratiam [h 1Kb] «. Ecce in una eademque sententia: »Predestinauit«, inquit, »ad penam«, »predestinauit ad gratiam«. Ubi, quesumus, respondeas ad ea, que interrogamus, utrum ad iustitiam Dei, an ad eius gratiam pertineat predestinare impios ad penam? Respondebis, credo, ad iustitiam; ait enim, quos iuste predestinauit ad penam, non igitur ad gratiam. Ac per hoc, si pene predestinatio donum Dei non est, sed peccati iudicium, necessario sequitur, ut aut falsum sit, quod ipse Augustinus ait: »Predestinatio Dei, que in bono est, gratie est preparatio [i 1Kb] «; aut e contrario accipitur predestinatio penarum. Est autem uerum et immutabile, quod dixit, predestinatio Dei, que in bono est, gratie est preparatio. E contrario igitur intelligi uoluit,  quod posuit, predestinauit ad penam.

III. Sed ne forte obiicias [6 1Kb] : Non dixit, predestinatio Dei est gratie preparatio, sed predestinatio Dei, que in bono est, gratie est preparatio. Ubi uidetur locus relinqui alterius predestinationis, que tanquam in malo sit; aut eadem predestinatio, si  una solaque est, in bono et in malo fieri posse non negatur. Primum attende, unam definitionem duas predestinationes omnino non posse continere; deinde, quod, si nulla alia definitio predestinationis uerior aptiorque inueniatur, quam illa, que predicta est, et nichil nisi opera diuina comprehendit, que nullo pie credentium dubitante bona sunt: quid nos cogit, aliud aliquid subaudire, audientes, predestinationem Dei, que in bono est, nisi semper eam et bonam et in bono esse?

Iu. Si autem dicis, bonum est, predestinare impios ad penam, et ideo inter opera Dei reputandum, respondemus, bonum, quia iustum. Sed quoniam non est Dei donum, cum eius sit iudicium, omnis autem predestinatio Dei omnino est preparatio  gratie, omnisque gratia donum, necessario colligitur omnis diuina predestinatio donorum eius preparatio. Pena procul dubio impios iuste torquet, quod donum non est; alioquin, si esset donum, non torqueret, sed utique liberaret. Non est igitur predestinatio pena. Quod si esset, non esset pena, sed gratia. Est autem pena. Non est igitur predestinatio eius. Proinde predestinationem in donis diuine largitatis semper intelligendam esse, si quis adhuc dubitat, librum sancti Augustini de Dono perseuerantie intentus perspiciat, in eo loco, ubi ait: »Hec«, inquam, »Dei dona, si nulla est predestinatio, quam defendimus, non presciuntur a Deo. Presciuntur autem. Hec est igitur predestinatio, quam defendimus. Unde aliquando eadem predestinatio significatur  etiam nomine prescientie, sicut ait Apostolus: Non repulit Deus plebem suam, quam presciuit [a 1Kb] . Hic [1 1Kb] quod ait presciuit, non recte intelligitur, nisi predestinauit, quod circumstantia ipsius lectionis ostendit. Loquebatur enim de reliquiis Iudeorum, que salue facte sunt pereuntibus ceteris. Nam superius dixerat ad Isrel [2 1Kb] , dixisse Prophetam: Tota die extendi [3 1Kb] manus meas ad populum non credentem, et contradicentem [b 1Kb] . Et tanquam responderetur, ubi sunt ergo facte promissiones Dei ad Isrel, continuo subiunxit: Dico ergo, nunquid repulit [4 1Kb] Deus plebem suam? Absit; nam et ego Isrelita sum, ex semine Abraham [5 1Kb] , tribu [6 1Kb] Beniamin [c 1Kb] . Tanquam diceret: Nam et ego ex ipsa plebe sum. Deinde addidit, unde nunc agimus: non repulit Deus plebem suam, quam  presciuit. Atque ut ostenderet, Dei gratia fuisse relictas reliquias, non meritis operum eorum, seculus adiunxit [7 1Kb] : An nescitis in Helia quod [8 1Kb] dicit [d 1Kb]  Scriptura, quemadmodum inter, ellat Deum aduersus Isrel [e 1Kb] et cetera. Sed quid dicit illi, inquit, responsum diuinum? Reliqui mihi septem millia uirorum, qui non curuauerunt genua [9 1Kb] ante Baal [f 1Kb] . Non enim ait, relicta sunt mihi, aut reliquerunt se mihi, sed reliqui mihi. Sic ergo, inquit, et in hoc tempore reliquie per electionem gratie [salue] [10 1Kb] facte sunt. Si autem gratia, iam non ex operibus, alioquin gratia iam non est gratia [g 1Kb] . Et connectens illa, que iam supra interposui: Quid ergo? Et huic interrogationi respondens: quod querebat, inquit, Isrel, hoc non est consecutus, electio autem consecuta est, ceteri uero excecati sunt [h 1Kb] . In hac ergo electione, et in his reliquiis, que per electionem gratie salue facte sunt, uoluit intelligi plebem, quam propterea Deus non repulit, quia  presciuit. Hec est illa electio, qua eos, quos uoluit, elegit in Christo ante constitutionem mundi [11 1Kb] , ut essent sancti et immaculati in conspectu eius in caritate, predestinans eos in adoptionem filiorum [i 1Kb] . Nullus igitur, qui hec intelligit, negare uel dubitare permittitur, ubi ait Apostolus: Non repulit Deus plebem suam, quam presciuit, predestinationem significare uoluisse. Presciuit enim reliquias, quas secundum electionem gratie fuerat ipse facturus, hoc est ergo predestinauit; sine dubio enim presciuit, si predestinauit. Sed predestinasse est hoc prescisse, quod fuerat ipse facturus. Quid ergo nos prohibet, quando apud aliquos uerbi Dei tractatores legimus Dei prescientiam, et agitur de uocatione electorum, eandem predestinationem intelligere;  magis enim [12 1Kb] fortasse uoluerunt hoc uerbo in ea re uti, quod et facilius intelligitur, et non repugnat, imo et congruit ueritati, que de predestinatione gratie predicatur. Hoc scio, neminem contra istam predestinationem, quam secundum Scripturas sanctas defendimus, nisi errando disputare potuisse [i 1Kb] «.

u. Si ergo sancti Augustini credendum est auctoritati, immo per eam ueritati, inconcusse debemus hanc regulam tenere, ut quotiescunque seu in sancta Scriptura, seu in tractatoribus eius prescientiam diuinam reperiamus, si de sanctorum electione sermo fuerit, nullatenus per eam nisi predestinationem significari accipiamus. Et si sic est, quis non uideat, omnem Dei prescientiam ad sanctos pertinentem nichil aliud esse, nisi eorum predestinationem. Proinde connexione  uere ratiocinationis colligi potest: omnis prescientia pertinens ad electos predestinatio est: nulla predestinatio, nisi electorum est: nulla igitur  [1 1Kb] prescientia pertinens ad electos predestinatio non est a 1Kb] . Nullus eligitur ad penam: quomodo ergo predestinatur pena, que reproborum est propria? An forte, quemadmodum electi dicuntur, qui non sunt electi, ita predestinati, qui non sunt predestinati, et filii Dei, qui non sunt filii eius, predicto contrarietatis modo ab auctoribus sepe solent uocari.

uI. Si autem queris, ubi inueniuntur reprobi appellari electi, cum non sint electi, et filii Dei, qui non sunt filii eius; lege sanctum Augustinum in libro ad Prosperum et Hilarum huiusmodi uerbis loquentem [b 1Kb] : »Quicunque electi, sine dubio etiam uocati, non autem quicunque uocati, consequenter electi [c 1Kb] . Illi ergo electi, ut sepe dictum est, qui secundum propositum uocati, qui etiam predestinati, atque presciti.  Horum si quisquam perit, fallitur Deus. Sed nemo eorum perit, quia non fallitur Deus. Horum si quisquam perit, uitio humano uincitur Deus. Sed nemo eorum perit, quia nulla re uincitur Deus. Electi enim sunt ad regnandum cum Christo, non quomodo electus est Iudas, ad opus cui congruebat; ab illo quippe electus est, qui nouit bene uti etiam malis, ut et per eius opus damnabile illud, propter quod ipse uenerat, opus uenerabile compleretur. Cum itaque audimus: Nonne ego uos duodecim elegi, et unus ex uobis diabolus est [d 1Kb] , illos debemus intelligere electos per misericordiam, illum per iudicium; illos [ergo elegit] [2 1Kb] ad obtinendum [3 1Kb] regnum suum, illum ad fundendum sanguinem suum«. »Firmum autem fundamentum Dei stat, habens signaculum hoc:  Sciuit Deus, qui sunt eius [e 1Kb] . Horum fides, que per dilectionem operatur [f 1Kb] , profecto aut omnino non deficit, aut si qui sunt, quorum deficit, reparatur, antequam uita ipsa finiatur, et deleta, quam incurrerat [4 1Kb] , iniquitate usque in finem perseuerantia deputatur. Qui uero perseueraturi non sunt, ac sic a fide Christiana et conuersatione lapsuri sunt, ut tales eos uite huius finis inueniat, procul dubio nec illo tempore, quo bene pieque uiuunt, in istorum numero computandi sunt. Non enim sunt a massa illa perditionis prescientia Dei et predestinatione discreti. Et ideo nec secundum propositum uocati, ac per hoc nec electi, sed in eis uocati, de quibus dictum est: multi uocati, [et non in eis, de quibus dictum est] [5 1Kb] , pauci uero electi [g 1Kb] . Et tamen quis eos neget  electos, cum credunt, et baptizantur, et secundum Deum uiuunt? Tamen [6 1Kb] dicuntur electi a nescientibus,  quid futuri sunt [7 1Kb] , non ab illo, qui eos nouit non habere perseuerantiam, que ad beatam uitam perducit electos, scitque illos [ita] [8 1Kb] stare, ut prescierit [9 1Kb] esse casuros [h 1Kb] «. »Nec nos moueat, quod filiis suis quibusdam Deus non dat istam perseuerantiam. Absit enim ut ita esset, si de illis predestinatis essent, et secundum propositum uocatis. Qui uero non sunt filii promissionis [10 1Kb] , iam isti, cum pie uiuunt, dicuntur filii Dei. Sed quoniam uicturi sunt impie, et in eadem impietate morituri, non eos dicit filios Dei prescientia Dei. Sunt enim filii Dei, qui nondum sunt nobis, et sunt iam Deo. De quibus ait euangelista Ioannes [11 1Kb] : Quia iehsu moriturus erat pro gente, nec tantum pro gente, sed etiam, ut filios Dei dispersos congregaret in unum [i 1Kb] . Quod utique credendo futuri  erant per Euangelii predicationem, et tamen, antequam esset factum, iam filii Dei erant in memoriali Patris sui inconcussa stabilitate conscripti. Et sunt rursus quidam, qui [12 1Kb] filii Dei propter susceptam uel temporaliter gratiam dicuntur a nobis, nec sunt tamen Deo. De quibus ait idem Ioannes: Ex nobis exierunt, sed non erant ex nobis [i 1Kb] . Cum ergo filii Dei dicuntur de his, qui perseuerantiam non habuerunt, ex nobis exierunt, sed non erant ex nobis, et additur [13 1Kb] , quod si fuissent ex nobis, permansissent utique nobiscum, quid aliud dicuntur [14 1Kb] , nisi non erant filii, etiam quando erant in professione et nomine filiorum [k 1Kb] «?



CAPITULUM XIII. Quid potest colligi ex predicta sancti Augustini sententia.


I. Cuius sententie dicta paulo diligentius considerata sufficiunt his, que suadere conamur, probandis. Assumens itaque, quod Dominus suis dixit discipulis: Nonne ego uos duodecim elegi, et unus ex uobis diabolus est [l 1Kb] , subiunxit et ait: Illos debemus intelligere, uidelicet apostolos undecim tunc numero, uocatos secundum propositum gratie, illum per iudicium, scilicet proditorem, secundum equamen iustitie repulsum. Illi ad gloriam electi, ille ad penam; in illis omnes saluandi per gratiam, ad finem huius uite in bono mansuri accipiendi, in illo omnes morituri per iudicium. Ad tempus uocati, mox propositum pie uiuendi deserturi, omnes tamen dicuntur electi, cum non sint electi, nisi conformes imaginis filii  Dei. Ceteri uero putantur electi a nescientibus, quid futuri sunt, ac per hoc non electi, sed reprobi sunt.  Dicuntur filii Dei, cum sint filii perditionis, quos omnes in proditore [1 1Kb] suo Dominus signauit. Orans quippe Patrem pro electis suis: Quos, ait, dedisti mihi, custodiui, et nemo ex his periit, nisi filius perditionis [a 1Kb] . Electus igitur dicebatur Iudas, quia uocatus est inter electos; filius dicebatur, quia inter fratres Christi a nescientibus connumerabatur. Sicut autem nullus ambigit, e contrario uocari filios preter eos, quibus hereditas paterna destinatur; ita e contrario uocari electos, nisi quia consortio aliorum, quos iuste massa damnata in miseria detinet, ad beatitudinis gaudium segregantur. Et quemadmodum non sunt filii, si non sint heredes, sic electi non sunt, si non sint dilecti. Quomodo ergo nisi e contrario diceretur Iudas electus, dum non esset dilectus?  Si enim diligeretur, utique non repelleretur. Aut quomodo electus ad iudicium ignis eterni, qui, si esset electus, procul dubio ad uitam pertineret eternam?

II. Quod si ad hec impudenter resistitur, debemus accipere per Iude proditoris abusiuam electionem, iustam eius reprobationem; per eius uero, qua ad tempus uocatus, filiolitatem, iustam eius meritoque eternam abdicationem, quia nunquam electus fuit, sicut nunquam reprobus non fuit [2 1Kb] : similiter amicus, qui semper erat inimicus. Proinde non uideo, cur sancti Patres dubitarent, pulchro locutionis modo fiducialiter enuntiare predestinatos ad penam, uel interitum, ceteraque huiusmodi, quoties eis in librorum suorum serie placuit ponere, cum ipsam  ueritatem non dubitarint eodem modo locutam fuisse, quatenus et summe sapientie, que in eis loquebatur, uestigia non desererent; et suam eloquentiam lecturis exemplo futuram pretiosissimis figurate pronuntiationis lapidibus ornarent. Si ergo Dominus proditorem suum non erubuit appellare electum, cur eius imitator sanctus Augustinus erubesceret, eumdem, scilicet proditorem, uocare predestinatum? Similiterque Iudaicum populum, inuide perfidie [3 1Kb] refertum, Domini nostri Iesu Christi traditorem, ac per hoc interemptorem, cur hesitaret predestinatum dicere ad interitum? Cur non deinde generaliter omnes impii ad supplicium predestinati enuntiarentur, cum et uerissima ratio suadeat, et apertissima comprobet auctoritas, non esse Filios Dei preter  electos eius, neque electos eius preter ab eo predestinatos; et conuersim non esse predestinatos preter electos, neque electos preter filios.

III. Hinc conficitur incommutabili conclusione, si omnes Filii Dei electi sunt, quod impium est negare, omnes autem electi procul dubio predestinati, omnes igitur Filii Dei predestinati sunt. Que connexio conuersione sui uitium non recipit, nec ullo  modo uacillat: si omnes predestinati sunt electi, unde nemo fidelium dubitat; omnes autem electi omnino Filii Dei sunt; omnes igitur predestinati Filii Dei sunt. Que connexio stare nullo modo posset, si hi tres termini equales non essent, id est filiolitas, electio, predestinatio. Quantum enim comprehendit filiolitas, tantum electio, et tantum electio, quantum predestinatio. Ideoque tres pares termini sine ullo uitio currunt, atque recurrunt. Sicut ergo frustra queruntur Filii Dei preter eius electos, ita frustra putantur eius electi preter ab eo predestinatos. Et reciprocatim: Sicut impie putantur predestinati a Deo preter eius electos, ita superuacuo estimantur electi Dei preter eius filios. Non sunt igitur predestinati, si non sunt  Dei Filii. Ut enim simul non potest esse, ut et Filii Dei electi sint, et predestinati non sint, ita simul non potest esse, ut et predestinati a Deo sint, et electi filii eius non sint. Proinde quemadmodum Iudei perfidi, quibus Saluator ait: uos ex patre diabolo estis [b 1Kb] , a Deo predestinati sunt ad interitum, cum omnis a Deo predestinatus necesse est, ut sit eius electus, ac per hoc eius filius, inuenire quis potest, si non in illum, quem sepe diximus, oppositorum locum respiciatur, quo sumitur talis a contrario forma dicendi?

Iu. Iaceat ergo hereticorum garrula procacitas, teneat sana fides predestinatorum, electorum, Filiorum Dei hanc inconcusse regulam, ut quotiescunque uel audierint, uel legerint predestinatos ad  malum, ad penas, ad interitum, seu supplicium, nichil aliud sentiant nisi non predestinatos, sed a massa damnabili merito peccati originalis atque proprii non esse separatos, ideoque impie uiuere permissos relictos, subinde eterno igni plectendos.



CAPITULUM XIu. Testimonia sancti Augustini simul collecta, quibus aperte conficitur, non esse nisi unam predestinationem, eamque solummodo ad sanctos pertinere.

I. Et ne quis forte nos estimet nostro sensu proprio talia dixisse, nullius auctoritatis grauitate suffulti, placuit nobis, testimonia [4 1Kb] sancti patris Augustini simul colligere, ut prudens quisque cognoscat, nullo modo eum duas predestinationes docuisse,  nec unam bipertitam, nec duplam, ut Gotescalcus edocet, et illam unam uidelicet diuinam [5 1Kb] non nisi ad sanctos pertinere, impiorum uero nullo modo posse esse. In libro de Corrept. et Gratia: »Sanctis«, inquit, »in regnum Dei per gratiam Dei predestinatis donum perseuerantie datur non solum, ut sine isto dono perseuerantes esse non possint; uerum etiam, ut per hoc donum non nisi perseuerantes sint [6 1Kb] [c 1Kb] «,  et post aliquanta: »Ipse igitur eos facit perseuerare in bono, qui fecit [1 1Kb] bonos; qui autem cadunt, et pereunt, in predestinatorum numero non fuerunt [a 1Kb] «. Attende, quam absolute dixit, qui cadunt et pereunt, in predestinatorum numero non fuerunt. Quomodo hec diceret, si uel duas predestinationes uellet asserere, uel unam in duas partes diuisam, uel duplam, unam quidem sanctorum, alteram uero impiis deputatam. Si [2 1Kb] enim due essent, necesse esset, unam eis, quibus datur donum perseuerantie, alteram, quibus cadentibus et pereuntibus non datur, distribui, nullus tamen hominum excluderetur numero predestinatorum. Nam si expelleretur numero predestinatorum, qui stando uiuunt, reciperetur numero illorum predestinatorum, qui cadendo  pereunt. Similiter si una esset partita in duas partes, uel dupla, necessario in una sui parte perditos, in altera liberatos concluderet. Quis ergo hominum, seu angelorum bonorum uel malorum, non sit in numero predestinatorum? An forte hereticus docet tertium genus et hominum et angelorum, quod, quia nec bonum nec malum sit, predestinatorum numerum excedit. Quod si mendosissimum est, relinquuntur duo tantum genera esse et hominum et angelorum. Sic enim ratio diuidit, omnis homo aut bonus aut malus est; similiter de angelo.

II. Si igitur predestinatio, ut dictum est, diuideretur in duas species aut partes, quarum una bonos, altera malos includeret, quis extra predestinatorum numerum reperiri posset? Et si sic esset, quomodo  predictus auctor pronuntiaret, qui cadunt et pereunt, in predestinatorum numero non fuerunt. Non enim ait, in predestinatorum ad uitam numero non fuerunt, sed absolute, »in predestinatorum numero non fuerunt«. Si ergo in numero predestinatorum non fuerunt, extra eorum numerum fuerunt. Quo conficitur, cadentes et pereuntes non esse ullomodo predestinatos. Quod apertissime in sequentibus aperitur, ubi ait: »Pastoralis necessitas habet, ne per plures serpant dira contagia, separare ab ouibus sanis morbidam, ab illo, cui nichil est impossibile, ipsa forsitan separatione sanandam. Nescientes enim, quis pertineat ad predestinatorum numerum, quis non pertineat, sic affici [debemus] [3 1Kb] caritatis affectu, ut omnes uelimus saluos fieri [b 1Kb] «. »Proinde  quantum ad nos pertinet, qui predestinatos a non predestinatis discernere non ualemus, et ob hoc omnes saluos fieri uelle debemus, omnibus, ne pereant, uel ne alios perdant, adhibenda est a nobis medicinaliter seuera correptio. Dei est autem, illis eam facere utilem, quia [4 1Kb] ipse presciuit et predestinauit conformes imaginis filii sui [c 1Kb] «.

III. Ubi datur intelligi totius rationalis creature  bipertita diuisio, in eos procul dubio, qui in numero predestinatorum sunt, et in eos, qui extra numerum predestinatorum sunt. »Nescientes enim«, inquit, »quis pertineat ad predestinatorum numerum, quis non pertineat«. Et iterum: »Qui predestinatos a predestinatis discernere non ualemus«. Hinc texitur quadrifariam inquisitio ueritatis per tetragonum: Omnis homo aut iustus est, aut iniustus est. Item, omnis homo aut predestinatus est, aut predestinatus non est. Si uerum est, omnis homo iustus predestinatus est, falsum est, omnis homo iustus predestinatus non est. Item, si uerum est. omnis homo iniustus predestinatus non est, falsum est, omnis homo iniustus predestinatus est. uide [5 1Kb] uim rationis. Duo affirmatiua uniuersalia sibi inuicem  respondent. Sicut enim omnis homo iustus predestinatus est, ita omnis homo predestinatus iustus est. Simili modo duo uniuersalia negatiua sibi inuicem consentiunt. Quemadmodum enim omnis homo iniustus predestinatus non est, ita omnis homo non predestinatus iniustus est. Item, ut uerbis utamur ipsius Augustini, omnis homo aut ad numerum predestinatorum pertinet, aut non pertinet. Omnium autem hominum duo genera esse, quis sapientium dubitat, dum ueritas sine caligine clamet, non esse humani generis nisi duos fines, unum quidem pertinentium ad supplicium eternum, alterum uero fruentium uita eterna? Duo itaque sunt sibi aduersantia, uita eterna, et supplicium eternum. Proinde pertinentium ad numerum predestinatorum finis  est uita eterna, non pertinentium uero ad numerum predestinatorum finis est supplicium eternum. Sed quoniam promisimus, nos testimonia sancti Augustini collecturos, placuit ea tantum assumere, quibus luce clarius perhibetur diuina predestinatio non nisi ad preparationem donorum Dei, que suis electis largiturus, pertinere, ac per hoc ad ea, que non ad eius dona misericordissima, sed ad eius iudicia iustissima occultissimaque, nullo modo respicere. Quamuis, ut sepe dictum, inueniantur auctores tropo illo solito contrarietatis enuntiare predestinatos ad penas. In libro de Dono perseuerantie: »Ex duobus paruulis«, inquit, »originali peccato pariter obstrictis, cur iste adsumatur, ille relinquatur, et ex duobus etate iam grandibus  impiis cur iste ita uocetur, ut uocantem sequatur, ille autem aut non uocetur, aut non ita uocetur, [ut uocantem sequatur] [6 1Kb] , inscrutabilia sunt iudicia Dei. Ex duobus autem piis cur huic donetur perseuerantia usque in finem, illi non detur [7 1Kb] , inscrutabiliora sunt iudicia Dei. Illud tamen fidelibus debet esse certissimum, hunc esse ex predestinatis, illum non esse [d 1Kb] «. In eodem: »An quisquam dicere audebit,  Deum non presciisse, quibus esset daturus, ut crederent, aut quos daturus esset filio suo, ut ex eis non perderet quemquam? Que utique si presciuit, profecto beneficia sua, quibus nos dignatur liberare, presciuit. Hec est predestinatio sanctorum, et nichil aliud [1 1Kb] ; prescientia scilicet et preparatio beneficiorum Dei, quibus certissime liberantur, quicunque liberantur. Ceteri autem, ubi nisi in massa perditionis iusto diuino iudicio relinquuntur, ubi Tyrii relicti sunt et Sydonii, qui etiam credere potuerant [2 1Kb] , si mira illa Christi signa uidissent? Sed quoniam, ut crederent, non eis [3 1Kb] erat datum, etiam unde crederent, est negatum. Ex quo apparet, habere quosdam in ipso ingenio diuinum naturaliter munus intelligentie, quo moueantur ad fidem, si  congrua suis mentibus uel audiant uerba, uel signa conspiciant, et tamen si Dei altiore [4 1Kb] iudicio a perditionis massa non sunt gratie predestinatione discreti, nec ipsa eis adhibentur uel dicta diuina, uel facta, per que possint credere [a 1Kb] «. Et paulo ante finem eiusdem: »Nullum est«, inquam, »illustrius [5 1Kb] predestinationis exemplum, quam ipse mediator. Quisquis fidelis uult eam bene intelligere, attendat ipsum, atque in illo inueniat et seipsum [b 1Kb] «, preclare concludens omnes predestinatos in Christo, extra quem, quisquis est, predestinatus non est.

Iu. Quod autem Deus neminem predestinauit ad penam, penam uero preparasse, hoc est, predestinasse merito damnandis, talibus eius dictis lucidissime declaratur. Ait enim, »quia iustus et  misericors Deus, presciusque futurorum, ex hac damnabili massa non personarum acceptione, sed iudicio equitatis sue irreprehensibili, quos prescit, misericordia gratuita preparat, id est, predestinat ad eternam uitam, ceteros autem pena, ut predixi, debita punit. Quos ideo punit, quia, quid essent futuri, presciuit, non tamen puniendos ipse fecit, uel predestinauit, sed tantum, ut dixi, in damnabili massa presciuit [c 1Kb] «. »Diximus namque de damnabili humani generis massa Deum prescire misericordia, non meritis, quos electionis gratia [6 1Kb] predestinauit ad uitam, ceteros uero, qui iudicio iustitie eius gratie [7 1Kb] efficiuntur expertes, presciisse tantum uitio proprio perituros, non ut perirent predestinasse: his uero [8 1Kb] , qui salutis fidem  aut predicatam sibi accipere nolunt, aut Deo iudice non possunt, uel accepta male utuntur, et ob hoc traduntur in reprobum sensum, ut non faciant ea, que conueniunt [9 1Kb] , penam predestinatam esse rite  fatemur [d 1Kb] «. »Tenenda est igitur inconcusse [10 1Kb] huius disputationis regula, que diuinis testimoniis claruit, peccatores in malis propriis esse [11 1Kb] in mundo prescitos tantum, non predestinatos; penam autem [12 1Kb] predestinatam, secundum quod presciti sunt [e 1Kb] «.

u. His et huiusmodi sanctissimi patris Augustini dictionibus satis, ut opinor, pie credentibus persuaderi potest, quod uera ratio commendat, Deum uidelicet ad [13 1Kb] penam nullo modo peccantes predestinasse, sed suis meritis supplicia condigna predestinata eis ab eo esse. Quod etiam legibus humanis possumus coniicere. Nulla enim temporalia iura hominem definiunt ad peccandum; penas autem peccaturis definiendo nichil aliud uidentur appetere, quam pronos ad peccandum suppliciorum atrocitate  territos cohibere, ac per hoc non minus misericordie, quam uindicte transgressoribus suis efficere. Nunquam enim respublica homines decreuit peccare; decreuit autem reos iusta pena corrigere. Quod si ita est in legibus mutabilitate temporum transitoriis, quid putandum fieri in eternis pietatis iustitieque immutabili uigore refertis?



CAPITULUM Xu. Quo genere locutionum dicitur prescire Deus peccata, cum nichil sunt, aut predestinare eorum supplicia, que similiter nichil sunt.

I. Maiore autem consideratione indiget, quod diuina humanaque doctrina sepissime nobis inculcat, Deum uidelicet et prescire creature sue illicita peccata, et eorum iusta predestinare supplicia,  cum ratio pronuntiare non dubitet, peccata eorumque supplicia nichil esse, ac per hoc nec presciri, nec predestinari posse. Quomodo enim uel presciuntur, uel predestinantur, que non sunt? Quibus igitur locutionum tropis talia proferri possunt, edicendum esse arbitror. Siquidem, ut opinor, in prioribus, prout suadere potui, rationibus aperui, et exemplo similium roboraui, nullo alio meliori modo nos posse intelligere, quotiescunque inuenire possimus talem dicendi formam, qualem maxime in libris sancti Augustini solemus legere, Deum scilicet predestinasse impios ad peccata, et eorum merita supplicia, quam eo, qui sumitur a contrario, ut sepe dictum est.

II. Cuius forme apertissimum in traditore impiissimo  Domini nostri inuenitur exemplum. Eodem quippe loquendi modo idem dicitur predestinatus, quo a Domino dicebatur electus [f 1Kb] . Ubi recte debemus accipere per electum, non electum, sed merito perfidie  fidie sue neglectum atque expulsum, non aliter eundem predestinatum, nisi non predestinatum, in massa ire relictum, munere diuine gratie priuatum, inimicum, non amicum. Et tamen ex ore illius, quem tradidit, audiuit: Amice ad quid [a 1Kb] ? Item alibi tanquam consors diuine electionis inter ueros predestinatos, electos, amicos abusiue collectus audierat: Non dico uos seruos, sed amicos [b 1Kb] . Simili modo ab omni celesti paternitate abdicato quasi filio inter filios Dominus dicebat: Nolite uocare uobis patrem in terra, unus est enim pater uester, qui in celis est [c 1Kb] . Ac si sapienti inter sapientes donum intelligentie concessum uidetur, dum Apostolis dicitur: uobis datum est nosse mysteria Regni. Si hec et eiusmodi de impiissimo homine intelligenda sunt e contrario, quid  mirum, et ipsum consortesque malitie sue iure simili predestinati dicantur. Sicut enim nullus impiorum eligitur ad gloriam, ita nullus eorum predestinatur ad penam. Quemadmodum quippe nullo modo excedit electio numerum predestinatorum, ita predestinatio nullomodo excedit numerum electorum.

III. Hec eadem dicendi species, qua dicitur Deus predestinasse iniustos ad penas uel eorum peccata, uideretur recte accipi posse, ac si diceretur, presciisse Deus iniustos peccatores esse futuros, penasque passuros, ut quemadmodum scientia semper, dum agitur de electis, loco predestinationis apte accipitur, ita predestinatio, quotiescunque de reprobis tractatur, pro prescientia compensatiue  accipiatur, si uera non obiiceret ratio, prescientiam eorum, que non sunt, fieri non posse. Ac per hoc eodem modo dicitur Deus predestinare quemquam ad supplicia penarum, quo etiam asseritur prescius esse peccatorum: in tantum, ut pene uno eodemque tropo predicetur de eo peccatorum prescientia, quo et predestinatio eorum ad tormenta; excepto quod usitatius atque frequentius in sacris lectionibus inueniatur presciisse, quam predestinasse et peccata et penas. Hinc ipse Augustinus, acutissimus quidem ueritatis et inquisitor et assertor, talium nobis exempla locutionum in suis exemplaribus relinquere procurauit, uti nos accipere non pigeat in predestinatione atque prescientia diuina eundem omnimodo intellectum, quamuis non equaliter  omnimodo eas inueniamus in Scripturis usitatas.

Iu. Ac per hoc saluberrimo uerissimoque sensu debemus sentire, quod ipse tanquam nos admonens ait: »Omnis predestinatio prescientia, sed non omnis prescientia predestinatio [d 1Kb] «. Ac si aperte diceret, quanquam prescientia non transcendat fines predestinationis,  quippe cum sint unius eiusdemque, diuine uidelicet, nature, in qua aliud alio plus minusue non est, merito, ubi est nature simplicitas, non est ulla diuersitas, quoniam in ea omnia unum sunt. Tantum ergo in Deo ualet prescientia, quantum predestinatio, plane, quia unum sunt. Non tamen tantum late atque frequenter Scriptura utitur predestinatione, quantum prescientia. In diuinis siquidem operationibus condendis administrandisque prescientiam et predestinationem et simul et semper inseparabili iugo connexas reperimus; in malis autem, que, cum a Deo non sint, penitus nichil sunt, prescientiam sepissime, raro autem predestinationem nominari. Quod consulto utilitatis nostre contigisse credendum. Probe quidem, ut eo  modo dicendi admoneremur, non aliud esse prescientiam, aliud predestinationem, sed unum, quando simul semper in his, que ab eis uel creata, uel donata sunt, intelliguntur, in his uero, que nec substantialiter ab eis operata, nec largitatis earum thesauro donata, eas uero deesse, quamuis abusiue dicantur adesse passim [1 1Kb] quidem prescientia, per loca autem predestinatio, in tantum, ut tanquam species in genere una uideatur in altera, predestinatio in prescientia.

u. Sed si quem moueat, quod ueritas suadere mentibus sanis non cessat, Deum uidelicet prescium preque [2 1Kb] destinatorem omnium, que ab eo sunt, esse, eorum uero, que ab eo non sunt, ideoque nichil sint, non esse, in se ipsum redeat, altius intendat,  ipsam ueritatem consulat [3 1Kb] . In ea namque luciflue absque caligine refulget presciens predestinatio, et prescientia predestinans essentialiter; sane quidem, quando de Deo nichil accidentaliter predicatur. Quomodo ergo summa essentia in his, que nichil sunt, esse [4 1Kb] credenda? Age iam! Si Dei prescientia Deus est, necessario [5 1Kb] et ueritas. Hoc dixerim de predestinatione. Si et ipsa Deus, procul dubio ueritas. »ueritas autem, ut ait Augustinus, necesse est ut in aliquo sit, hoc est, in ueris atque manentibus rebus [e 1Kb] «. Proinde si prescientia et predestinatio ueritas sunt: ueritas autem uerorum est ueritas, que ideo uera sunt, quia ab eo facta sunt: prescientia igitur et predestinatio non sunt nisi eorum, que a ueritate facta sunt. Si peccatorum,  ut opinor, non est ueritas, quomodo potest eorum esse prescientia uel predestinatio? Item si necessario in ueris rebus est ueritas, in eis igitur sunt prescientia et predestinatio. Si omne, quod naturaliter est, ex ueritate esse necesse est; quidquid uero secundum naturam non sit, quis dubitarit ex ueritate non esse: peccatum contra naturam est.  non igitur ex ueritate, ac per hoc nec ex eius prescientia, nec predestinatione. Colligamus breuiter de peccatis. Si ueritas uerorum est, uera autem plane non nisi que sunt, prescientia et predestinatio diuina procul dubio ueritas uerorum. Igitur peccata quis ambigat falsa esse, nisi qui ambigit, a ueritate non esse. Conficitur eorum neque prescientiam, neque predestinationem fieri posse.

uI. De peccato conclusum. uideamus de pena, uel supplicio interituue, uel qualicunque modo uocari possit uniuersitas miserie, que iuste sequitur peccatum. Prediximus siquidem, auctoritate patris Augustini utentes, diuine predestinationis clementia nullum preparari ad tormenta, quamquam, ut sepe iam repetitum, ea dicatur predestinare  impios ad ipsa. Ubi [1 1Kb] , ut docuimus, aut per similitudinem predestinatio pro prescientia ponitur, aut per illum tropum, qui dicitur , quem possumus nominare subalternationem; congrue quidem, quoniam non eodem ordine uerba proferuntur, quo et sensus. Cuius exemplum peta posuit: »dare classibus [2 1Kb] austros«, quod e diuerso accipitur, dare classes austris. Non ab re igitur per hunc tropum possent authores dicere, predestinatos esse impios ad penam, ac si dixissent penam impiis predestinatam. Possent, inquam, si ratio sineret proprie pronuntiari, penam impiis esse predestinatam. Si autem eodem loquendi genere, ut sequentia monstrabunt, dicuntur impii predestinati ad supplicia, quo etiam supplicia predestinata impiis, relinquitur  unus ille sepe prefatus modus, qui dicitur enthymema [3 1Kb] , quoniam illa mentis conceptio a contrario semper assumitur.

uII. Hinc apte [4 1Kb] a Grammaticis, ut prediximus, uocatur . Cuius exemplum in secularibus litteris Parce, quod nulli parcant, item lucus, quod non luceat, et huiusmodi, que Grammatici in singulis ponunt uerbis. In dictionibus uero rhetorum Marcus Tullius pro Ligario: »Nouum crimen, Caï [5 1Kb] Cesar«! In diuinis quoque apicibus multoties [6 1Kb] hec species luce clarior arridet. Apostolus: Donate mihi hanc iniuriam [a 1Kb] , et quod supra posuimus: Perdam sapientiam sapientum, et prudentiam prudentum reprobabo [b 1Kb] . Et Dominus in Euangelio de Ioanne Baptista Iudeis ait: Ut quid existis in desertum uidere?  Arundinem uentis agitatam [c 1Kb] ? Item proditori suo: Amice, ad quid uenisti [d 1Kb] , et cetera, que ei, ut prediximus, quasi Apostolice gratie consorti dicta sunt. Exemplo [7 1Kb] hec sufficiunt. Redeamus ad propositum.

 uIII. Hoc est considerandum, utrum omnia, que de peccato diximus, de pena similiter eius dicere debeamus. Diximus autem, omnia peccata non esse a Deo, recte uidelicet, quia non secundum naturam, sed contra eam sunt. Audiamus Apostolum: Aculeus autem mortis peccatum [e 1Kb] . Si ergo ex peccati uulnere mors necessario euenit, ex peccato plane erit mors, que profecto pena peccati est. Ac per hoc, unde peccatum, inde mors. Mortem sequitur miseria. Unde igitur mors, inde miseria, que est pena, uel supplicium. Proinde malorum omnium quedam quasi inseparabilis catena connexa est. Ex liberi siquidem arbitrii peruerso culpabilique motu, deserentis uidelicet summum bonum, hoc est, Deum suum, quo frui posset, factum est peccatum inobedientis superbie.  Peccatum subinde subsecuta est mors, mortem penarum miseria, de quibus omnibus quis nos liberare potest? Gratia Dei per Iesum Christum [f 1Kb] . Illa pro certo ab illo non sunt, qui nos ab eis liberat. Si enim ab illo essent, nullo dubitante non mala, sed bona essent. Atqui [8 1Kb] mala sunt. Ab ipso igitur fieri non possunt. Aut cui non facile pateat, ab una origine nasci non posse inuicem sibi aduersantia? Profecto quidem unde bonum sit, inde malum non erit; unde humilitas, non inde superbia; ex fonte iustitie nunquam manat iniquitas; ex uite principio nunquam procedit mors; beatitudo non est causa miserie; postremo summa essentia nullo modo efficit, que non sunt: peccatum, mors, pena, iustitie, uite, beatitudinis defectus sunt: ab eo igitur,  qui est, non sunt; ac per hoc, si ab eo non sunt, quis audeat dicere, in eis aliquid esse?

IX. Peractum, ni fallor, et peccata, et penas, nec a Deo fieri nec ab eo presciri, uel predestinari [g 1Kb] . Delicta enim quis intelligit [h 1Kb] ! Sed sicut dicimus, nos prescire tenebras post solis occasum esse futuras, et silentium post acclamationem, et dolorem post sanitatis abscessum [9 1Kb] , et tristitiam, postquam transierit gaudium, et laborem pereunte quiete, stultitiam perdita sapientia, ceteraque id genus, que omnia, ut ait Augustinus, »nesciendo sciuntur«, »quorum inscitia eorum est scientia [i 1Kb] «. Sic nimirum sancta auctoritas Deum asserit uel presciisse, uel predestinasse peccata, uel penas, que nec presciri,  nec predestinari possunt. Non enim in definitionibus formarum sciri, sed in defectibus earum nesciri noscuntur. Quid enim? Nunquid aliud significat nichil, nisi notionem cogitantis defectum essentie? Quid significant tenebre, uel silentium, nisi notionem  cogitantis, defectum essentie Quid significant tenebre uel silentium, nisi notionem cogitantis [1 1Kb] , uel lucem, uel uocem deesse? Cum dico, sole super terras rutilante scio tenebras esse sub terris, non aliud significare uolo, nisi lucem super terras adesse [2 1Kb] , sub terris uero abesse. Quidquid horum dixero in animo meo, de sole imaginatur notio. Siue enim sol sit presens, siue absens, semper erit eius imaginatio presens in memoria; que quidem sole presente nomen lucis, absente tenebrarum recipit. Hoc dico, notio presentis lux nominatur, notio absentis tenebre.

X. Hec ergo et huiusmodi signa non nisi rerum, que sunt [3 1Kb] , notionem absentie aut defectus ostendunt. Proinde qui dolet, quid scit, nisi abesse sanitatem? Dolendo igitur non ipsum dolorem, sed ipsam  sanitatem nouit, quam profecto non nosset, si de illa notionem quandam non haberet. Recordatio quippe sanitatis in sensibus remanet, ipsa uero in illa substantia, quam Deus creauit, residet. Non enim Creator punit, que fecit [a 1Kb] , nec ab eis naturalia munera tollit. Nam si in ipsa natura dolentis quodammodo sanitas non inesset, eam penitus ignoraret, neque ab eius occulta scientia memoria patientis ipsius absentiam [4 1Kb] formaretur, neque amore presentie eius torqueretur. Nulla siquidem rationalis natura est, que non uelit fugere miseriam, et peruenire ad beatitudinem, aut gustata beatitudine uelit recedere miseraque [5 1Kb] esse.



CAPITULUM XuI. De eo quod nulla natura naturam punit, et nichil aliud esse penas peccatorum, nisi peccata eorum [b 1Kb] .


I. In magno itaque eterni ignis ardore nichil aliud sit penalis miseria, quam beate felicitatis absentia [c 1Kb] . In qua tamen nullus erit, qui non habeat insitam sibi naturaliter absentis beatitudinis notionem eiusque desiderium, ut eo maxime torqueatur, quo ardenter appetat, quod iustum Dei iudicium comprehendere non sinat. Qui proculdubio appetitus in misero non esset, si penitus, quod appetit, non haberet. Occultissimo itaque uerissimoque modo in profundissima suppliciorum miseria damnati habebunt felicitatem, et non habebunt eam. Habebunt quidem quandam notionem ad eius memoriam, uultum uero eius in fructum contemplationis non habebunt. Quam profecto felicitatis notionem miseri, ut  diximus, non haberent in sua memoria, si non aliqua eius scientia fieret in sua natura. Sicut autem nullus extra se ueritatis habet notionem, ita et eius scientiam. ueritas est felicitas. Nullus ergo extra naturam suam felicitatis et notionem et scientiam habiturus sit. In miserorum itaque natura erit ueritas. Erit igitur felicitas. Ast quomodo illa natura misera erit, cui felicitas inerit, que est ueritas? Quid? Si nulla natura fuerit punita, nunquid erit misera? Non uideo. Qua enim causa aliqua natura erit misera, nisi fuerit punita? Itaque si nulla natura puniri potest, nulla natura misera erit. Quis autem non crediderit, omnem naturam aut Deum esse, aut ab eo factam? Naturam creatricem miserie esse capacem, dementissimum est suspicari. Creatrix autem  natura quali iustitia punitura sit naturas, quas ipsa creauit, non inuenio. Nulla dehinc natura punietur, non punita non erit misera.

II. Sed si quis forte huic rationi concedere noluerit, auctoritatem patris Augustini, ut opinor, non refutabit, qui in undecimo Exemeron libro his uerbis pronuntiare non dubitat: »Cuilibet occurrit, et uerum est atque manifestum, iustitie ipsi esse contrarium, ut nullo precedente merito hoc ipsum in quoque [6 1Kb] Deus damnet, quod in eo ipse creauerit, certaque et euidens damnatio diaboli et angelorum eius ex Euangelio recitetur, ubi se dicturum Dominus pronuntiauit [7 1Kb] eis, qui a sinistris sunt: Ite in ignem eternum, qui preparatus est diabolo et angelis eius [d 1Kb] . Nullo modo in eo naturam, quam Deus creauit,  sed malam propriam uoluntatem pena ignis eterni plectendam esse credendum est; nec eius naturam esse significatam, quod dictum est: Hoc est initium figmenti Domini, quod fecit, ut illudatur ab angelis eius [e 1Kb] , sed uel corpus ereum, quod tali uoluntati congruenter aptauit, uel ipsam ordinationem, in qua eum fecit etiam nolentem utilem bonis, uel quod presciens eum propria uoluntate malum futurum, fecit eum tamen, non abstinens bonitatem suam in prebenda uita atque substantia, future etiam noxie uoluntati simul preuidens, quanto de illo bona esset [8 1Kb] sua mirabili bonitate ac potestate facturus«. [f 1Kb] Si ergo angelica natura in diabolo iuste non sinitur puniri, quid mirum, si humanam substantiam in hominibus etiam impiissimis eadem diuina  iustitia prohibeat torqueri [a 1Kb] ? Non enim iuste punitur, nisi quod delinquere conuincitur. Nullius hominis inuenitur iniquitas, nisi sue proprie uoluntatis culpabilis peruersitas. Que uerissime natura non est, quia [1 1Kb] ex Deo omnium creatore in nulla substantia [2 1Kb] est creata. Iuste igitur punita [3 1Kb] misera. Hinc Augustinus: »Nimis impius et indoctus est, qui uitium nature non discernit ab auctore nature, a quo prorsus alienum est, quidquid in unoquoque damnandum est. Creat enim homines, ut sint homines, nec multiplicandis generationum successionibus opificium suum subtrahit, secundum consilium bone uoluntatis sue reparaturus in multis, quod ipse fecit, puniturus in multis, quod ipse non fecit [b 1Kb] «.

 III. Cum itaque omnium hominum uniuersam naturam in primo homine Deus condiderit, »adhuc enim, ut ait Augustinus, ille unus omnes fuit [c 1Kb] «, quod in ipso naturaliter creatum est, nullomodo potuit naturalem legem Creatoris transire. Non igitur in illo peccauit, quod in illo Deus creauit: in quo tamen omnes peccauerunt [d 1Kb] , ac per hoc in ipso omnes moriuntur, et consequenter omnes puniuntur. Proinde rectissime [4 1Kb] creditur, quemadmodum in illo Deus generalem humani generis creare uoluit substantiam, ita et omnium hominum propriam substituit uoluntatem. Si enim in uno communis omnium, et corporalis, et spiritualis nature humane plenitudo sit constituta, necessario ei inerat singulorum uoluntas propria. Non itaque in eo peccauit  nature generalitas, sed uniuscuiusque indiuidua uoluntas [5 1Kb] . [e 1Kb] Siquidem si ea natura delinqueret, cum una sit, tota profecto periret [6 1Kb] . [f 1Kb] Sed non periit, quando medicamentum uulneris, hoc est substantia Redemptoris, in ea remansit incorruptum, preter quod omnes peccauerunt simul in uno homine. Non enim ille peccauit in omnibus, sed omnes in illo [7 1Kb] . Sicut enim ille habebat propriam uoluntatem,  ita et proprium peccatum; et quemadmodum in illo unusquisque uoluntatis sue indiuiduum possederat numerum, ita in illo per se ipsum singulus quisque potuit proprium committere delictum. In nullo quippe uindicatur iuste alterius peccatum. Proinde in nullo natura punitur, quia ex Deo est, et non peccat. Motus autem uoluntarius, libidinose utens nature bono, merito punitur [8 1Kb] , quia nature legem transgreditur, quam procul dubio non transgrederetur, si substantialiter a Deo crearetur.

Iu. Hinc aperte colligitur, in impiis supplicia non perpeti quod Deus fecit, sed quod superbia uitiose inuenit. Libido siquidem peruerse uoluntatis cruciatur, dum ea, que male aut indigne appetit, habere non sinitur: hoc enim nomine, uidelicet libidinis,  generalitas omnium uitiorum comprehenditur. Quod si nullam naturam puniri ratio suasit, necessario nullam naturam punire suadebit [9 1Kb] . Neque enim creatrix, neque creata punit creatam, quia nulla substantia alterius substantie contraria esse potest. Alioquin iniustissime puniretur aliqua natura, cuius malum meritum non precederet tormentum. Quod aperte Augustinus in sua predicta sententia uoluit declarare dicens: »Iustitie ipsi esse contrarium, ut nullo precedente merito hoc ipsum in quoque Deus damnet, quod in eo ipse creauit [10 1Kb] «. Que ratio hinc maxime probatur, quod nullius peccati auctoritas, nisi mendosissime impiissimeque, ad Deum refertur [11 1Kb] . At si peccatum ex natura, natura autem ex Deo, profecto peccatum ex Deo esse sequeretur. Quod absit nos credere,  aut falsissimum illum paralogismum accipere, qui sic falso colligitur: Omnis natura ex Deo est [12 1Kb] ; omne autem peccatum ex natura; ex Deo est igitur omne peccatum. Quod si hoc absurdissimum est concedere, relinquitur uerissimus ille atque piissimus syllogismus, et caritatis et catholice fidei plenissimus, qui sic proponitur: Omne bonum aut Deus est, aut ex Deo factum est; omne quod ex Deo  factum est, nullum uitium boni efficit; omne igitur bonum nullum uitium boni efficere potest; et reflexim: nullum igitur uitium boni ex bono est. Omne peccatum, quia malum est, uitium boni est: omne uitium boni ex bono non est: omne peccatum, quia malum est, ex bono esse non potest. Omnis creatura rationis particeps magnum bonum est: ex nullo bono malum [a 1Kb] : ex nulla igitur creatura rationis participe peccatum est [1 1Kb] .

u. Hinc ipsa ueritas ait: Bonus homo de bono thesauro cordis sui profert bona, malus homo de malo thesauro cordis sui profert mala [b 1Kb] . Ac si diceret: omne bonum, quod ex cogitatione sua bonus homo profert, ex bono thesauro donatur, id est ex eo, in quo sunt omnes thesauri sapientie et scientie absconditi [c 1Kb] .  Omne malum, quod cogitatione sua mala malus homo profert, ex malo thesauro est, ex superbia scilicet, que est initium omnis peccati [d 1Kb] . De quo thesauro malitie Augustinus in libro de uera Religione loquens ait: »Est autem uitium primum anime rationalis uoluntas ea faciendi, que uetat summa et intima ueritas. Ita homo de paradiso in hoc seculum expulsus est, id est, ab eternis ad temporalia, a copiosis ad egena, a firmitate ad infirma. Non ergo a bono substantiali ad malum substantiale, quia nulla substantia malum est, sed a bono eterno ad bonum temporale, a bono spirituali ad bonum carnale, a bono intelligibili ad bonum sensibile, a bono summo ad bonum infimum. Est igitur quoddam bonum, quod si diligat [2 1Kb] anima rationalis, peccat, quia  infra illam ordinatum est. Quare ipsum peccatum malum est, non ea substantia, que peccando diligitur. Non ergo arbor illa malum [3 1Kb] est, que in medio paradiso [4 1Kb] plantata [esse] [5 1Kb] scribitur, sed diuini precepti transgressio, que cum consequentem habet iustam damnationem, contingit ex illa arbore, que contra uetitum tacta est, dignoscentia [6 1Kb] boni et mali, quia cum suo peccato anima fuerit implicata, luendo penas discit, quid intersit inter preceptum, quod custodire noluit, et peccatum, quod fecit; atque hoc modo malum, quod cauendo non didicit, discit sentiendo, et bonum, quod non obtemperando minus diligebat, ardentius diligit comparando. uitium ergo anime est, quod fecit, et difficultas ex uitio pena est, quam patitur [7 1Kb] . Et hoc est totum malum. Facere  autem et pati non substantia est. Quapropter substantia non est malum. Sic enim nec aqua malum est, nec animal, quod uiuit in ere; nam iste substantie sunt: sed malum est uoluntaria precipitatio  in aquam, et suffocatio, quam mersus patitur. Stilus ferreus alia parte, qua scribamus, alia, qua deleamus, a fabro factus est, et in suo genere pulcher, et ad usum nostrum accommodatus: at si quispiam ea parte scribere, qua deletur, et ea uelit delere, qua scribitur, nullo modo stilum malum fecerit, eum ipsum factum iure uituperetur. Quod si corrigat, ubi erit malum? Si quis repente meridianum solem intueatur, repercussi oculi turbabuntur. Num [8 1Kb] ideo aut sol malum erit, aut oculi? Nullo modo, sunt enim substantie. Sed malum est inordinatus aspectus, et ipsa, que consequitur, perturbatio, quod malum non erit, cum oculi fuerint recreati, et lucem suam congruenter aspexerint [e 1Kb] «. Et paulo ante in eodem: »Si queritur, quis instituerit corpus, ille  queratur, qui est omnium speciosissimus: omnis enim species ab illo est. Quis est autem hic, nisi unus Deus, una ueritas, una salus omnium, et prima atque summa essentia, ex qua est omne, quidquid est, in quantum est, quia, in quantum est, quidquid est, bonum est. Et ideo ex Deo non est mors; non enim Deus mortem fecit, nec letatur in perditione uiuorum [f 1Kb] , quoniam summa essentia facit esse omne, quod est, unde et essentia dicitur. Mors autem non esse cogit, quidquid moritur, [in quantum moritur [9 1Kb] ]. Nam si ea, que moriuntur, penitus morerentur, ad nichilum sine dubio peruenirent. Sed tantum moriuntur, quantum minus essentie participant. Quod breuius ita dici potest: tanto magis [10 1Kb] moriuntur, quanto minus sunt. Corpus autem minus est, quam uita  quelibet, quoniam, quantulumcunque manet in specie, per uitam manet, siue qua unumquodque animal, siue qua uniuersa natura mundi administratur. Corpus ergo magis subiacet morti, et ideo uicinius est nichilo. Quapropter uita, que fructu corporis delectata negligit [11 1Kb] Deum, inclinatur ad nichilum, et ista est nequitia. Hoc facto autem [12 1Kb] uita carnalis et terrena efficitur, et ob hoc etiam caro et terra nominatur, et quamdiu ita est, regnum Dei non possidebit [g 1Kb] , et eripitur ei, quod amat. Id enim amat, quod et minus est, quam uita, quia corpus est, et propter ipsum peccatum, quo amatur, fit corruptibile, ut fluendo deserat amatorem suum, quia et ille hoc amando deseruit Deum. Precepta enim eius negligit  [13 1Kb] dicentis: Hoc manduca, et hoc noli. Trahitur ergo ad penas, quia diligendo inferiora in egestate [14 1Kb] uoluptatum suarum, et in doloribus apud inferos ordinatur. Quid est enim dolor, qui dicitur corporis, nisi corruptio repentina salutis eius rei, quam  male utendo anima corruptionibus noxiauit? Quid autem [1 1Kb] dolor, qui dicitur animi, nisi carere mutabilibus rebus, quibus fruebatur, aut frui se posse sperabat? Hoc [2 1Kb] est totum, quod dicitur malum, id est peccatum et pena peccati« [a 1Kb] . Quocirca diuina equitas non punit, quod sua bonitas creare uoluit.

uI. Procul dubio igitur tenendum, nullam naturam ab alia natura puniri, ac per hoc nullam penam a Deo esse factam, subindeque nec ab eo prescitam, nec predestinatam [3 1Kb] ; quamuis sepe dicatur et fecisse, et prescisse, uel predestinasse. Ad exercitium quippe nostre intelligentie Deus procurauit, et in Scripturis suis, et in tractatoribus eius, ut audientes tales locutionum modos euigilaret nostra intentio ad intelligendum, quid [4 1Kb] in eis mysticum lateat,  non quid uerborum simplex superficies ostendat. Que cum ita sint, merito queritur, quid punitur in miseris suppliciorum cruciatibus plectendis, et quid punit. Cui inquisitioni beatus pater Augustinus respondeat, qui in expositione psalmi septimi [5 1Kb] sic ait: »Intelligamus, unicuique homini supplicium fieri de peccato suo, et eius iniquitatem in penam conuerti, nec putemus, illam tranquillitatem et ineffabile lumen Dei de se proferre, unde peccata puniantur, sed ipsa peccata sic ordinare, ut, que fuerunt delectamenta homini peccanti, sint instrumenta Domino punienti« [b 1Kb] , pulchre quidem atque preclare definiens, non esse alia instrumenta torquende impietatis, preter illam ipsam impietatem. Omne siquidem peccatum, quod in hac uita inchoatur ab  homine delectabiliter, perficitur in futuro penaliter [6 1Kb] , nisi ab eo gratia diuina per Iesum Christum Dominum et saluatorem mundi liberauerit, priusquam de hoc seculo transeatur. Nullum autem peccatum est, quod non peccantem puniat. In omni enim peccatore simul incipiunt oriri et peccatum, et pena eius, quia nullum peccatum est, quod non se ipsum puniat, occulte tamen in hac uita, aperte uero in altera, que est futura.

uII. Quod manifestissime probatur uirtutis argumento. Omnis quippe uirtus necesse est in hac uita incipi, et in futuro perpetrari, ita ut, si uera sit, simul cum ea beatitudo sua initium sortiatur occulte, aperte uero laborem propter aduersantia sibi, eamque penitus auferre uolentia. Et hoc in huius uite  spatio fieri semper ineuitabile est. In ea uero uita, in qua omnis pietas perficitur, consumpto omni labore defendende uirtutis, ipsa sibimetipsi erit pax et beatitudo [7 1Kb] . Sic igitur e contrario omne peccatum,  de quo hominem diuina non absoluit clementia, in presentis temporis studio libidinose forinsecus miserum peccantem in eoque perseuerantem delectatur [8 1Kb] , intrinsecus uero se ipsum punit. In futuro autem, cum plenitudo impietatis peracta fuerit, omnia illa, que hic fuerant, delectamenta peccati committendi illic uertentur in instrumenta peccati cruciandi. Peccatum itaque omnino peccato et hic occulte incipitur puniri, et illic aperte perficietur torqueri; hic initium dolorum, illic finis suppliciorum; hic falsa letitia de uoluntaria libidine, illic uera tristitia de necessaria passione. Merito quippe perniciosa hic dulcedo libidinis illic uertetur in amaritudinem ultionis, ut, quia hic donum diuine largitatis, hoc est, liberum uoluntatis arbitrium, quod est  naturalis intelligentie munus [9 1Kb] , id est mentis acies, quam conditor omnibus generaliter donauit ad se querendum, diligendum, fruendum, in usus turpitudinis mutare superbiendo nequissime uoluerat, illic, ne omnino ueritatis honestate fruatur, iustitia [10 1Kb] perdat, et eo carcere iniquitatis proprie, in quo hic se ipsum incluserat, tenebras eterne ignorantie inextricabiliter penaliterque non euitet.

uIII. Hinc Augustinus in libro de uera Religione: »Qui ergo«, inquit, »male utuntur tanto mentis bono, ut extra eam uisibilia magis appetant, quibus ad conspicienda et diligenda intelligibilia commemorari debuerunt, dabuntur eis exteriores tenebre, harum quippe initium est carnis prudentia et sensuum corporeorum imbecillitas [11 1Kb] , et qui certaminibus delectantur,  alienabuntur a pace, et summis difficultatibus implicabuntur. Initium enim summe difficultatis est bellum atque contentio, et hoc significare arbitror, quod ligantur eis manus et pedes [c 1Kb] , id est, facilitas omnis aufertur operandi, et qui sitire et esurire uolunt, et in libidinem ardescere et defatigari, ut libenter edant, et bibant, et concumbant, et dormiant, amant indigentiam, quod est initium summorum dolorum. Perficietur ergo in eis quod amant, ut ibi eis sit ploratus et stridor dentium [d 1Kb] . Plures enim sunt, qui hec omnia initia simul diligunt, et quorum uita est spectare, contendere, manducare, bibere, concumbere, dormire, et in cogitatione sua nichil aliud, quam phantasmata, que de tali uita colligunt, amplexari, et ex eorum fallacia superstitionis  uel impietatis regulas figere [12 1Kb] , quibus decipiuntur, et quibus inherent, etiamsi ab illecebris carnis conentur [abstinere] [13 1Kb] , quia non bene utuntur talento sibi commisso, id est, mentis acie, qua uidentur  omnes, qui docti, aut urbani, aut faceti nominantur, excellere; sed habent eam in sudario obligatam [1 1Kb] [a 1Kb] , aut in terra obrutam [b 1Kb] , id est, delicatis et superfluis rebus, aut terrenis cupiditatibus inuolutam et oppressam. Ligabuntur ergo his manus et pedes, et mittentur in tenebras exteriores, ibi erit ploratus et stridor dentium [c 1Kb] , non quia ipsa dilexerunt, quis enim hec diligat, sed quia illa, que dilexerunt, initia istorum sunt, et necessario dilectores [2 1Kb] suos ad ista perducunt. Qui enim magis amant [3 1Kb] ire, quam redire, aut peruenire, in longinqua [4 1Kb] mittendi sunt, quoniam caro sunt, et spiritus ambulans, et non reuertens [d 1Kb] «.

IX. Cui consentit sanctissimus ueracissimusque Papa Gregorius in XI libro in Iob, exponens, quod  scriptum est: Si incluserit hominem, nullus est, qui aperiat [e 1Kb] , »quia omnis homo per id, quod male agit, quid sibi aliud, quam conscientie sue carcerem facit, ut hunc anime [5 1Kb] reatus premat, etiam si nemo exterius accusat [6 1Kb] . Qui cum iudicante Deo in malitie sue cecitate relinquitur, quasi intra semetipsum clauditur, ne euadendi locum inueniat, quem inuenire minime meretur. Nam sepe nonnulli exire a prauis actibus cupiunt; sed quia eorundem actuum pondere premuntur, in male consuetudinis carcere inclusi, a semetipsis exire non possunt. Et quidem [7 1Kb] culpas proprias punire cupientes hoc, quod recte se agere estimant, in grauioribus peccatis [8 1Kb] uertunt, fitque modo miserabili, ut quod exitum putant, hoc inclusionem inueniant. Sic uidelicet reprobus  Iudas, cum mortem sibi contra peccatum intulit, ad eterne mortis supplicia peruenit, et peius de peccato penituit, quam peccauit. Dicatur ergo: Si incluserit hominem, nullus est, qui aperiat, quia sicut nemo obsistit largitati uocantis, ita nullus obuiat iustitie relinquentis. Includere itaque dicitur [9 1Kb] , clausis non aperire. Unde et ad Mosen dicitur de Pharaone [10 1Kb] : Ego obdurabo cor eius [f 1Kb] . Obdurare quippe per iustitiam dicitur [Deus] [11 1Kb] , quando cor reprobum per gratiam non emollit. Recludit itaque hominem, quem in suorum operum tenebris relinquit« [g 1Kb] . Idem in eodem: »Regum itaque balteum dissoluit [h 1Kb] , quando in his, qui bene regere sua membra uidebantur, propter elationis culpam castitatis cingulum destruit. Quid uero in fune [12 1Kb] accipitur nisi  peccatum, sicut per Salomonem dicitur: Iniquitates sue capiunt impium, et funibus peccatorum suorum constringitur« [i 1Kb] .



CAPITULUM XuII. Cur Deus dicitur predestinasse penas, cum eas non faciat, nec predestinet.


I. Proinde ratione atque auctoritate conficitur, firmissime tenendum, Deum prorsus suppliciorum, quibus superba impietas eterno torquebitur cruciatu, nullomodo esse auctorem, nullomodo eorum esse factorem, nullomodo predestinatorem. Ea tamen ratione auctor eorum esse dicitur, et factor, et predestinator, qua uerissime creditur totius uniuersitatis, in qua sunt, factor et ordinator. Ita enim uniuerse creature sue, antequam ipsam crearet, statum pulchritudinis predestinauit esse futurum, ut malorum turpitudo, quam non predestinauit, quia non eam facturus esset, in uniuerso turpis non  esset, malitia nocentium non noceret, error errantium non erraret, miseria torquendorum felicitatem non turbaret electorum. Nullius enim turpitudo uel malitia uel error seu miseria predestinatum ante secula naturalem ordinem dehonestare permittitur.

II. Cum ergo audimus, predestinauit Deus illos uel illos ad interitum, uel supplicium, uel penas, seu cruciatum, seu quoquo modo uocari solet miseria, qua torquetur iniquitas a se ipsa, in se ipsa, per seipsam, non aliud intelligere iubemur, quam ipsum ante tempora presciisse [13 1Kb] et predestinasse, quo ordine uniuersitatis futuri sunt illi, quos occultissimo, iustissimo tamen iudicio amaritudinem peccatorum suorum sentire permisit [14 1Kb] , quia eos in damnabili origine reliquit, seruata illa notissima differentia  inter prescientiam et predestinationem, ut, cum tantum late pateat predestinatio, quantum prescientia, unum quippe atque idem, diuinam profecto substantiam, significantes, predestinatio ad ea tantum, que in bono sunt, pertineat, prescientia uero ad bona malaque. Que tamen differentia non est ex natura, sed ex usu locutionum.

III. Quemadmodum enim dicitur de Deo, ubique est presentia potestatis, sed non ubique est gratia habitationis, ita de eo dici possit, ubique prescientia, sed non ubique predestinatione. Cum apertissime ueritas clamet de Deo, ubicunque Deus fuerit presentia, ibi profecto erit habitatione: similiter ubicunque fuerit prescientia, necessario erit predestinatione. Proinde quemadmodum presentia et  habitatio Dei non est, nisi in his, que ab eo facta sunt, ita eius prescientia et predestinatio non nisi eorum, que ipse facturus esset, credenda sunt. Ac per hoc quemadmodum presentia eius et habitatio  in liis, que nec ab eo sunt, nec ea fecit, e contrario esse dicuntur, cum in eis non sint, ita prescientia eius et predestinatio e contrario pronuntiantur in illis, que nec fecit, nec donauit, quia nichil sunt [a 1Kb] . Non incongrue tamen estimantur esse in his, que uitio creature orta sunt, cum non solum ipsam creaturam sapienter ordinet, sed etiam uitium eius suas leges excedere non sinat.

Iu. Quod autem latebre penarum hominum, et tenebrosissime contritiones filiorum Adam, in hac mortali uita etiam bene uolentes uiuere non desinunt occulte punire, beatus Augustinus [b 1Kb] in libro Confessionum suarum octauo, humane miserie impetum in se ipso deplorans, aperte uoluit ostendere: »Ego«, inquit, »cum deliberabam, ut iam seruirem  Domino [1 1Kb] meo, sicut diu disposueram, ego eram, qui uolebam, ego, qui nolebam, ego [2 1Kb] eram, nec plene uolebam, nec plene nolebam, et ideo mecum contendebam, et dissipabar a me ipso, et ipsa dissipatio me inuito quidem fiebat, nec tamen ostendebat naturam mentis aliene, sed penam mee [3 1Kb] , et ideo non iam ego operabar illam, sed quod habitat [4 1Kb] in me peccatum de supplicio liberioris peccati, quia eram filius Adam«. Non itaque ille punit, qui semetipsos ledentes amaritudinemque suorum criminum in semetipsis patientes in illis uniuersitatis sedibus honestissime ordinat, quibus eos laborare rectissime decet.

u. Ut enim quadam similitudine fungamur. Quid si pater multarum familiarum, qui per artem suam  uoluit amplissimam sibi domum construere, longitudine, latitudine, profunditatisque capacitate spatiosam, laterum, angulorum, absidarum [5 1Kb] , diuersorumque schematum [6 1Kb] uarietate numerosam, altitudine fundamentorum stabilitam, basium, stilorum, capitellorumque tramitibus ordinatam, arcuum, tectorumque multiformium elata proceritate eminentissimam, excellentissimo turrium acumine consummatam, exterius interiusque innumerabilium colorum formarumque pulchritudine in tanta picturarum uarietate decoram, omnium metallorum, pretiosissimorumque lapidum honestate refertam, per uarias multimodasque fenestrarum species copiosa luminis effusione illustratam, ceteraque ad perfectissimam pulchritudinis gloriam pertinentia, que numerare  longum est, ita ut nullum in ea inueniatur spatium, quod non omnes habitatores eius amplitudine sui capiat, nulla pars, que non omnium aspicientium  oculos pulchritudine sui pascat, nullus locus, quem preclarissima lux ubique diffusa, auri gemmarumque honor a superficie resultans, eorumque mirabiles colores trahens non profundat, nulla in ea sedes, que non sit regia, honoribus quietique apta; in tanta deinde ac tam mirabili ede, ut diximus, pater ipse, auctor uidelicet eius et ordinator, aliter in ea filios suos disponeret, aliter seruos, aliter gratia perpetue sanitatis muneratos, aliter inopia malarum cupiditatum, quas intemperantia sue libidinis traxerant, cruciatos, dentibus stridentes [7 1Kb] , uermibus scatentes, diuersis perennis tristitie generibus laborantes: nunquid recte estimaretur durissimus punitor, qui laudaretur iustissimus ordinator? Neque enim honestatem domus sue debuit  confundere, ne uideretur peruerse intuentibus eos, quos ordinat, punire. Aut quam formam penarum fecisse conuinceretur, qui [8 1Kb] omnia, que fecit, non in usus miseriarum, sed in uniuersitatis plenitudinem, pulchritudinisque eius [9 1Kb] gratiam fieri uoluit [c 1Kb] ?

uI. Hinc Augustinus in libro de uera Religione: »Anime uitium«, inquit, »non natura eius, sed contra naturam eius est, nichilque aliud est, quam peccatum et pena peccati. Unde [10 1Kb] intelligitur, nullam naturam, uel, si melius ita dicitur [11 1Kb] , nullam substantiam siue essentiam malum esse, neque de peccatis penisque anime [12 1Kb] efficitur, ut uniuersitas ulla deformitate turpetur, quia rationalis substantia, que ab omni peccato munda est, Deo subiecta, subiectis sibi ceteris dominatur. Ea [13 1Kb] uero,  que peccauit, ibi ordinata est, ubi esse tales decet, ut Deo conditore atque rectore uniuersitatis decora sint omnia. Et est pulchritudo uniuerse creature per hec tria inculpabilis, damnatione peccatorum, exercitatione iustorum, perfectione beatorum« [d 1Kb] . Et post aliquanta de anima loquens ait: »Defectu autem suo in pulchritudines corruptibiliores, id est, penarum ordinem precipitatur. Nec miremur, quod adhuc pulchritudines nomino. Nihil enim est ordinatum, quod non sit pulchrum. Et sicut ait Apostolus: Omnis ordo a Deo est [e 1Kb] «.

uII. Quid ergo mirum est, si hominis anima, que, ubicunque sit, et qualiscunque sit, omni corpore est melior, dicam pulchre ordinari, et de penis eius alias pulchritudines fieri, cum ibi non sit, quando  misera est, ubi esse beatos decet, sed ibi sit, ubi esse miseros decet. Proinde nulla uniuersitatis parte punitur impius, sed sua propria impietate in se ipso,  ut predicte sanctorum Patrum sententie testantur. Ut enim Deus non ideo fecit solem, ut eius radiis inordinate eum aspicientis oculorum uisus refringat, eosque in tenebras repercutiat, quas profecto non ipse, sed ipsa inordinata uisio efficit, neque ut patientem oculorum grauissimam passionem torqueat [1 1Kb] , cum illi in sua passione nichil tantum noceat, quantum splendor solaris, dum ipsa passio non extrinsecus natura rerum contingat, sed intrinsecus aliqua corporalis sanitatis corruptione dolentem torqueat: sic nimirum ignis ille eternus, qui preparatus est diabolo et angelis eius [a 1Kb] , nullomodo ad hoc creatus, presertim si quartum mundi elementum [2 1Kb] sit; probabilius creditur ad uniuersitatis integritatem, quam Deus faciendam preuidit, esse conditus,  quam ad urendum apostatam, cui sua superbia sufficeret ad tormentum. Huic rationi additur, quod cum in ethereo corpore primum a Deo creatus sit, in quo nichil pati potuit, corpus eius ethereum, postquam superbia intumuit, a supernis sedibus, uidelicet ethereis, in hunc erem humiditate crassum [3 1Kb] , caligine tenebrosum, perturbationibus passibilem detrusus est, ut ei inde corpus meritis suis condignum ipso nolente copularetur, ac per hoc in eo iniquitate sua torqueretur [b 1Kb] .

uIII. Siue itaque ignis ille corporeus, ut ait Augustinus, siue incorporeus, ut Gregorio placet, pro sui, ut opinor, subtilitate propterea predestinatus uel preparatus dicitur diabolo, quoniam in eo fuerat ordinandus, cum omnibus malitie consortibus puniendus.  Et quemadmodum idem ignis bonus profecto, quoniam a bono factus, non aliam ob causam malum dicatur, nisi quod in eo mali ordinatissime disponantur, ita etiam pena non incongrue asseritur, quoniam iidem mali in eodem criminibus suis libidinose commissis laboriose miserabiliterque cruciantur. Non ergo ille ignis est pena, neque ad eam preparatus uel predestinatus, sed qui fuerat predestinatus, ut esset in uniuersitate omnium bonorum, sedes factus est impiorum [c 1Kb] . In quo procul dubio non minus habitabunt beati, quam miseri [d 1Kb] ; sed sicut una eademque lux sanis, ut diximus, oculis conuenit, impedit dolentibus; unus idemque cibus, uel potus faucibus languentium amarus, sanitate fruentium dulcis, illis quippe sue salutis placet integra letitia, istis  sue corruptionis displicet penalis tristitia; una  eademque aqua natantem eleuat, cadentem suffocat; duorum in aula regali uno eodemque loco positorum unus febricitat, alter gaudet; gaudenti omnia totius aule ornamenta delectabiliter placent, laudabiliter apparent, honorabiliter concordant, febricitanti uero intra se ipsum, doloribusque suis ardenti omnium, que extrinsecus uidet, nichil eum delectat, nichil laudabile, quia omnia uituperat, nichil consentiens, quia omnium abhorret merito. Quid enim bonorum illi non noceret, quando ei auctor omnium placere non poterat? Aut ubi nullum bonum non nocebit, cui summo bono frui non placuit?

IX. Proinde si nulla beatitudo est, nisi uita eterna, uita autem eterna est ueritatis cognitio, nulla igitur  beatitudo est, nisi ueritatis cognitio. Sed ne ista collectio nullomodo in mentibus nostris nutet, audiamus illam ipsam ueritatem aperte clamantem: Qui diligit me, diligetur [4 1Kb] a Patre meo, et ego diligam eum, et manifestabo meipsum illi [e 1Kb] . Item alibi: Hec est autem uita eterna, ut cognoscant te solum uerum Deum, et quem misisti Iesum Christum [f 1Kb] . Quidquid autem de beatitudine creditur, de eius defectu, id est miseria, necesse est e contrario credatur. Ita si nulla miseria est, nisi mors eterna, eterna autem mors est ueritatis ignorantia, nulla igitur miseria est nisi ueritatis ignorantia. Ubi itaque ignoratur ueritas, ibi nulla uita. Ubi autem nulla uita, ibi necesse est continuam mortem adesse. Que si ita sint, quis audeat dicere, Deum esse predestinatorem  pene, nisi qui audet eum asserere auctorem ignorantie, dum ab eo sit omnis intelligentia. Unumquemque igitur sua punit contumacia, que nullo modo a Deo est; ac per hoc eius auctor nullomodo credendus est [g 1Kb] .



CAPITULUM XuIII. Quod error eorum, qui aliter, quam Patres sancti sentiunt de predestinatione, ex liberalium disciplinarum ignorantia inoleuit.

I. Errorem itaque seuissimum eorum, qui uenerabilium Patrum, maximeque sancti Augustini sententias confuse, ac per hoc mortifere ad suum prauissimum sensum redigunt, ex utilium disciplinarum, quas ipsa sapientia suas comites inuestigatricesque fieri uoluit, [ignorantia] [5 1Kb] crediderim sumpsisse primordia. Insuper etiam ex grecarum literarum  inscitia [h 1Kb] . In quibus predestinationis interpretatio  nullam ambiguitatis caliginem gignit. Que si diligentius ab inquisitoribus ueritatis, non ab assertoribus falsitatis attendantur, quotiescunque siue de bonis usitate, siue de malis abusiue predestinatio frontis sue, sapientibus quidem notissime, inflatis uero superbie typho abstrusissime, primas partes aperuerit, tota nimirum, nulla interstante mora, pie intelligentibus eam patebit.

II. Est igitur uerbum apud Grecos [1 9Kb] , quod apud Latinos tribus excipitur uerbis; quippe et uideo, et definio, et destino interpretatur. Similiter compositum , preuideo, predefinio, predestino. Quod ex contextu sacre Scripture facillime colligitur: in epistola ad Romanos: [2 26Kb] , destinati filii Dei in uirtute [a 1Kb] ; ad Ephesios [3 1Kb] .  [4 19Kb] , in caritate predestinans nos [b 1Kb] ; et paulo post: [5 26Kb] , predestinati secundum propositum Dei [c 1Kb] . In his omnibus interpres uerbo predestinationis usus est, cum posset et aliis uti, id est, et preuisionis, et predefinitionis, quoniam hec tria uerba, ut diximus, unius greci uerbi sensum exprimunt. Hinc illud nomen [5* 12Kb] uel [6 16Kb] , quod apud illos a uerbo uel , deriuatur, apud nos dicitur uisio, uel definitio, uel destinatio, et eorum composita preuisio, predefinitio, a composito Greco ueniunt, quod [7 17Kb] . Dehinc aperte conficitur, in his tribus uerbis aut eundem sensum esse, aut tantam intelligentie uiciniam, ut unumquodque alterius loco poni possit.

III. Que ratio ab Augustini dictionibus firmissime  comprobatur. Cum enim ipse in libro, qui uocatur Enchiridion [8 10Kb] , Psalmographi exponeret uersum: Magna opera Domini, exquisita in omnes uoluntates eius, inter cetera dixit: »Quos iuste predestinauit ad penam«, et continuo, »quos benigne predestinauit ad gratiam [d 1Kb] «. Eundem uersum in xi Exemeron [9 9Kb] libro exponens eodem modo: »Magna«, inquit, »opera Domini, exquisita in omnes uoluntates eius.« Preuidet bonos futuros et creat, preuidet malos futuros et creat: se ipsum ad fruendum prebens bonis, multa munerum suorum largiens et malis, misericorditer ignoscens, iuste ulciscens; item misericorditer ulciscens, iuste ignoscens, nichil metuens de cuiusquam malitia, nichil indigens de cuiusquam iustitia, nichil sibi consulens, nec de operibus  bonorum, et bonis consulens etiam de penis malorum« [e 1Kb] . Ubi profecto intelligendum, non aliud uoluisse in uerbo predestinationis, quam quod uoluit in uerbo preuisionis.

Iu. Quis ergo nisi insaniens non uideat, non esse aliud Deo predestinare, quam predefinire, nec aliud esse predefinire, quam preuidere [f 1Kb] . Non aliud igitur predestinare, quam preuidere. Proinde, sicut dicimus, Deum preuidisse, que facturus et que non facturus, cum procul dubio, que ipse non facturus, nichil sunt; omnia quippe per ipsum facta sunt, et sine ipso factum est nichil [g 1Kb] , nichil autem uideri non potest: ita sepe auctores dicere inuenimus, Deum predestinasse, que facturus, et que non facturus, similiter predefinisse [10 1Kb] . Si enim in grecis codicibus  inuenientes , non dubitamus intelligere preuidit, uel predefiniuit, uel predestinauit: quid nos prohibet, audientes predestinauit [11 1Kb] , accipere preuidit uel predefiniuit, seruata illa incommutabili ratione, qua hec et huiusmodi uerba in his tantum, que Deus fecit, intelligantur inesse, in illis uero, que Deus non fecit, e contrario dici posse, cum non sint? O eterna ueritas, et uera caritas, ostende temetipsam querentibus te in omnibus, in quibus es. Ostende, creatrix sapientissima, nichil esse extra te, et omnia, que sunt intra te, ea [12 1Kb] tantum a te preuisa et predestinata, predefinita et prescita esse, illa uero, que dicuntur esse, cum non sint, nec a te esse, nec in te esse, ideoque nec a te predestinata, nec predefinita, nec prescita, nec preuisa. O Domine  misericordissime! peccatum non fecisti, neque mortem, neque interitum, neque supplicium, et ideo non sunt, nec a te potest esse, quod tu fieri [13 1Kb] noluisti: Non uis mortem peccatoris, sed uis ut conuertatur et uiuat [h 1Kb] . O eterna sapientia! da, qui uideat uitam creatricem nullomodo fecisse mortem uite create, quando, si moreretur, penas non pateretur [i 1Kb] . Quod si anima peccatrix penas patitur, uiuere conuincitur.

u. Mors igitur anime peccatum est: Deus non fecit peccatum anime, quandoquidem de eo liberat eam: non itaque mortem uite fecit uita [14 1Kb] . Pena peccati mors est: Deus mortem non fecit [i 1Kb] : non fecit igitur penam. Supplicium pena est: Deus non fecit penam: non igitur fecit supplicium. Pena  peccati mors est: mors uite peccatum est: pena itaque peccati est peccatum. Pena est supplicium: supplicium igitur peccati peccatum est. uita eterna iehsu Christus est: iehsu Christus mors mortis eterne est: uita itaque eterna mors mortis eterne est, sicut ipse dixit: Ero [1 1Kb] mors tua, o mors, et morsus tuus, o inferne [a 1Kb] . Proinde uita non est mors uite, quam fecit, sed est mors mortis, quam destruxit in his, quos predestinauit ad se fruendum. In his uero, quos predestinauit ad interitum, non destruxit, quia eos in massa originalis peccati remotissimo a nobis suo iudicio reliquit, relictos deseruit, desertos lumine tenebre torquent [2 1Kb] , desertos uita mors interimit. Non quod in eis ipse fecit, relinquit uel deferit, alioquin eorum natura ad nichilum rediret, si  summa essentia in eis non esset; sed quod in eis non fecit, id est superbiam, spreuit. Deus enim in ea natura, quam ad se creauit, semper habitat, ac per hoc semper ea manet, in qua, qui semper est, residet [3 1Kb] .

uI. Quod uero dixi quos predestinauit ad interitum, propterea dixi, quoniam beatum Augustinum talia dixisse sepe reperio, demonstraturus adiuuante Domino, Quid tali locutionum genere insinuare uoluit piissimus doctrine pater, pulcherrimum exemplar eloquentie, acutissimus ueritatis inquisitor, studiosissimus liberalium artium magister, prouidentissimus animorum exercitator, humillimus persuasor, ne in suis dictionibus quis estimet eum uoluisse, quod uideatur ueritati resistere. Non itaque  eodem modo uoluit intelligi, quod dixit: »Quos iuste predestinauit ad penam«, quo uoluit, quod dixit: »quos benigne predestinauit ad gratiam [b 1Kb] «. Attende in hec, que sequuntur. Omnis creatura, priusquam fieret, ita est a Creatore predestinata, id est, predefinita et preuisa, ut terminos nature sue, intra quos fuerat condenda, omnino impleret, nullo modo excederet. Termini autem omnium naturarum constituti in arte omnipotentis artificis, que est Patris sapientia, in qua et per quam cuncta sunt condita. Naturarum deinde creatarum quedam sunt, que ordinem legis eterni transgredi nec uolunt, nec possunt, ut [4 1Kb] sunt omnia ratione et intellectu carentia; quedam uero sunt, quibus ratio  et intellectus substantialiter insitus. Quarum quidem pars una conditoris sui gratia liberata eternis legibus uolendo seruit, adherendo beata fit; altera [5 1Kb] uero, merito relicta superbie atque inobedientie, intra ordinem predicte legis, uidelicet eterne, coartari noluit, sed eam transcendere non potuit. Quoquo modo enim se moueat turpiter rationalis uoluntas, in eterna inueniet [6 1Kb] arte terminum, in quo turpitudo sua ordinabitur honeste, ita ut de ipsius detestabili  nequitia honestetur laudanda sapientie disciplina, et unius partis inordinata deformitas totius uniuersitatis ordinatissimam pulchritudinem non minuat.

uII. Proinde summa et ineffabilis diuina sapientia predestinauit in suis legibus modos, ultra quos impiorum malitia progredi non potest. Non enim sinitur alicuius malitia in infinitum, prout uelit, extendi, diuinis legibus progrediendi modum imponentibus. Quid enim appetit impiorum omnium, et sui capitis, quod est diabolus, nequitia, nisi ab eo, qui est summa essentia, recedere, in tantum, ut eorum natura, si lex diuina sineret, in nichilum rediret? Hinc namque nequitia est dicta, quod nequicquam [7 1Kb] , id est nichilum esse contendit. Sed quoniam ei difficultas ex eternis legibus obsistit, ne in tantum  cadat, quantum uellet, ex ea difficultate laborat, laborando torquetur, punitur, cruciatur. Et unde fit misera? Inanium uoluptatum egestate. Predestinauit itaque Deus impios ad penam, uel interitum, hoc est, circumscripsit eos legibus suis incommutabilibus, quas eorum impietas euadere non permittitur: ad penam profecto suam; ea quippe difficultas, ut est dictum, qua prohibentur peruenire ad ea, que libidinose appetunt, efficitur eis penalis interitus, et sue miserrime cupidinis iustissimus cruciatus. Sicut enim Deus electorum, quos predestinauit ad gratiam, liberauit uoluntatem, eamque caritatis sue affectibus impleuit, ut non solum intra fines eterne legis gaudeant contineri, sed etiam ipsos transire nec uelle, nec posse maximum  sue glorie munus esse non dubitent: ita reproborum, quos predestinauit ad penam turpissimam, cercet uoluntatem, ut e contrario, quicquid illis pertinet ad gaudium beate uite, istis uertatur in supplicium miserie.

uIII. Itaque utriusque partis predestinatus est numerus; in utraque quippe Deus substantialem nature numerum substituit, substitutam [8 1Kb] predefiniuit. Una enim eademque natura numerose multiplicatur in omnibus, ita ut una in singulis, et singuli in una sint, neque est aliud ipsa nisi unusquisque, neque aliud unusquisque nisi ipsa. Omnium igitur, quos Deus creauit, predestinatus est numerus; sed quoniam conditor preuidit, ipsum numerum  in primo homine generaliter periturum, excepto uulneris medicamento, quod est Christus, predestinauit, hoc est, antequam fierent, definiuit et eorum numerum, quos sua gratia liberaturus, et eorum, quos sua iustitia relicturus, in istis [9 1Kb] clementie sue dona daturus, in illis [10 1Kb] nature numerum, quo uniuersitas perficeretur, impleturus, in utrisque diuitias bonitatis sue demonstraturus, omnibus tribuens leges suas seruandi potestatem, si  uellent, antequam omnes in uno peccarent, sed non omnibus tribuens, ut uelint, post peccatum preparans electos ad beatitudinem, disponens reprobos, ut suis, quamuis inuiti, legibus seruiant, cum non, ut sic sibi seruirent, predestinauit eos faciendos, sed ut ei uoluntate perfecta adhererent; inuiti autem ei seruiunt, non illorum natura, quam in eis fecit, et in eis non punit, sed mala uoluntate [1 1Kb] , quam in eis non fecit, et in eis punit. [a 1Kb] In eo enim, quod ei inuiti seruiunt, puniuntur in seipsis sua pena, de qua quos iuste Deus non liberat, ad eam illos quodammodo preparat, dum eos ad eam se ipsos preparare permittat [b 1Kb] , cum ueritas doceat, et nullum predestinasse ad interitum, et nulli interitum preparasse.

 IX. Predestinauit itaque, impios eternis suis iustissimisque legibus inuiti [2 1Kb] seruituros, easque nullo impetu impietatis sue in profundum malitie tendentis transituros, eoque modo puniendi interituros. Nulla quippe grauior pena infligitur seruo iniquo, quam ut cogatur seruire inuitus iusto Domino. Plus etenim in se ipso interius superbe uoluntatis patitur incitamenta, quam exterius in corpore durissima flagella, quia, cum Domini sui uoluntatem spernere non sinitur [3 1Kb] , intra semetipsum a se ipso cruciatur. Quis autem recte iudicantium talis pene auctoritatem iusto Domino, et non potius referat iniusto seruo, quandoquidem intra seipsum inobedientie sue facibus incenditur, priusquam a Domino extrinsecus ad cumulum pene tormentum  aliquod addatur. Eo igitur loquendi modo Deus dicitur impios ad interitum predestinasse, quo diceretur eorum impietatem, qua intereunt, legibus suis circumscripsisse, impetumque libidinose eorum superbie iustissimo sui moderaminis temperamento refrenasse, ut miro atque ineffabili modo diuinarum legum pulcherrima moderatio eorum nequitie esset deterrima damnatio. Una eademque lex equissimo rempublicam ordine disponens, sicut bene uiuere uolentibus adhibet uitam, ita male uiuere cupientibus interitum. Intra eadem septa regalis aule febricitans sua miseria torquetur, sanitate pollens letatur. Duorum solem simul adspicientium unus ordinato uisu illuminatur, alter inordinato tenebris percutitur. Unus idemque cibus amarus infirmo,  dulcis sano; una eademque spiritualis doctrina aliis odor uite in uitam, aliis odor mortis in mortem.

X. Proinde diuina predestinatio, que procul dubio nichil aliud est, quam diuina preuisio, omnia  que uoluit fecit, omnia substantialiter constituit, omnia legibus suis pulcherrimis, iustissimis, misericordissimisque ordinauit, ut liberati per unigenitum Dei filium Dominum nostrum Iesum Christum libere beateque in eis regnarent, ab eo autem [4 1Kb] relicti inuiti eis seruirent, ac per hoc sub eis perirent, non ut de eorum natura, quam ipse fecit, aliquid pereat, sed ut in eis, quod ipse non fecit, puniri cogat. Cum itaque audio »quos iuste predestinauit ad penam«, intelligo, quorum malitiam, qua puniuntur legibus suis, refrenandam predestinauit. Sicut enim nullo modo malos predestinauit ad malitiam, ita nullo modo predestinauit malitiam ad puniendos malos. Et sicut predestinauit malos inuitos legibus suis seruituros, ita leges suas predestinauit  malos malitia sua punitos non euasuros. Ubi subtiliter intelligendum, quod predestinatio ipsa sit lex, et lex ipsa sit predestinatio. Si enim omnis predestinatio definitio est, et omnis lex definitio, omnis igitur predestinatio lex est, et omnis lex predestinatio. Diuina itaque predestinatio est lex omnium naturarum eterna, et incommutabilis disciplina, ruinas mutabilis creature in his, quos gratia sua elegit, misericorditer renouans, in his uero, quos iuste repulit, potenter ordinans, ita ut ipsa disciplina, dum sit eadem in se semper equaliter manens, diligentibus eam sit beatitudinis gloria, odientibus eam sit suppliciorum contumelia, dum diligentium nichil aliud sit beatitudo, nisi gaudium de ueritate, odientium nulla sit miseria, nisi dolor de ueritatis equitate.  Illos sua inuidia torquet inuitos, istos sua caritas coronat beneuolos [5 1Kb] .



CAPITULUM XIX. De igne eterno.

I. De eterno uero igne, de quo Dominus in Euangelio ait: Ite, maledicti, in ignem eternum, qui preparatus est diabolo et angelis eius [c 1Kb] , nulli dubitandum, corporeum esse, quamuis pro subtilitate nature incorporeus esse dicatur, quemadmodum solemus dicere ethereum spiritum, cum quarta pars sit corporalis creature. Nec facile crediderim, alium ignem preparatum ad puniendum diabolum cum omnibus suis membris, preter istum ipsum, qui est quartum mundi elementum [d 1Kb] . Quid enim? Numquid  mirum, si illa impiorum corpora, que profecto de his quattuor corporalibus elementis sunt compacta, in eadem resoluenda tempore quoque predefinito, ab eisdem iterum resurrectionis momento reuocanda, in illo igne, quo resurrectura  omnium corpora maxime substantialiter constabunt, merito impietatis sue tormenta patientur eterna?

II. Ubi non incongrue credendum, quod corpora sanctorum in etheream mutabuntur qualitatem, que ab alia qualitate consumi non potest, cum inferiorum corporum qualitates in se mutare possit [1 1Kb] , impiorum uero corpora in eream qualitatem transitura, ut a superiore igne patiantur [a 1Kb] . Hinc est, quod diabolus post lapsum detrusus ab ethereo spatio, adiunctum est ei inuito ereum corpus, in quo penas sue superbie luat. Miro atque ineffabili naturarum modo peragitur, occulto tamen iustoque iudicio, ut, quod elementa mundi inter se quasi quodam naturalis amoris uinculo complexa inseparabiliterque coniuncta ordinatissimo motu appetunt, ueritatem  odientibus uertatur in supplicium. Ignea quippe qualitas superior naturali ui inferiorum elementorum qualitates in se transfundere semper appetit naturali motu, quasi quoddam sui alimentum.

III. Cum ergo, ut diximus, suprema omnium corporum qualitas, que est etherea, inferiores qualitates et intra se ambiendo coartat, et in se, prout lex naturarum sinit, commouere non desinat, naturarum intra se mirabile perficitur gaudium, malarum uero uoluntatum ineffabile tormentum [b 1Kb] . Proinde impiorum omnium, angelorum uidelicet hominumque peruersorum, corpora ita sunt supplicia ignis eterni perpessura, ut integritate eorum substantie nullo modo defutura, eorum naturali incolumitate permansura, omnibus deinde nature bonis ad uniuersitatis  ornamentum mirabili ordine refulsuris [c 1Kb] , excepta beatitudine, qua priuabuntur, que non est ex natura, sed ex gratia, superioris ignis corporei cum inferioris eris corporibus qualitate colluctante, naturali ui seruata, infelicium animarum intentio de corporibus suis eternas patiatur [2 1Kb] erumnas [d 1Kb] : ita uidelicet, ut idem ipse ignis omnibus corporibus fiat gloria [e 1Kb] , quo damnandis animabus intrinsecus iniquitate propria, extrinsecus cumulabitur pena.

Iu. Quod si alicui incredibile uidetur, corpora quidem semper arsura, et de ipsorum nichil periturum natura, uideat illum lapidem, qui in Arcadia sub monte nascitur Erimanthi [3 1Kb] ; qui cum sit ferrei nitoris, tacto accensus, ab igni [4 1Kb] extingui nequit [5 1Kb] , quem Graii [6 1Kb] nomine uero asbestum, id est, inextinguibilem  memorant, ita, ut et color ei prebeatur ignea natura, et nichil minuatur de eius substantia: uideat salamandram [7 1Kb] in igne uiuentem. Hinc potest coniici,  non substantiam, neque [8 1Kb] eius qualitates gehennali flamma torquendas, sed sensum patientis et animum reluctantis eterna miseria luctaturos.



EPILOGUS. De diuina predestinatione.

I. Que cum ita sint, ecce, unum Deum colo, unum omnium principium et sapientiam, qua sapiens est, quecunque anima sapiens est, et ipsum munus, quo beata sunt, quecunque beata sunt, et eius unam et solam et ueram predestinationem profiteor, que est, quod ipse est, quia lex eius eterna et incommutabilis est, que sicut neminem predestinauit ad interitum, quia uita est, et reflexim, sicut nulli malo predestinauit malitiam, que interitus  est, ita nulli malo predestinauit interitum, quia malitia est. Nulli namque catholico licet credere, summam bonitatem, ex qua est omne bonum, predestinasse alicui aliquam malitiam, et summam uitam, ex qua, et in qua, et per quam omnia uiuunt, alicui predestinasse interitum uel penam, quando ne [9 1Kb] id quidem, quod se inuicem perdit, perire permittat.

II. Proinde cum audio predicatores tuos, o beatissima ueritas, uita omnium communis, dicentes, te predestinasse impios ad interitum, aut interitum impiis, continuo, lux clarissima, te illuminante tenebras meas, in te uideo te predestinasse, id est, ante secula definiisse [10 1Kb] intra leges tuas incommutabiles certum numerum eorum, qui in sua impietate,  quam nunquam et nusquam predestinasti, interituri essent. Quod alio modo dici potest: predestinasti, Domine, in tua prescientia, que falli mutarique non potest, numerum illorum, que sue impietatis et penam et interitum preparaturi essent, non in eis, quod fecisti, puniturus, sed in eis, quod non fecisti, puniri relicturus. Hec est fides mea, o eterna lux mentium, de tua predestinatione, que tu es.

III. Ac per hoc eum omnibus orthodoxis fidelibus anathematizo eos, qui dicunt, duas predestinationes esse, aut unam geminam, bipertitam, aut duplam. Si enim due sunt, non est una diuina substantia. Si gemina, non est indiuidua. Si bipertita, non est simplex, sed partibus composita. Si dupla est, complicata  est. Quod si prohibemur diuinam unitatem dicere triplam, qua dementia audet hereticus eam asserere duplam? Tali igitur monstroso, uenenoso,  mortifero dogmate a cordibus nostris radicitus exploso credamus, unam eternam predestinationem Dei Domini esse, et non nisi in his, que sunt, ad  ea uero, que non sunt, nullo modo pertinere. Explicit [1 1Kb] .





IOANNIS SCOTI ID EST DE DIuISIONE NATURAE LIBRI QUINQUE

Editio princeps 	A
Cod. ms. Parisiensis S. Germani in editione principe adhibitus 	B
Cod. ms. S. Germani 309 bibl. Reg. Paris., membran., sec. XI 	C
Cod. ms. lat. 1764 bibl. Reg. Paris., membran., sec. XII  	D
Cod. ms. S. Germani 280 bibl. Reg. Paris., membran., sec. XII  	E
Cod. ms. S. Germani 830 bibl. Reg. Paris., membran., sec. XI  	F






MONITUM AD LECTOREM.

Ioannis Scoti »de diuisione Nature« libri satis ampli omnino duplicem speciem pre se ferunt. Modo enim fidem Ecclesie non migrant, et »sanctorum Patrum intellectus pie ac uenerabiliter suscipiendos esse« nos edocent, modo philosophicas referunt theorias a ueritate plurimum recedentes. Unde fit, ut, cum his theoriis prime partes tribuantur, pessimi sepenumero nascantur errores. Quos excusare ideo, quod Ioannes Scotus aliis locis saniorem doctrinam protulit, uel interdum ipsam ueritatem ingeniose ac preclare exposuit, non licet.

Hec igitur quum illorum librorum indoles sit, ut in iis ueritas cum erroribus, quos Ioannes Scotus e philosophia sua petiuit, artificiose misceatur, quid mirum, quod Ecclesie antistites tale opus, ubi, eousque neglectum, a medii eui hereticis e bibliothecis protrahi et pro apice scientie ac ueritatis uenditari cepit, respuerunt, damnarunt, atque Honorius Papa III id igni adiudicandum esse censuit? Cuius bullam integram ut in medium afferamus, res postulare uidetur. Est enim talis:

Honorius episcopus, seruus seruorum Dei, archiepiscopis et episcopis etc.

Inimicus homo zizania bono semini seminare non cessat etc. Nuper siquidem, sicut nobis significauit uenerabilis frater noster Parisiensis episcopus, est quidam liber, Periphysis titulatus, inuentus, tot scatens uermibus heretice prauitatis, unde a uenerabili fratre nostro archiepiscopo Senonensi et suffraganeis eius, in prouinciali concilio congregatis, iusto est Dei iudicio reprobatus. Quia igitur liber, sicut recepimus, in nonnullis monasteriis et aliis locis habetur, et claustrales nonnulli et uiri scholastici, noui tamen forte plus quam expediat amatores, se studiosius lectione occupant dicti libri, gloriosum reputantes, ignotas proferre sententias, cum Apostolus profanas nouitates doceat uitare, nos iuxta pastoralis sollicitudinis debitum corruptele, quam posset ingerere liber huiusmodi, occurrere satagentes, uobis uniuersis et singulis in uirtute sancti Spiritus districte precipiendo mandamus, quatenus libellum istum sollicite perquiratis, et ubicunque ipsum uel partem eius inueniri contigerit, ad nos, si secure fieri possit, sine dilatione mittatis solemniter comburendum; alioquin uos ipsi publice comburatis eundem, subditis uestris expresse iniungentes, ut, quicunque ipsorum habent uel habere possunt in toto uel in parte exemplaria dicti libri, ea nobis differant resignare, in omnes, qui ultra quindecim dies, postquam huiusmodi mandatum seu denuntiatio ad notitiam eorum peruenerit, librum ipsum totum aut partem scienter retinere presumpserint, excommunicationis sententiam incurrisse notamque prauitatis heretice non euadent. Datum Laterani decimo Kalendas Februarii etc.  .

 Lata hac sententia acerbissima, nulla medio euo illorum librorum amplius mentio fit. Anno demum 1681 prodierunt typis excusi cura Thome Galei, Angli. Statim repetitur censura Ecclesie. Nam in indice librorum prohibitorum hec reperis: Erigena Ioannes Scotus de Diuisione nature libri u. Accedit Appendix ex Ambiguis S. Maximi grece et latine. Decretum III April. MDCLXXXu.

Hec igitur quum ita se habeant, quid de indole ac natura horum librorum statuendum sit, inter catholicos dubium esse nequit. Cur ii hic typis repetantur, in Proemio aperuimus. Systema autem eorum exponere, singulosque errores perstringere, quod hoc loco supersedere possumus, scriptori Commentationis de Ioanne Scoto supra impresse debetur: cuius ad partem alteram, que in hoc argumento integra uersatur, ne acta agere uideamur, delegamus.

Guilelmus Malmesburiensis opus illud predicat propter perplexitatem quarundam questionum soluendam bene utile; sed addit: si tamen ignoscatur ei  in quibusdam, quibus a Latinorum tramite deuiauit, dum in Grecos acriter oculos intendit. Quapropter et hereticus putatus est . . . Sunt enim reuera in libro Peri physion perplurima, que, nisi diligenter discutiantur, a fide catholica abhorrentia uideantur. Anglus cum Scoto leniter agere uidetur. Libros uero si attente perlegeris, tibi facile persuadebis, errores, quos in libro de Predestinatione cognouimus, ex illorum systemate quasi sponte procedere.



ID EST DE DIuISIONE NATURAE. LIBER PRIMUS [1 10Kb]


 MAGISTER. Sepe mihi cogitanti, diligentiusque quantum uires suppetunt inquirenti, rerum omnium, que uel animo percipi possunt, uel intentionem eius superant, primam summamque diuisionem esse in ea que sunt, et in ea que non sunt, horum omnium generale uocabulum occurrit, quod grece , latine uero natura uocitatur [2 1Kb] . An tibi aliter uidetur? DISCIPULUS. Imo, consentio; nam et ego dum ratiocinandi uiam ingredior, hec ita fieri reperio. MAG. Est igitur natura generale nomen, ut diximus, omnium que sunt et que non sunt. DISC. Est quidem; nichil enim in uniuerso cogitationibus nostris potest occurrere, quod tali uocabulo ualeat carere [3 1Kb] . MAG. Quoniam igitur inter nos conuenit de hoc uocabulo generale esse, uelim dicas diuisionis  eius per differentias in species rationem: aut sicubi [4 1Kb] libet, prius conabor diuidere, tuum uero erit, diuisa iudicare. DISC. Ingredere, queso; impatiens enim sum, de his ueram rationem a te audire uolens.

1. MAG. uidetur mihi diuisio nature per quattuor differentias quattuor species recipere: quarum prima est in eam [5 1Kb] , que creat et non creatur; secunda in eam, que creatur et creat; tertia in eam, que creatur et non creat; quarta, que nec creat nec creatur. Harum uero [6 1Kb]  quattuor bine sibi inuicem opponuntur; nam tertia opponitur prime, quarta uero secunde; sed quarta inter impossibilia ponitur, cuius differentia est [7 1Kb] non posse esse. Rectane tibi talis diuisio uidetur, an non? DISC. Recta quidem: sed uelim repetas, ut predictarum formarum oppositio clarius elucescat. MAG. uides, ni fallor, tertie speciei prime oppositionem. Prima namque creat et non creatur; cui e contrario opponitur illa, que creatur et non creat. Secunda uero quarte; siquidem secunda et creatur et creat [8 1Kb] , cui uniuersaliter quarta contradicit, que nec creat neque creatur. DISC. Clare uideo. Sed multum me mouet quarta species, que a te addita est. Nam de aliis tribus nullo modo hesitare ausim, cum prima, ut arbitror, in causa omnium, que sunt  et que non sunt, intelligatur; secunda uero in primordialibus causis; tertia in his, que in generatione temporibusque et locis cognoscuntur. Atque ideo de singulis disputari subtilius necessarium [9 1Kb] , ut uideo. MAG. Recte estimas. Sed quo ordine ratiocinationis uia tenenda sit, hoc est, de qua specie nature primo discutiendum, tuo arbitrio committo. DISC. Ratum mihi uidetur, ante alias de prima, quicquid lux mentium largita fuerit, dicere.

2. MAG. Ita fiat. Sed prius de summa ac principali  omnium, ut diximus, diuisione in ea, que sunt et que non sunt, breuiter dicendum existimo [1 1Kb] . DISC. Iure prouideque. Non enim ex alio primordio ratiocinationem inchoari oportere uideo; nec solum, quia prima omnium [2 1Kb] differentia, sed quia obscurior ceteris uidetur esse, et est. MAG. Ipsa itaque primordialis omnium discretiua differentia certos sue interpretationis modos inquirit.

3. Quorum primus uidetur esse ipse, per quem ratio suadet, omnia, que corporeo sensui, uel intelligentie perceptioni succumbunt, posse rationabiliter dici esse; ea uero, que per excellentiam sue nature non solum , id est [3 6Kb] omnem sensum, sed etiam intellectum rationemque fugiunt, iure uideri non esse. Que non nisi in solo Deo, materiaque, et  in omnium rerum, que ab eo condite sunt, rationibus atque essentiis recte intelliguntur. Nec immerito; ipse namque omnium essentia est [4 1Kb] qui solus uere est, ut ait Dionysius Areopagita: Esse, inquit, omnium est, superesse Diuinitas [5 1Kb] . Gregorius etiam [6 1Kb] Theologus multis rationibus, nullam substantiam seu essentiam [7 1Kb] , siue uisibilis siue inuisibilis creature, intellectu uel ratione comprehendi posse confirmat, quid sit. Nam sicut ipse Deus in seipso ultra omnem creaturam [8 1Kb] nullo intellectu comprehenditur, ita etiam in secretissimis sinibus [9 1Kb] creature ab eo facte et in eo existentis [10 1Kb] considerata incomprehensibilis est. Quicquid autem in omni creatura uel sensu corporeo percipitur, seu intellectu consideratur, nichil aliud est, nisi quoddam accidens incomprehensibile  per se, ut dictum est, uniuscuiusque essentie; que aut [11 1Kb] per qualitatem, aut quantitatem, aut formam, aut materiem [12 1Kb] , aut differentiam quandam, aut locum, aut tempus cognoscitur [13 1Kb] , non quid est, sed quia est. Iste igitur modus primus ac summus est diuisionis eorum, que dicuntur [14 1Kb] esse et non esse; quia uero [15 1Kb] modus iste, qui uidetur quodam modo introduci posse, qui in priuationibus circa substantias habitudinum, ut circa oculos uisus et [16 1Kb] orbitas [17 1Kb] , constituitur, nullo modo recipiendus est, ut arbitror. Nam quod penitus non est, nec esse potest, nec pre eminentie sue existentie intellectum exuperat, quomodo in rerum diuisionibus recipi ualeat, non uideo, nisi forte quis dixerit, rerum, que sunt, absentias et priuationes non omnino  nichil esse, sed earum, quarum priuationes seu absentie seu oppositiones sunt, mirabili quadam naturali [18 1Kb] uirtute contineri, ut quodam modo sint.

4. Fiat [19 1Kb] secundus modus essendi et non essendi,  qui in naturarum creatarum [20 1Kb] ordinibus atque differentiis consideratur, qui ab excelsissima et circa Deum proxime constituta intellectuali uirtute inchoans, usque ad extremitatem rationalis irrationalisque creature descendit [21 1Kb] ; hoc est, ut apertius dicamus, a sublimissimo angelo usque ad extremam rationabilis irrationabilisque anime partem, nutritiuam dico et auctiuam [22 1Kb] uitam [23 1Kb] . Que pars generalis anime ultima est, que [24 1Kb] corpus nutrit et auget. Ubi mirabili intelligentie modo unusquisque ordo cum ipso deorsum uersus nouissimo, qui est corporum, et in quo omnis diuisio terminatur, potest dici esse et non esse. Inferioris enim affirmatio, superioris est negatio. Itemque inferioris negatio, superioris est affirmatio. Eodemque modo superioris affirmatio,  inferioris est negatio. Negatio uero superioris erit affirmatio inferioris. Affirmatio quippe hominis, mortalis adhuc dico, negatio est angeli. Negatio uero hominis affirmatio est angeli: et uicissim. Si enim homo est animal [a 1Kb] rationale, mortale, uisibile, profecto angelus neque animal rationale est, neque mortale, neque uisibile [25 1Kb] . Item si angelus est essentialis motus intellectualis circa Deum rerumque [26 1Kb] causas, profecto homo non est essentialis motus intellectualis circa Deum et rerum causas. Eademque regula in omnibus celestibus essentiis, usque dum ad supremum [27 1Kb] omnium perueniatur [28 1Kb] ordinem, obseruari potest; ipse uero in suprema sursum negatione terminatur. Eius namque negatio nullam creaturam superiorem se confirmat.  Tres autem ordines sunt, quos [29 9Kb] uocant; quorum primus Cherubim, Seraphim, Throni; secundus uirtutes, Potestates, Dominationes; tertius Principatus, Archangeli, Angeli. Deorsum uero corporum nouissimus solummodo superiorem se aut negat aut affirmat [30 1Kb] , quia infra se nichil habet, quod uel auferat uel constituat, quia [31 1Kb] ab omnibus superioribus se preceditur, nullum uero inferiorem se precedit. Hac item ratione omnis ordo rationalis et intellectualis creature esse dicitur et non esse. Est enim, quantum a superioribus uel a se ipso cognoscitur; non est autem, quantum ab inferioribus se comprehendi non sinit.

5. Tertius modus non incongrue inspicitur in his, quibus huius mundi uisibilis plenitudo perficitur, et in suis causis precedentibus in secretissimis nature  sinibus. Quicquid enim ipsarum causarum in materia formata, in temporibus et [32 1Kb] locis per generationem cognoscitur, quadam humana consuetudine dicitur esse. Quicquid uero adhuc in ipsis nature  sinibus continetur, neque [1 1Kb] in formata materia, uel loco uel tempore, ceterisque accidentibus apparet, eadem predicta consuetudine dicitur non esse. Huiusmodi exempla late patent, et maxime in humana natura. Cum enim Deus omnes homines in illo primo atque uno, quem ad imaginem suam fecit, simul constituerit, sed non simul in hunc mundum uisibilem produxit [2 1Kb] , certis uero temporibus locisque naturam, quam simul condiderat, quadam, ut ipse nouit, serie ad uisibilem essentiam adducit [3 1Kb] , hi, qui iam in mundo uisibiliter apparent, et apparuerunt, dicuntur esse; qui uero adhuc latent, futuri tamen sunt, dicuntur non esse. Inter primum et tertium [4 1Kb] hoc distat. Primus generaliter in omnibus, que [5 1Kb] simul et semel in causis et effectibus facta  sunt. Tertius [6 1Kb] specialiter in his, que partim [7 1Kb] adhuc in causis suis latent, partim in effectibus patent, quibus proprie mundus iste contexitur. Ad hunc modum pertinet ratio illa, que uirtutem seminum considerat, siue in animalibus, siue in [8 1Kb] arboribus, siue in herbis. uirtus [9 1Kb] enim seminum eo tempore, quo in secretis nature silet, quia nondum apparet, dicitur non esse; dum uero in nascentibus crescentibusque animalibus, seu floribus fructibusue lignorum et herbarum apparuerit, dicitur esse.

6. Quartus modus est, qui secundum philosophos non improbabiliter ea solummodo, que solo comprehenduntur intellectu, dicit [10 1Kb] uere esse; que uero per generationem, materie distentionibus [11 1Kb] , seu detractionibus, locorum quoque spatiis temporumque  motibus uariantur, colliguntur, soluuntur, uere dicuntur non esse, ut sunt omnia corpora, que nasci et corrumpi possunt.

7. Quintus modus est [12 1Kb] , quem in sola humana natura ratio intuetur. Que cum diuine imaginis dignitatem, in qua proprie substitit [13 1Kb] , peccando deseruit, merito esse suum perdidit, et ideo dicitur non esse. Dum uero unigeniti Dei filii gratia restaurata ad pristinum sue substantie [14 1Kb] statum, in qua secundum imaginem Dei condita est, reducitur, incipit esse, et [15 1Kb] in eo, qui secundum imaginem Dei conditus est, inchoat uiuere. Ad hunc modum uidetur [16 1Kb] pertinere, quod Apostolus dicit: Et uocat ea que non sunt, tanquam ea que sunt; hoc est, qui in primo homine perditi sunt, et ad quandam insubsistentiam  ceciderunt, Deus Pater per fidem in Filium suum uocat, ut sint, sicut hi [17 1Kb] , qui iam in Christo renati sunt. Quanquam et [18 1Kb] hoc ita intelligi possit et de his, quos quotidie [19 1Kb] Deus ex secretis nature sinibus, in quibus estimantur non esse, uocat, ut appareant uisibiliter in forma, et materia, ceterisque, in quibus occulta apparere possunt, et  si quid preter hos modos indagatior ratio inuenire potest. Sed presentialiter, ut arbitror, de his [20 1Kb] satis dictum est, si tibi aliter non uidetur. DISC. Satis plane, ni [21 1Kb] me paulisper perturbaret [22 1Kb] , quod a sancto Augustino in Exemero [22* 1Kb] suo dictum uidetur [23 1Kb] ; hoc est: angelicam naturam ante omnem creaturam dignitate, non tempore conditam fuisse; ac per hoc et aliorum omnium preter suimet primordiales causas, hoc est, principalia exempla, que Greci nominant, prius in Deo considerasse, deinde in seipsa, deinde ipsas creaturas in effectibus suis. Nam suimet causam, priusquam in speciem propriam procederet, cognoscere non ualuit. MAG. Nec illud te mouere oportet. Sed intentius ea [24 1Kb] , que dicta sunt, considera. Si enim angelos principales rerum causas in Deo  constitutas cognouisse dixerimus, Apostolo resistere uidebimur, qui super omne, quod dicitur et intelligitur, ipsum Deum et causas omnium in eo, siue aliud siue non aliud sint [25 1Kb] preter id, quod ipse est, affirma esse. Ac per hoc necessarium est, rectam mediamque uiam tenere, ne uel Apostolo uideamur resistere, uel sententiam summe ac sancte autoritatis magistri non obtinere. Utrumque igitur uerum dixisse non dubitandum, imo firmiter tenendum. Causam igitur omnium rerum [26 1Kb] , que omnem intellectum exuperat, nulli create nature secundum Apostolum [27 1Kb] cognitam fieri, ratio sinit. Quis enim, inquit, intellectum Domini cognouit? et alibi: Pax Christi, que exuperat omnem intellectum. At si causa omnium ab omnibus, que ab ea creata sunt [28 1Kb] , remota est, absque  ulla dubitatione rationes omnium rerum, que eternaliter et incommutabiliter in ea sunt, ab omnibus, quorum rationes sunt, penitus remote sunt. In angelicis uero intellectibus earum rationum theophanias quasdam esse, hoc est, comprehensibiles intellectuali [29 1Kb] nature quasdam diuinas apparitiones, non autem ipsas rationes, id est principalia exempla, quisquis dixerit, non, ut arbitror, a ueritate errabit. Quas theophanias in angelica creatura sanctum Augustinum ante omnium generationem inferiorum se uisas non incongrue dixisse credimus. Non ergo nos moueat, quod [30 1Kb] diximus, quia angeli et primum in Deo, deinde in seipsis inferioris creature causas uident. Non enim essentia diuina Deus solummodo dicitur, sed etiam [31 1Kb] modus ille [32 1Kb] , quo se quodammodo  intellectuali et rationali creature, prout est capacitas uniuscuiusque, ostendit, Deus sepe a sacra Scriptura uocitatur. Qui modus a Grecis theophania, hoc est, Dei apparitio solet appellari. Cuius exemplum: uidi Dominum sedentem, et cetera huiusmodi; cum non ipsius essentiam, sed aliquid ab eo factum uiderit. Non est ergo mirum, si trina  quepiam cognitio in angelo intelligatur. Una quidem superior, que de eternis rerum rationibus iuxta predictum modum primo in eo exprimitur. Deinde quod ex superioribus excipit, ueluti in mirabili atque ineffabili quadam memoria sibi ipsi committit, quasi quedam imago imaginis expressa. Ac per hoc, si superiora se tali modo potest cognoscere, quis audeat dicere [1 1Kb] , inferiorum quandam cognitionem in se non habere? Recte igitur dicuntur esse, que ratione atque intellectu comprehendi possunt. Que uero omnem rationem ac intellectum exuberant, recte similiter dicuntur non esse.

8. DISC. Quid ergo dicemus de illa futura felicitate, que promittitur sanctis, quam nichil aliud putamus esse [2 1Kb] , preter ipsius diuine essentie puram contemplationem  atque immediatam, sicut ait sanctus euangelista Ioannes: Scimus, quia filii Dei sumus, et nondum apparuit, quid erimus; cum autem apparuerit, similes ei erimus; uidebimus enim eum, sicuti est. Item apostolus Paulus [3 1Kb] : Nunc uidemus per speculum in enigmate, tunc autem facie ad faciem. Item S. Augustinus in libro de Ciuitate Dei XXII de futura contemplatione diuine, ut arbitror, essentie dicit: Per corpora, que gestabimus, in omni corpore, quodcunque uidebimus, quaquauersum oculos nostri corporis duxerimus [4 1Kb] , ipsum Dominum perspicua claritate contemplabimur. Nam si angelice contemplationis purissimam uirtutem [5 1Kb] diuine essentie superat altitudo; predictis enim rationibus confectum est, diuinam essentiam nulli intellectuali creature comprehensibilem  esse, que [6 1Kb] maxime in angelis consistere dubium non est; nobis quoque nulla alia felicitas promittitur, quam ad angelicam naturam equalitas: quomodo humane nature felicitas diuine essentie altitudinem contemplari ualebit? MAG. Acute ac uigilanter; non enim sine causa in hoc moueris. Sed tibi sufficere estimarim, quod prius generaliter de omni suasimus creatura [7 1Kb] . DISC. Quid illud? Repetas, peto. MAG. Nonne uniuersaliter definiuimus [8 1Kb] , diuinam essentiam nulli corporeo sensui, nulli rationi, nulli seu humano seu angelico intellectui per se ipsam comprehensibilem [9 1Kb] esse? [10 1Kb] DISC. Recordor, ac me sic sumpsisse negare non possum. Sed, ut mihi uidetur, aut illa predicta conclusio penitus soluetur, et intellectuali creature diuine essentie per seipsam  contemplationem dabimus; aut, si solui non potest, quoniam certissimis rationibus stabilita est, necessarium erit [11 1Kb] , ut modum diuine contemplationis, que sanctis in futuro promittitur, et in qua semper angeli subsistunt, ueris rationibus probabilibusque exemplis absoluas. MAG. Quem modum queras, ignoro, preter illum, de quo paulo ante breuiter  discussimus. DISC. Quis ille sit, uelim repetas; non enim ipsius [12 1Kb] recolo. MAG. Recordarisne, quid inter nos conuenerat, dum de Exemero sancti patris Augustini quedam dicebamus? DISC. Recordor quidem; sed te iterum de hoc [13 1Kb] audire uolo. MAG. Mouebat te, ut arbitror, quomodo predictus pater dixerit [14 1Kb] , causas rerum creandarum, que eternaliter in Deo sunt, et Deus sunt, angelos primum in Deo considerasse, deinde in seipsis, deinde ipsarum creaturarum proprias species differentiasque cognouisse, si ulli [15 1Kb] creature diuina essentia cum rationibus, que in ea sunt, essentialiter nequeat comprehensibilis esse. DISC. Totum teneo. MAG. Recordarisne, quid ad hec [16 1Kb] respondebamus [17 1Kb] ? DISC. Utique recordor, si me memoria non fallit. Dicebas enim,  non ipsas causas rerum, que in diuina essentia subsistunt, angelos uidisse, sed quasdam apparitiones diuinas, quas, ut ais, theophanias Greci appellant, causarumque eternarum, quarum imagines sunt, nomine [18 1Kb] appellatas. Addidisti etiam, non solum ipsam [19 1Kb] diuinam essentiam incommutabiliter in seipsa existentem Deum uocari, sed etiam ipsas [20 1Kb] theophanias, que ex ea, et de ea, in natura intellectuali exprimuntur, Dei nomine predicari. MAG. Bene tenes; ita enim diximus. DISC. Sed quid ad negotium presens pertinet? MAG. Non parum, ut uideo; eo enim modo et angelos Deum semper uidere arbitror [21 1Kb] , iustos quoque et in hac uita, dum mentis excessum patiuntur, et in futuro sicut angeli uisuros esse. Non ergo ipsum Deum per semetipsum uidebimus,  quia neque angeli uident; hoc enim omni creature impossibile est; solus namque, ut ait Apostolus, habet immortalitatem, et lucem habitat inaccessibilem: sed quasdam factas ab eo in nobis theophanias contemplabimur. Non [22 1Kb] unusquisque enim secundum sue sanctitatis atque sapientie celsitudinem ab una eademque forma, quam omnia appetunt, Dei uerbum dico, formabitur? Ipsa namque de seipsa loquitur in Euangelio: In domo Patris mei mansiones multe [23 1Kb] sunt; seipsam domum Patris appellans, que cum sit una eademque, incommutabilisque permaneat, multiplex tamen uidebitur [24 1Kb] his, quibus in se [25 1Kb] habitare largietur. Nam unusquisque, ut diximus, unigeniti Dei uerbi [26 1Kb] notitiam in seipso possidebit, quantum ei gratia donabitur. Quot enim  numerus est [27 1Kb] electorum, tot erit numerus mansionum; quanta fuerit sanctarum animarum [28 1Kb] multiplicatio, tanta erit diuinarum theophaniarum possessio. DISC. uerisimile uidetur. MAG. Recte dicis, uerisimile. Quis enim de talibus firmarit [29 1Kb] ita eternaliter esse, dum uires humane adhuc in hac fragili carne intentionis uideantur [30 1Kb] excedere?

 9. DISC. Sed uelim, quid de hac theophania coniicere possis, breuiter aperias; hoc est, quid [1 1Kb] sit, unde sit, ubi sit, utrum extra nos, an intra nos [2 1Kb] formatur [3 1Kb] . MAG. Altum queris, et nescio quid altius humanis inquisitionibus fieri possit. Dicam tamen, quod super hac re in libris sanctorum Patrum, qui talia ausi sunt dicere, potui inuenire. DISC. Dic queso. MAG. Queris itaque, quid sit, et [4 1Kb] unde, et ubi. DISC. Etiam. MAG. Maximum monachum, diuinum philosophum, in expositione Sermonum Gregorii Theologi de hac theophania altissime atque subtilissime [5 1Kb] disputasse reperimus. Ait enim, theophaniam effici non aliunde [6 1Kb] nisi ex Deo, fieri uero ex condescensione diuini uerbi, hoc est, unigeniti Filii, qui est sapientia Patris, ueluti deorsum uersus ad  humanam naturam a se conditam atque purgatam, et exaltatione sursum uersus humane [7 1Kb] nature ad predictum uerbum per diuinum amorem. Condescensionem hic dico [8 1Kb] non eam, que iam facta est per incarnationem, sed eam, que fit per theosin, id est per deificationem creature. Ex ipsa igitur sapientie [9 1Kb] Dei condescensione ad humanam naturam per gratiam, et exaltatione eiusdem nature ad ipsam sapientiam per dilectionem, fit theophania. Cui sensui sanctus pater Augustinus astipulari uidetur, exponens illud Apostoli: Qui factus est nobis iustitia et sapientia. Ita enim exponit: Sapientia Patris [10 1Kb] , in qua et per quam omnia facta sunt, que non est creata, sed creans, fit in animabus nostris quadam ineffabili sue misericordie condescensione, ac  sibi adiungit nostrum intellectum, ut ineffabili quodam modo quedam quasi composita fiat sapientia ex ipso descendente ad nos, et in nobis habitante, et ex nostra intelligentia ab eo [11 1Kb] per amorem ad se assumpta, et in se formata. Similiter de iustitia ceterisque uirtutibus exponit, non aliter fieri, nisi ex diuine sapientie nostreque intelligentie quadam mirabili atque ineffabili conformatione. In quantum enim, ut ait Maximus, humanus intellectus ascendit per caritatem, in tantum diuina sapientia descendit per misericordiam. Et hec est causa [12 1Kb] omnium uirtutum et substantia. Igitur omnis theophania, id est omnis uirtus, et in hac uita, in qua adhuc incipit in his, qui digni sunt, formari, et in futura uita perfectionem diuine beatitudinis accepturi, non extra se, sed in se,  et ex Deo, et ex seipsis efficitur [13 12Kb] . DISC. Ex Deo itaque theophanie in natura angelica atque humana illuminata, purgata, perfecta per gratiam, fiunt ex descensione [14 1Kb] diuine sapientie, et ascensione humane angeliceque intelligentie. MAG. Sane; nam huic rationi conuenit, quod idem Maximus ait: Quodcunque intellectus  comprehendere potuerit, id ipsum fit. In quantum ergo animus uirtutem comprehendit, in tantum ipse uirtus fit.

10. Horum autem exempla si queris, ab eodem Maximo euidentissime posita sunt [15 1Kb] : Sicut enim [16 1Kb] er a sole illuminatus nichil aliud uidetur esse nisi lux, non quia sui naturam perdat, sed quia lux in eo preualeat [17 1Kb] , ut id ipsum lucis [18 1Kb] esse estimetur; sic humana natura Deo adiuncta, Deus per omnia dicitur esse, non quod desinat esse [humana] [19 1Kb] natura, sed quod Diuinitatis participationem accipiat, ut solus in ea Deus esse uideatur. Item: Absente luce er est obscurus, solis autem lumen per se subsistens nullo sensu corporeo comprehenditur. Cum uero solare lumen eri misceatur, tunc incipit apparere, ita [20 1Kb] , ut in  seipso sensibus sit incomprehensibile [21 1Kb] , mixtum uero eri sensibus possit comprehendi. Ac per hoc intellige, diuinam essentiam per se incomprehensibilem esse, adiunctam uero intellectuali creature mirabili modo apparere, ita ut ipsa, diuina dico essentia, sola in ea [22 1Kb] creatura, intellectuali uidelicet, appareat. Ipsius enim ineffabilis excellentia omnem naturam sui participem superat, ut nil aliud in omnibus preter ipsam intelligentibus occurrat, dum per seipsam, ut diximus, nullo modo [23 1Kb] appareat. DISC. uideo admodum, quid suadere uis; sed utrum sancti patris [24 1Kb] Augustini uerbis conuenire possint, non satis [25 1Kb] clare [26 1Kb] perspicio. MAG. Attentior igitur [27 1Kb] esto, et ad eius uerba, que primo posuimus, redeamus. Sunt autem hec, ut estimo, in libro uicesimo  secundo de urbe [28 1Kb] Dei: Per corpora que gestabimus, in omni corpore quodcunque uidebimus, quaquauersum oculos nostri corporis duxerimus [29 1Kb] , ipsum Deum perspicua claritate contemplabimur. uim uerborum intuere. Non enim dixit [30 1Kb] : per corpora, que gestabimus, ipsum Deum [31 1Kb] contemplabimur, quia ipse per se uideri non potest; sed dixit: per corpora, que gestabimus, in omni corpore quodcunque uidebimus, ipsum Deum contemplabimur. Per corpora ergo in corporibus, non per seipsum uidebitur. Similiter per intellectum in intellectibus, per rationem in rationibus, non per seipsam diuina essentia apparebit. Tanta enim diuine uirtutis excellentia in futura uita omnibus, qui comtemplatione ipsius digni futuri sunt, manifestabitur, ut  nichil aliud preter eam siue in corporibus siue in intellectibus eis eluceat [32 1Kb] : erit enim Deus omnia in omnibus. Ac si aperte Scriptura [33 1Kb] diceret: Solus Deus apparebit in omnibus. Hinc ait sanctus Iob: Et in carne mea uidebo Deum. Ac si dixisset: in hac carne mea, que multis tentationibus affligitur, tanta  gloria futura erit [1 1Kb] , ut, quemadmodum nichil in ea nunc [2 1Kb] apparet nisi mors et corruptio, ita in futura uita nichil mihi in ea [3 1Kb] apparebit nisi solus Deus, qui uere uita est, et immortalitas, et incorruptio. At si de sui corporis felicitate talem gloriam promisit, quid de sui animi [4 1Kb] dignitate existimandum est, presertim cum, ut ait magnus Gregorius Theologus, corpora sanctorum in rationem, ratio in intellectum, intellectus in Deum, ac per hoc tota illorum natura in ipsum Deum, mutabitur? Cuius rei pulcherrima paradigmata a predicto Maximo in expositione Gregorii posita sunt, quorum unum premisimus, cum de ere loquebamur; alterum uero nunc subiungemus, quod est in igne et ferro. Nam cum ferrum conflatum in igne in liquorem soluitur, nichil de natura  eius remanere sensibus uidetur, sed totum in igneam qualitatem uertitur. Sola uero ratione suam naturam quamuis liquefactam seruare cognoscitur. Sicut ergo totus er lux, totumque ferrum liquefactum, ut diximus, igneum, imo etiam [5 1Kb] ignis apparet, manentibus tamen eorum substantiis: ita sano intellectu accipiendum, quia post finem huius mundi omnis natura, siue corporea siue incorporea, solus Deus esse uidebitur, nature integritate permanente, ut et Deus, qui per seipsum incomprehensibilis est, in creatura quodammodo comprehendatur, ipsa uero creatura ineffabili miraculo in Deum uertatur. Sed sufficiant ista, si tibi [6 1Kb] clare lucescant. DISC. Lucescunt sane, quantum talia nostris mentibus [7 1Kb] lucere sinuntur. De re enim ineffabili quis in hac uita luculenter  potest fari, ut nichil amplius inquirentium appetat desiderium, presertim cum nulla alia promittitur nobis gloria preter eorum, que hic per fidem creduntur, et ratione queruntur, et quantum licet suadentur, in futura uita per experimentum cognitionem! MAG. Caute ac rationabiliter existimas [8 1Kb] . Proinde ad ea, que proposita sunt, hoc est, ad diuisionem Nature redeundum esse [9 1Kb] censeo. DISC. Redeundum sane, quoniam modus obseruandus est in his, que dicenda sunt, ut ad finem quendam possint peruenire.

11. MAG. Predictarum itaque Nature diuisionum [10 1Kb] prima differentia nobis uisa est in eam, que creat et non creatur. Nec immerito, quia talis Nature species de Deo solo recte predicatur, qui solus omnia [11 1Kb] creans , hoc est, sine principio  intelligitur, quia principalis causa omnium, que ex ipso et per ipsum facta sunt, solus est, ac per hoc et omnium, que ex se sunt, finis est. Ipsum enim omnia appetunt. Est igitur principium, medium et finis. Principium, quia ex se sunt omnia, que essentiam participant; medium autem, quia in ipso, et per ipsum [12 1Kb] subsistunt atque mouentur [13 1Kb] ; finis uero, quia ad ipsum mouentur quietem motus  sui sueque perfectionis stabilitatem querentia. DISC. Firmissime credo, et, quantum datur, intelligo, de diuina solummodo omnium causa recte hoc predicari, quia sola omnia, que a se sunt, creat, et a nulla superiori ac se precedente creatur. Ipsa enim est summa ac sola causa omnium, que ex se et in se [14 1Kb] subsistunt.

12. uelim tamen scire, quid de hac re sentias. Non enim parum me [15 1Kb] mouet, dum sepissime in libris sanctorum Patrum, qui de diuina natura disputare conati sunt, inuenio, eam non solum omnia, que sunt, creare, sed etiam creari. Ea siquidem, ut aiunt, facit, et fit, et creat, et creatur. Si igitur ita est, quomodo nostra ratiocinatio [16 1Kb] steterit, non facile [17 1Kb] inuenio. Dicimus enim, eam solummodo  creare, a nullo autem creari. MAG. Merito moueris; nam et ego de hoc multum admiror, et quomodo hec, que uidentur esse contraria, sibi inuicem aduersari nequeant, quomodoque uera ratio de hoc consulenda est, optarim per te nosse. DISC. Ingredere, precor; nam de talibus non meam, sed tuam sententiam ratiocinandique uiam expecto. MAG. Primum itaque, si uidetur [18 1Kb] , de ipso nomine, quod in sacra Scriptura usitatissimum est, quod [19 1Kb] est Deus, considerandum arbitror. Quamuis enim multis nominibus diuina natura denominetur, ut est Bonitas, Essentia, ueritas, ceteraque huiusmodi, frequentissime tamen eo nomine diuina utitur Scriptura. DISC. Plane uidetur. MAG. Huius itaque nominis etymologia a Grecis assumpta est. Aut enim a uerbo, quod  est , hoc est, uideo, deriuatur; aut ex uerbo , hoc est, curro; aut, quod probabilius est, quia unus idemque intellectus inest [20 1Kb] , ab utroque deriuari recte dicitur [21 1Kb] . Nam cum a uerbo deducitur , uidens interpretatur. Ipse enim omnia [22 1Kb] , que sunt, in seipso uidet, dum nichil extra seipsum aspiciat, quia nichil extra seipsum est. Cum uero [23 1Kb] a uerbo , currens recte intelligitur. Ipse enim in omnia currit, et nullo modo stat, sed omnia currendo implet, sicut scriptum est: uelociter currit sermo eius. Attamen nullo modo mouetur: de Deo siquidem uerissime dicitur motus stabilis, et status mobilis. Stat enim in seipso incommutabiliter, nunquam naturalem suam stabilitatem deserens. Mouet autem seipsum per omnia, ut sint ea, que a se  essentialiter subsistunt; motu enim ipsius omnia fiunt. Ac per hoc unus idemque intellectus est in duabus interpretationibus eiusdem nominis, quod est Deus. Non enim aliud est Deo currere per omnia, quam uidere omnia; sed sicut uidendo, ita et currendo [per eum] [24 1Kb] fiunt omnia. DISC. De etymologia nominis satis ac probabiliter suasum est. Sed non satis uideo, quo se moueat, qui ubique est, sine  quo nichil esse potest, et extra quem nichil extenditur; est enim locus omnium atque circumscriptio. MAG. Deum moueri non extra se dixi, sed a seipso, in seipso, ad seipsum. Non enim alium motum in eo oportet credi, preter sue uoluntatis appetitum, quo uult omnia fieri; sicut status eius, non quasi post motum stet, sed eiusdem sue uoluntatis incommutabile propositum intelligitur, quo omnia incommutabili rationum suarum stabilitate permanere definit. Non enim in ipso proprie status aut motus dicitur. Hec enim duo opposita sibi inuicem esse uidentur: opposita autem in eo cogitari uel intelligi uera ratio prohibet, presertim cum status proprie finis motionis sit. Non autem [1 1Kb] Deus moueri inchoat, ut ad statum quendam perueniat. Hec igitur  nomina, sicut et multa similia, ex creatura per quandam diuinam metaphoram ad Creatorem referuntur. Nec irrationabiliter, quoniam omnium, que in statu et motu sunt, causa est. Ab eo enim incipiunt currere ut sint, quoniam principium est [2 1Kb] omnium, et per eum ad eum naturali motu feruntur, ut in eo incommutabiliter atque eternaliter stent, quoniam finis quiesque omnium est. Nam ultra eum [3 1Kb] nil appetunt. In eo enim sui motus principium finemque inueniunt. Deus ergo [4 1Kb] currens dicitur, non quia extra se currat, qui semper in seipso immutabiliter stat [5 1Kb] , qui [6 1Kb] omnia implet; sed quia omnia currere facit ex non-existentibus in existentia. DISC. Redi ad propositum; hec enim non irrationabiliter dicta uidentur. MAG. Quale propositum  queras, admoneas peto. Nam cum de incidentibus questionibus quedam dicere conamur, principalium questionum sepissime obliuiscimur. DISC. Nunquid hoc proposuimus, ut [7 1Kb] pro uiribus inuestigaremus, qua ratione ab his, qui de diuina natura disputant, eadem [8 1Kb] creare et creari dicitur? Creare enim [eam] [9 1Kb] omnia, nullus sane intelligentium ambigit; quo modo uero [10 1Kb] creari dicitur, non transitorie pretereundum nobis uisum est [11 1Kb] .

MAG. Ita profecto. Sed, ut arbitror, ex his, que predicta sunt, ad hanc questionem soluendam non exiguus introitus reseratus est. Confectum est enim [12 1Kb] inter nos, quod motu [13 1Kb] diuine nature nichil aliud intelligendum [14 1Kb] , preter diuine uoluntatis propositum ad ea condenda, que facienda  sunt. Fieri ergo dicitur in omnibus diuina natura, que nichil aliud est, nisi diuina uoluntas. Non enim aliud in ea [15 1Kb] est esse et uelle, sed unum idemque uelle et esse in condendis omnibus, que facienda uisa sunt. uerbi gratia, si quis dixerit, ad hoc diuine uoluntatis motus adducitur, ut sint ea, que sunt: creat igitur omnia, que de nichilo adducit, ut  sint ex non-esse in esse; creatur autem, quia nichil essentialiter est preter ipsam; est enim omnium [16 1Kb] essentia. Nam sicut nullum bonum naturale est preter ipsum, sed omne, quod dicitur bonum esse, ex participatione unius summi boni est bonum: ita omne, quod dicitur existere [17 1Kb] , non in seipso existit, sed participatione uere existentis nature existit. Non solum itaque, ut in his, que ante dicta sunt [18 1Kb] , consideratum est, diuina natura fieri dicitur, dum in iis, qui fide, et spe, et caritate, ceterisque uirtutibus reformantur, Dei uerbum mirabili atque [19 1Kb] ineffabili modo innascitur, sicut ait Apostolus de Christo loquens: Qui factus est in nobis sapientia a Deo, et iustificatio, et redemptio; sed etiam [20 1Kb] , quia [21 1Kb] in omnibus, que sunt, apparet, que per seipsam inuisibilis  est, non incongrue dicitur facta. Nam et noster intellectus, priusquam ueniat in cogitationem atque memoriam, non irrationabiliter dicitur esse [22 1Kb] ; est enim per se inuisibilis, et nulli nisi Deo nobisque ipsis cognitus est. Dum uero in cogitationes uenerit, et ex quibusdam phantasiis formam accipit, non immerito dicitur fieri. Fit enim in memoria, formas quasdam accipiens rerum, seu uocum, seu colorum, ceterorumque sensibilium, qui informis erat, priusquam in memoriam ueniret; deinde ueluti secundam formationem recipit, dum quibusdam formarum seu uocum signis, literas dico, que sunt signa uocum, et figuras, que sunt signa formarum, matheseos seu aliis sensibilibus indiciis formatur, per que sentientium sensibus insinuari possit. Hac similitudine, quamuis a  diuina natura remota sit, suaderi tamen posse [23 1Kb] arbitror, quomodo ipsa, dum omnia creat, et ab ullo creari nesciat [24 1Kb] , in omnibus, que ab ea sunt, mirabili modo creatur; ut, quemadmodum mentis intelligentia, seu propositum, seu consilium, seu quoquo modo motus ille noster intimus et primus dici possit, dum in cogitationem, ut diximus, uenerit, quasdamque phantasiarum formas acceperit, deindeque in signa uocum seu sensibilium motuum indicia processerit, non incongrue dicitur fieri; fit enim in phantasiis formatus, qui per se omni sensibili caret forma: ita diuina essentia, que per se subsistens omnem superat intellectum, in his, que a se, et per se, et in se, et ad se facta sunt, recte dicitur creari, ut in iis siue intellectu, si solummodo intelligibilia  sunt, siue sensu, si sensibilia sunt [25 1Kb] , ab his, qui eam recto studio inquirunt, cognoscatur. DISC. De his sat est dictum, ut censeo.

13. MAG. Sat plane, ni fallor. DISC. Sed adhuc necessarium edisseras, quare diuina natura creatrix solummodo dicitur esse, et non creata, si, ut [26 1Kb] predictis rationibus suasum est, et creat et creatur.  Hec enim sibimet uidentur contradicere. MAG. Caute uigilas; nam et hoc inquisitione dignum esse uideo. DISC. Dignum profecto. MAG. Attende itaque in ea, que sequuntur [1 1Kb] , mentisque contuitum huic breui responsioni accommoda. DISC. Precede, intentus subsequar. MAG. Diuinam naturam uniuersitatis conditricem esse non dubitas. DISC. Perge ad cetera; hinc enim hesitare nefas est. MAG. Similiter [eam] [2 1Kb] a nullo creari, fide atque intellectu percipis. DISC. Nihil [3 1Kb] eo firmius. MAG. Non ergo ambigis, dum ipsam creari audis, non ab alia, sed a seipsa [4 1Kb] creari. DISC. Non ambigo. MAG. Quid igitur? Nonne semper [est] [5 1Kb] creans, siue seipsam, siue a se creatas essentias creauerit? Nam cum dicitur seipsam creare, nil [6 1Kb] aliud recte intelligitur,  nisi naturas rerum condere. Ipsius namque creatio, hoc est, in aliquo manifestatio, omnium existentium profecto est substitutio. DISC. Hactenus que dicta sunt, uidentur esse probabilia. Sed uelim audire, quid de hac ineffabili atque incomprehensibili creatrice omnium causalique natura Theologia edocet, id est, utrum sit, quid sit, uel qualis [7 1Kb] , et quomodo definitur. MAG. Nonne ab ipsa, quam nunc [8 1Kb] nominasti, Theologia, que aut solummodo aut maxime erga diuinam naturam uersatur, satis ac plane ueritatem intuentibus suasum est, ex his, que ab ipsa creata sunt, solummodo ipsam essentialiter subsistere, non autem, quid sit ipsa essentia, intelligi? Nam non solum, ut sepe diximus, humane ratiocinationis [9 1Kb] conatus, uerum etiam essentiarum  celestium purissimos superat intellectus. Ipsam tamen esse, ex his que sunt; et sapientem esse, ex diuisionibus eorum in essentias, in genera, in species, differentiasque, numerosque; uiuereque eam ex motu omnium stabili et ex statu mobili, recte [10 1Kb] mentis contuitu Theologi scrutati sunt. Hac etiam ratione causam omnium ter substantem uerissime inuenerunt. Nam, ut diximus, ex essentia eorum, que sunt, intelligitur esse; ex mirabili rerum ordine, sapientem esse; ex motu, uitam esse repertum est. Est igitur causa omnium creatrixque natura, et sapit, et uiuit. Ac per hoc per essentiam Patrem, per sapientiam Filium, per uitam Spiritum Sanctum intelligi, inquisitores ueritatis tradiderunt. DISC. Hec mihi satis planeque suasa sunt, eaque uerissima  esse conspicio. Omnino siquidem, quid uel qualis [11 1Kb] , definiri non potest. Nam quod intelligi omnino non sinitur, definiri omnino nequit [12 1Kb] . uelim tamen audire, qua ratione Theologi unitatem et trinitatem de causa omnium predicare ausi sunt. MAG. In hac ultima tua propositione non magnopere nobis [13 1Kb] laborandum, presertim S. Dionysio Areopagita  Theologo nobis uerissime atque [14 1Kb] probatissime suadente diuine unitatis atque trinitatis mysteria. Ait enim, nulla uerborum, seu nominum, seu quacunque articulate uocis significatione, summam omnium atque causalem essentiam posse significari. Non enim est unitas neque trinitas talis, qualis ab humano quamuis purissimo cogitari, aut angelico intellectu etsi serenissimo considerari potest. Sed ut de re ineffabili atque incomprehensibili religiosi piorum animorum motus aliquid cogitare ac predicare possent, maxime propter eos, qui Christiane Religionis rationem a Catholicis uiris exigunt, siue discende ueritatis gratia, si boni sint, siue tentande et reprehendende [15 1Kb] occasione, si mali, hec religiosa [16 1Kb] fidei symbolica uerba a sanctis Theologis et reperta  et tradita sunt, ut corde credamus, et ore confiteamur, diuinam bonitatem in unius essentie tribus substantiis esse constitutam. Et nec [17 1Kb] hoc absque spiritualis intelligentie rationabilisque inuestigationis contuitu inuentum est [18 1Kb] . Unam enim ineffabilem omnium causam, unumque principium, simplex atque indiuiduum, uniuersaleque, quantum diuino spiritu illuminati sunt, contemplantes, unitatem dixerunt. Iterum [19 1Kb] ipsam unitatem non in [20 1Kb] singularitate quadam et sterilitate, sed mirabili fertilique multiplicitate contuentes, tres substantias unitatis intellexerunt; ingenitam scilicet, genitamque, et procedentem. [21 1Kb] Habitum autem substantie ingenite ad substantiam genitam, Patrem; habitum uero substantie genite ad substantiam ingenitam, Filium;  habitum uero procedentis substantie ad ingenitam genitamque substantiam, Spiritum sanctum nominauerunt. Sed quoniam in hac re fere omnis sanctorum expositorum sacre Scripture uersatur intentio, satis, ut arbitror, presentialiter dictum est. DISC. Satis plane. uerumtamen planius uelim [22 1Kb] audire de habitu trium diuinarum substantiarum. Poterit enim quis hec mystica sancte Trinitatis nomina, Patrem uidelicet et Filium et Spiritum sanctum, non secundum habitudinem, sed secundum naturam accipere. Pater enim substantie Patris nomen esse uidetur. Similiter et Filius nomen substantie Filii, Spiritus quoque sancti [23 1Kb] nominatio non aliud preter substantiam ipsius significare [24 1Kb] . MAG. Fortassis et nos idipsum credere atque fateri non negauerimus,  si S. Gregorii Theologi summa uenerabilisque autoritas, ueraque [25 1Kb] rationis approbatio talia credere non prohiberet. Nam cum ab Eunomianis uenenosissimis catholice fidei aduersantibus interrogatus esset de hoc nomine, quod est Pater, utrum nature sit an operationis significatiuum, diuina gratia illuminatus mirabiliter respondit, dicens: Neque  nature esse, neque operationis, sed solius ad Filium habitudinis. Si enim responderet, nature esse nomen [1 1Kb] Patrem, illi continuo sequerentur, dicerentque, similiter et [2 1Kb] Filium nomen esse nature. Si autem hoc daretur, necessario sequeretur, alterius nature Pater esse nomen, alterius Filius; in una enim eademque natura duo nomina a se inuicem differentia fieri non possunt. Ac per hoc conficerent, Patrem et Filium [3 10Kb] , hoc est, diuerse essentie seu nature esse. Similiter de operatione responsum est. Nam si daretur eis, operationis nomen Pater esse, confestim concluderent, Filium esse creaturam, quando [4 1Kb] Pater operationis, hoc est, creationis sue nomen esse conceditur. DISC. Hoc responsum laudabile esse certissimum est, et ex [5 1Kb] ueritate inspiratum: sed paulo  luculentius [6 1Kb] considerare debemus. Nam, ut mihi uidetur, non continuo eum reprehendere possent, etsi diceret, Patrem nomen nature esse. Quid enim? Nunquid duo nomina, a se inuicem sono, non sensu discrepantia, in una eademque natura intelligi non ualent, cum et [7 1Kb] Abraham et Isaac, patrem uidelicet et filium, unam naturam significare uideamus? Non enim alterius nature nomen est Abraham, alterius Isaac, sed unius atque eiusdem. MAG. Recte diceres, si similiter in hoc tuo exemplo de Abraham et Isaac affirmare ualeres, quod non aliud significat Abraham seu Isaac, et aliud significat in eis pater et filius. Nam Abraham et nomen est ipsius Abraham, et pater nomen est eidem Abraham. Similiter et Isaac et nomen est Isaac, et filius nomen est eidem Isaac. Sed  non de eadem re Abraham et pater, seu Isaac et filius predicantur. Nam de substantia Abraham, id est, de speciali eius persona Abraham dicitur; de relatione uero eius ad suum filium [8 1Kb] Isaac patrem uocari, nemo bene intelligentium dubitarit [9 1Kb] . Eodem modo de Isaac intelligendum; hoc enim nomine Isaac propria indiuiduaque substantia ipsius significatur; habitus autem ad patrem suum per filium cognoscitur. Non enim potes negare, talia nomina, id est, patrem et filium, relatiua esse, non substantiua. Si ergo apud nos, hoc [10 1Kb] est in nostra natura, non substantialiter, sed relatiue tales uoces predicantur, quid de summa ac sancta dicturi sumus essentia, in qua substantiarum inter se inuicem relationis uel habitudinis talia nomina, Pater uidelicet et Filius et  Spiritus sanctus, sacra Scriptura constituit? DISC. Iam uideo predicti sancti Theologi responsum omnino ueritate suffultum. Non enim potest, ut suasum est, siue in diuina, siue in humana natura, relationis nomen in substantia seu essentia recipi. Nosse tamen aperte et breuiter per te uelim, utrum omnes categorie, cum sint numero decem, de summa diuine bonitatis una essentia in tribus substantiis,  et de tribus substantiis in eadem una essentia, uere proprieque possint predicari. MAG. De hoc negotio nescio quis breuiter atque aperte potest dicere. Aut enim de huiusmodi causa per omnia tacendum est, et simplicitati orthodoxe fidei committendum; nam exsuperat omnem intellectum, sicut scriptum est: Qui solus habes immortalitatem, et lucem habitas [11 1Kb] inaccessibilem; aut si quis de ea disputare ceperit, necessario multis modis multisque argumentationibus uerisimile [12 1Kb] suadebit, duabus principalibus Theologie partibus utens [13 1Kb] , affirmatiua quidem, que a Grecis , et abnegatiua, que [14 1Kb] uocatur [15 1Kb] . Una quidem, , diuinam essentiam seu substantiam esse aliquid eorum que sunt, id est, que dici aut intelligi possunt,  negat; altera uero, , omnia que sunt, de ea predicat, et ideo affirmatiua dicitur, non ut confirmet [16 1Kb] aliquid esse [17 1Kb] eorum que sunt, sed omnia, que ab ea sunt, de ea posse predicari suadeat. Rationabiliter enim per causatiua causale potest significari. Dicit enim esse ueritatem, bonitatem, essentiam, lucem, iustitiam, solem, stellam, spiritum, aquam, leonem, urbem, uermem, et cetera innumerabilia. Et non solum ex his, que sunt secundum naturam, eam edocet, sed ex his, que contra naturam, quando eam inebriari, stultamque [18 1Kb] esse, et insanire dicit. Sed de his nunc non est nostri propositi disserere; satis enim de talibus a sancto Dionysio Areopagita in symbolica Theologia dictum est. Ideoque ad id, quod a te quesitum est,  redeundum. Quesieras enim, utrum omnes categorie de Deo predicande sint proprie, an quedam ipsarum. DISC. Redeundum sane. Sed prius considerandum, ut arbitror, cur predicta nomina, essentiam dico, bonitatem, ueritatem, iustitiam, sapientiam, ceteraque id genus, que uidentur non solum diuina, sed etiam diuinissima, et nichil aliud preter illam ipsam diuinam substantiam seu essentiam significare, metaphorica fieri, id est, a creatura ad Creatorem translata, predictus sanctissimus pater atque Theologus pronunciarit. Non enim sine quadam mystica atque secreta ratione talia dixisse estimandum. MAG. Bene uigilas; non enim hoc quoque inconsiderate transeundum [esse] [19 1Kb] uideo. Ac per hoc respondeas uelim, utrum Deo aliquid  oppositum aut sibi cointellectum intelligas. Oppositum dico, aut per priuationem, aut per contrarietatem, aut per relationem, aut per absentiam: cointellectum uero, hoc est, simul cum eo eternaliter intellectum, non tamen ei cessentiale. DISC. Clare uideo quod [20 1Kb] uelis, ac per hoc, neque aliquid ei oppositum, neque sibi cointellectum , hoc est, quod sit alterius essentie, quam ipse est, dicere  ausim. Nam opposita per relationem ita sibi semper opposita sunt, ut simul et inchoare incipiant, et simul esse [1 1Kb] desinant, dum [2 1Kb] eiusdem nature sint, ut simplum ad [3 1Kb] duplum, subsesqualterum ad sesqualterum; aut per negationem, ut est, non est; aut per qualitales naturales; per absentiam, ut lux atque tenebre; aut secundum priuationem, ut mors et uita; aut per contrarium, ut sanitas et imbecillitas, [uox et silentium] [4 1Kb] . Hec autem [5 1Kb] his, que intellectui succumbunt atque sensui, recta ratione attribuuntur, ac per hoc in Deo non sunt. Ea quippe, que a seipsis discrepant, eterna esse non possunt. Si enim eterna essent, a se inuicem non discreparent. Aeternitas enim sui similis est, et tota per totum, in seipsa una simplex indiuiduaque subsistit.  Est siquidem omnium unum principium unusque finis, in nullo a seipso discrepans.

14. Eadem ratione ceternum Deo esse, quod sibi cessentiale non sit, nescio quis audeat affirmare. Nam si hoc cogitari aut inueniri potest, necessario sequitur, non esse unum omnium principium, sed duo quedam seu plura, longe a se inuicem differentia. Quod uera ratio sine ulla hesitatione renuere consueuit. Merito ab uno omnia, a duobus autem uel pluribus nichil esse inchoat. MAG. Recte disceptas, ut estimo. Si igitur predicta diuina nomina opposita e regione sibi alia nomina respiciunt, necessario etiam res, que proprie eis significantur, oppositas sibi contrarietates obtinere intelliguntur, ac per hoc de Deo, cui nichil [6 1Kb] oppositum [7 1Kb] , aut cum quo ceternaliter  natura differens nichil [8 1Kb] inspicitur, proprie predicari non possunt. Predictorum enim nominum aliorumque sibi similium nullum uera ratio reperire potest, cui non ex aduersa parte, aut secum in eodem genere, differens aliud, ab ipso discedens nomen non reperiatur. Et quod in nominibus cognoscimus, necessarium, ut in [9 1Kb] his rebus, que ab eis significantur, cognoscamus. Sed quoniam diuine significationes, que in sacra Scriptura a creatura ad Creatorem translate [10 1Kb] de Deo predicantur, si tamen recte dicitur aliquid de Deo posse predicari, quod alio loco considerandum est, innumerabiles sunt, et paruitate nostre ratiocinationis nec inueniri, nec in simul colligi possunt, pauca tamen exempli gratia diuina uocabula ponenda sunt. Essentia  ergo dicitur Deus, sed proprie essentia non est, cui opponitur nichil; igitur est, id est, superessentialis. Item bonitas dicitur, sed proprie bonitas non est; bonitati enim malitia opponitur; igitur, plusquam bonus, et [11 13Kb] , id est, plusquam bonitas. Deus dicitur, sed [12 1Kb] non proprie Deus est; uisioni enim cecitas opponitur,  et uidenti non uidens: igitur [13 1Kb] , plusquam uidens, si uidens interpretatur. Sed si [14 1Kb] ad aliam originem huius nominis recurras, ita ut non a uerbo , uideo, sed a uerbo , id est curro, , Deum, deriuari intelligas, adest tibi similiter eadem ratio. Nam currenti non currens opponitur, sicut tarditas celeritati. Erit igitur , id est, plusquam currens, sicut scriptum est; uelociter currit sermo eius. Nam hoc de Deo uerbo, quod ineffabiliter per omnia, que sunt, ut sint, currit, intelligimus. Eodem modo de ueritate accipere debemus. ueritati etenim falsitas opponitur, ac per hoc proprie ueritas non est; igitur est, et [15 37Kb] , plusquam uerus, et plusquam ueritas. Eadem ratio in omnibus diuinis nominibus obseruanda  est. Non enim proprie dicitur eternitas, quoniam eternitati temporalitas opponitur; igitur est, et [16 1Kb] , plusquam eternus, et plusquam eternitas. De sapientia quoque nulla alia occurrit ratio, ideoque proprie de Deo predicari non est arbitrandum, quoniam sapientie [17 1Kb] et sapienti insipiens et insipientia [18 1Kb] oppugnant; proinde , id est, plusquam sapiens, et , plusquam sapientia, recte uereque dicitur. Similiter plusquam uita est, siquidem uite mors opponitur. Eodem modo de luce intelligendum est; nam luci tenebre obstant. Hactenus, ut arbitror, de his sufficienter dictum est. DISC. Atqui fatendum, satis esse dictum. Nam de talibus quecunque necessaria sunt proferri propter ea, que presenti negotio [19 1Kb] disputanda  sunt, nunc nostre disceptationis propositum non admittit. Redi igitur, si placet, ad denarie quantitatis categoriarum considerationem. MAG. Intentionis tue acumen, que adhuc admodum peruigil uidebatur, admiror. DISC. Unde, queso, dicas? MAG. Nonne diximus, quod ineffabilis natura nullo uerbo, nullo nomine, seu aliquo sensibili sono, nulla re significata proprie possit significari? Et hoc dedisti. Non enim proprie, sed translatiue dicitur essentia, ueritas, sapientia, ceteraque huiusmodi; sed superessentialis, plusquam ueritas, plusquam sapientia, et similia dicitur. Sed nonne et hec quasi quedam propria nomina uidentur esse, si essentia proprie non dicitur, superessentialis autem proprie? Similiter si ueritas seu sapientia proprie non uocatur,  plus uero quam ueritas [20 1Kb] , et plusquam sapientia proprie dicitur [21 1Kb] ? Non ergo propriis nominibus caret; hec enim nomina, quamuis apud Latinos sub uno accentu, subque una [22 1Kb] compositionis harmonia usitate non proferantur, excepto eo nomine quod est superessentialis, a Grecis tamen sub uno tenore composita pronunciantur. Nunquam enim, aut uix  inuenies, superbonum seu [1 1Kb] supereternum ceteraque similia composite proferri. DISC. Et [2 1Kb] ego ipse ualde admiror, quo intendebam, quando [3 1Kb] hanc non spernendam inquisitionem intactam pretermiseram. Atque ideo eam a te aperiri obnixe postulo. Quoquo modo enim diuina substantia seu simplicibus orationis partibus, seu compositis, seu solutis, grece seu latine, tantum ut proprie proferatur, non ineffabilis esse uidebitur. Non enim ineffabile est, quod quodammodo fari potest. MAG. Nunc uigilas, ut [4 1Kb] uideo. DISC. uigilo quidem, sed de hac interposita questione nil adhuc uideo. MAG. Redi igitur ad ea, que paulo superius inter nos confecta sunt. Duas namque, ni fallor, sublimissimas theologie partes esse diximus; et hoc non ex nobis, sed auctoritate S. Dionysii Areopagite accipientes, qui  apertissime, ut dictum est, bipertitam Theologiam asserit esse, id est, [5 11Kb] et , quas Cicero in intentionem [6 1Kb] et repulsionem transfert, nos autem, ut apertius uis nominum clarescat, in affirmationem et negationem maluimus tranferre. DISC. Talium, ut arbitror, recordari me uideo. Sed quid ad hec, que nunc considerare uolumus, prosint, nondum agnosco [7 1Kb] . MAG. Nonne uides, hec duo, affirmationem uidelicet et negationem, sibi inuicem opposita esse? DISC. Satis uideo, et nil plus contrarium posset [8 1Kb] esse, arbitror. MAG. Intende igitur diligentius. Nam cum ad perfecte ratiocinationis contuitum perueneris, satis clare [9 1Kb] considerabis, hec duo, que uidentur inter se esse contraria, nullo modo sibimet opponi, dum circa diuinam naturam uersantur,  sed per omnia in omnibus sibi inuicem consentiunt [10 1Kb] . Et ut hoc apertius fiat, paucis utamur exemplis. uerbi gratia, dicit, ueritas est; contradicit, ueritas non est. Hic uidetur quedam forma contradictionis; sed dum intentius inspicitur [11 1Kb] , nulla controuersia reperitur. Nam que dicit, ueritas est, non affirmat, proprie diuinam substantiam ueritatem esse, sed tali nomine per metaphoram a creatura ad Creatorem uocari posse; nudam siquidem omnique propria significatione relictam diuinam essentiam talibus uocabulis uestit. Ea uero, que dicit, ueritas non est, merito diuinam naturam incomprehensibilem ineffabilemque [12 1Kb] clare cognoscens [13 1Kb] , non eam negat esse, sed ueritatem nec uocari proprie, nec esse. Omnibus enim significationibus,  quas [14 1Kb] Diuinitatem induit [15 1Kb] , eam spoliare non nescit. Una enim [16 1Kb] dicit, sapientia est, uerbi gratia, eam induens; altera dicit, sapientia non est, eandem exuens. Una igitur dicit, hoc uocari potest, sed non dicit, hoc proprie est; altera dicit, hoc non est, quamuis ex hoc appellari potest. DISC. Hec, ni fallor, apertissime uideo, et ea [17 1Kb] que adhuc mihi a se inuicem discrepantia  uidebantur, nunc inter se inuicem conuenire, et in nullo a seipsis dissentire, dum circa Deum considerantur, luce clarius patescunt. Sed quomodo ad presentis questionis solutionem attineant, nondum nosse me fateor.

MAG. Attende igitur uigilantius, atque ipsas significationes, que prius adiecte sunt, superessentialem dico, plusquam ueritatem, plusquam sapientiam, ceterasque similes, ad quam partem Theologie pertineant, utrum affirmatiue an negatiue applicande sunt, quantum tibi possibile [18 1Kb] , edissere. DISC. Hoc per meipsum discernere non satis audeo. Nam cum predictas significationes negatiua carere particula considero, que est non, negatiue parti Theologie adiungere eas [19 1Kb] pertimesco. Si uero  affirmatiue parti easdem adiunxero, intellectum earum mihi non consentire cognosco. Cum enim dicitur, superessentialis est, nil aliud mihi [20 1Kb] datur intelligi, quam negatio essentie. Qui enim dicit, superessentialis est, aperte negat essentialem esse. Ac per hoc, quamuis in pronunciatione uocum negatio non appareat, occulte tamen ipsius intellectus bene considerantes non latet. Proinde, ut arbitror, fateri cogor, has predictas significationes, que negatione uidentur carere, quantum datur intelligere, plus negatiue Theologie parti quam affirmatiue conuenire. MAG. Cautissime et uigilantissime respondisse te uideo, multumque approbo, quomodo in pronunciatione affirmatiue partis intellectum negatiue subtilissime perspexisti. Fiat igitur, si  placet, presentis huius questionis solutio hoc modo, ut hec omnia [21 1Kb] , que adiectione super uel plusquam particularum de Deo predicantur, ut est superessentialis, plusquam ueritas, plusquam sapientia, et similia, duarum predictarum Theologie partium in se plenissime sint comprehensiua; ita ut in pronunciatione formam affirmatiue, in [22 1Kb] intellectu uero uirtutem abdicatiue [23 1Kb] obtineant. Et hoc breui concludamus exemplo. Essentia est, affirmatio; essentia non est, abdicatio; superessentialis est, affirmatio simul et abdicatio [24 1Kb] . In superficie etenim negatione caret; in [25 1Kb] intellectu negatione pollet. Nam qui dicit, superessentialis est, non, quid est, dicit, sed, quid non est; dicit enim essentiam non esse, sed  plusquam essentiam. Quid autem illud est, quod plusquam essentia est, non exprimit, asserens, Deum non esse aliquid eorum que sunt, sed plus quam ea que sunt esse: illud autem esse quid sit, nullo modo definit. DISC. In hac questione non diutius demorandum, ut estimo, et nunc, si uidetur, categoriarum natura consideranda est. MAG. Aristoteles acutissimus apud Grecos, ut aiunt, naturalium  rerum discretionis repertor, omnium rerum, que post Deum sunt, et ab eo create, [1 1Kb] innumerabiles uarietates in decem uniuersalibus generibus conclusit, que decem categorias, id est, predicamenta uocauit. Nihil enim, ut ei uisum [2 1Kb] , in multitudine creatarum rerum, uariisque animorum motibus inueniri potest, quod in aliquo predictorum generum includi non possit. Hec autem a Grecis uocantur , , [3 28Kb] , , , , , , , . Que latialiter dicuntur essentia, quantitas, qualitas, ad aliquid, situs, habitus, locus, tempus, agere, pati. Horum autem decem generum innumerabiles subdiuisiones sunt, de quibus nunc disputare presens negotium non admittit, ne longius a proposito recedamus,  presertim cum illa pars philosophie, que dicitur dialectica, circa horum generum diuisiones a generalissimis ad specialissima, iterumque collectiones [4 1Kb] a specialissimis ad generalissima uersetur [5 1Kb] .

15. Sed, ut ait sanctus pater Augustinus in libris de Trinitate, dum ad [6 1Kb] theologiam, hoc est, ad diuine essentie inuestigationem peruenitur, categoriarum uirtus omnino extinguitur. Nam in ipsis naturis a Deo conditis, motibusque earum, categorie qualiscunque sit potentia, preualet. In ea uero natura, que nec dici, nec intelligi potest, per omnia in omnibus deficit. Attamen, ut prediximus, quemadmodum fere omnia, que de natura conditarum rerum proprie predicantur, de conditore rerum per metaphoram, significandi gratia, dicuntur:  ita etiam categoriarum significationes, que proprie in rebus conditis dignoscuntur, de causa omnium non absurde possunt proferri, non ut proprie significent, quid ipsa sit, sed ut translatiue, quid de ea nobis quodammodo eam inquirentibus probabiliter cogitandum est, suadeant [7 1Kb] . DISC. Clare conspicio, nulla [8 1Kb] ratione categorias de natura ineffabili proprie posse predicari. Nam si [9 1Kb] aliqua categoriarum de Deo proprie predicaretur, necessario genus esse Deus sequeretur. Deus autem nec genus, nec species, nec accidens est. Nulla igitur categoria proprie Deum significare potest. MAG. Recte intueris. Non [10 1Kb] in uanum, ut arbitror, in predictis rationibus duarum partium theologie sudare uoluimus. Non enim tam facile ac fere absque ullo labore ad hanc  categoriarum disputationem peruenire ualuissemus, non posse scilicet proprie de Deo predicari, nisi prius de primordialibus causis ab una omnium causa preconditis, essentiam dico, bonitatem, uirtutem, ueritatem, sapientiam ceterasque huiusmodi, ad purum conficeremus, non aliter nisi translatiue Deum  significare. Nam si sublimissime naturarum omnium post eam ordinatarum create cause, solisque pure mentis aspectibus perspicue, ab una omnium ineffabili causa excellentia essentie deseruntur, ut nullo modo earum uocabulis ea proprie possit significari: quid dicendum est de his decem generibus predictis, que non solum in rebus intelligibilibus, uerum etiam in rebus sensibilibus dignoscuntur? Numquid credibile est, ut uere ac proprie de diuina atque ineffabili natura predicentur? [11 1Kb] DISC. Ita arbitror incredibile esse. Non est igitur , quia plus est quam ; et tamen dicitur , quia omnium , id est [12 1Kb] essentiarum, creatrix est. Non est quantitas [13 1Kb] , quia plus quam quantitas est. Omnis enim quantitas tribus spatiis extenditur, longitudine  quidem, latitudine, altitudine. Que iterum [14 1Kb] tria spatia senario protenduntur numero. Nam longitudo sursum et deorsum; latitudo dextrorsum et sinistrorsum; altitudo ante et retro protenditur [15 1Kb] . Deus autem omni spatio caret. Caret igitur quantitate. Item quantitas [est] [16 1Kb] in numero partium, aut naturaliter coniunctarum, ut est linea aut [17 1Kb] tempus, aut naturaliter disiunctarum, ut sunt numeri, seu corporales, seu intelligibiles. Diuina [18 1Kb] substantia nec continuis partibus componitur, nec diuiduis distinguitur. Non est igitur quantitas. Quantitas tamen non incongrue denominatur duobus modis, aut quia quantitas sepe pro magnitudine uirtutis ponitur, aut quia totius quantitatis principium est et causa. De qualitate quoque non aliter intelligendum.  Nulla enim Deus qualitas est, nulla ei accidit, nullius est [19 1Kb] particeps. At uero sepissime qualitas de eo predicatur, aut quia totius qualitatis conditor est, aut quod qualitas frequentissime in significatione uirtutum ponitur. Nam et [20 1Kb] bonitas et iustitia ceteraque uirtutes qualitates esse dicuntur, Deus autem uirtus est, et plusquam uirtus.

16. Relationis autem ratio non tam aperte patescit, quemadmodum aliarum categoriarum definitiones apparent. uidetur enim ista sola categoria ueluti proprie in Deo predicari. Atque ideo cum summa diligentia inuestigandum esse uideo, utrum proprie in summa ac sancta Trinitate trium maximarum substantiarum Pater relatiue ad Filium dicitur, [21 1Kb] similiter Filius ad Patrem, Spiritus quoque sanctus  ad Patrem et Filium, quia Spiritus amborum est; hec enim nomina habitudinum [22 1Kb] esse sanctus pater Gregorius Theologus indubitanter asserit: an etiam, quemadmodum cetere categorie, ita et [23 1Kb] ista, que dicitur relationis siue habitudinis, metaphorice de Deo predicari, [24 1Kb] credendum et intelligendum  sit. MAG. Rationabiliter, ut estimo, ad inuestigandum ueritatis mysterium procedis. Nulla enim categoriarum preter istam solam de Deo proprie predicari uidetur. Sed utrum ita sit nec ne, piissime cautissimeque inquirendum. Nam si proprie de Deo dicitur, omnis ferme predicta nostra ratiocinatio euacuabitur. Uniuersaliter enim diximus, nil proprie de Deo aut dici aut intelligi posse. Presertim categoria relationis non inter decem genera categoriarum reputabitur, si proprie de Deo pronunciatur. Si autem hoc confectum fuerit, categoriarum numerus non denario, sed nouenario concludetur. Restat igitur, ut intelligamus, hanc etiam categoriam, sicut et [1 1Kb] ceteras, translatiue de Deo predicari. uera siquidem ratiocinatio ad hoc inuitat atque coartat, ne ea, que predicta sunt, incipiant uacillare. Quid  enim? Numquid ueris ratiocinationibus obsistit, si dicamus, Patrem et Filium ipsius habitudinis, que dicitur ad aliquid, nomina esse, et plusquam habitudinis? Non enim credendum est, eandem habitudinem in excelsissimis [2 1Kb] diuine essentie substantiis, et in his, que post eam ab ea condita sunt [3 1Kb] . Ut enim, ni fallor, quemadmodum superat omnem essentiam, sapientiam, uirtutem, ita etiam et omnem habitudinem [4 1Kb] ineffabiliter supergreditur. Quis enim crediderit, talem habitudinem inter Patrem et uerbum suum [5 1Kb] esse, qualem inter Abraham et Isaac potest cogitare? Hic [6 1Kb] enim habitus carnalis ex diuisione nature post [7 1Kb] peccatum primi hominis in [8 1Kb] multiplicatione per generationem inquiritur: illic ineffabilis ingenite  geniteque substantie sibimet copula creditur, proutque datur, diuini luminis radio cognoscitur; hic quod queritur, non ex natura processit, ut diximus, sed ex uitio: illic quod cogitatur, ex ineffabili diuine bonitatis fecunditate procedere cognoscitur. Sed ad ceteras categorias transeamus. DISC. Sex restant, ni fallor, quarum prima , id est iacere, quam alii situm appellant. Situs autem intelligitur in positione cuiusdam creature, siue uisibilis siue inuisibilis. uerbi gratia, de aliquo corpore dicitur, aut iacet aut stat. Similiter de animo dicitur, si quietus, iacet; si peruigil, stat. Status namque [9 1Kb] huic categorie [10 1Kb] applicari solet; nam motus ad tempus refertur. Sed quia Deus nec stat, nec iacet, predicta categoria nulla ratione proprie  de eo predicari potest [11 1Kb] . At uero quoniam standi et iacendi causa est; in ipso enim omnia et stant, hoc est, immutabiliter secundum suas rationes subsistunt, et iacent, hoc est quiescunt; finis enim [12 1Kb] omnium est, ultra quem nichil appetunt: potest de eo translatiue iacere uel situs predicari. Nam si uere proprieque Deus iacet, aut sedet, aut stat, positione non caret. Si non caret positione localis est. Non  est autem localis. Nullo igitur situ continetur.

17. MAG. Clare, quid uelis, perspicio. Ac per hoc ad habitudinis categoriam transeundum esse uideo. Que omnium categoriarum propter nimiam sui amplitudinem obscurissima esse uidetur. Non enim est ulla categoria fere, in qua habitus quidam inueniri non possit; nam et essentie seu substantie habitu quodam ad se inuicem respiciunt. Dicimus enim, rationabilis essentia irrationabilisque qua proportione, id est [13 1Kb] quo habitu, ad se inuicem respiciunt. Non enim irrationabilis diceretur, nisi ab habitu absentie rationis; quomodo non aliunde rationabilis uocatur, nisi habitu presentie rationis. Omnis enim [14 1Kb] proportio habitus est, quamuis non omnis habitus proportio. Proprie namque proportio  non minus quam in duobus potest inueniri; habitus uero etiam [15 1Kb] in singulis rebus perspicitur [16 1Kb] . uerbi gratia, habitus rationabilis anime uirtus est. Est igitur proportio species quedam habitudinis. Si autem exemplo uis declarari, quomodo habitus proportionalis in essentia inuenitur, ex numeris elige exemplar. Numeri enim, ut estimo, essentialiter in omnibus intelliguntur; in numeris namque omnium rerum subsistit essentia. uides igitur, qualis proportio est in duobus et tribus. DISC. uideo plane, sesqualteram [17 1Kb] esse arbitror, et hoc uno exemplo aliorum omnium substantialium numerorum, inter se inuicem collatorum [18 1Kb] , uarias proportionis species possum cognoscere. MAG. Intende itaque [19 1Kb] ad reliqua, et cognosce, nullas quantitatis species esse, seu  qualitatis, seu ipsius, que dicitur ad aliquid, seu situs, lociue, temporisue, agendi, uel patiendi, in quibus quedam species habitudinis non reperiatur. DISC. Sepe talia quesiui, et ita reperi. Nam, ut paucis [20 1Kb] exemplis utar, in quantitatibus magna et parua et media inter se comparata, multa [21 1Kb] pollent habitudine. Item in quantitatibus numerorum, linearum, temporum, aliorumque similium habitudines proportionum [22 1Kb] perspicue reperies.

18. Similiter in qualitate. uerbi gratia, in coloribus album, et nigrum, mediusque [23 1Kb] , qualiscunque sit, color habitu sibimet iunguntur [24 1Kb] . Album siquidem et nigrum, que extremos colorum locos obtinent, habitu extremitatis ad se inuicem respiciunt. Color autem ad extrema sui, album dico nigrumque, habitu  medietatis respicit. In ea quoque categoria, que dicitur , id est ad aliquid, clare apparet, qualis habitus sit [25 1Kb] patris ad filium, seu filii ad patrem, amici amico, dupli ad simplum, ceteraque huiusmodi.

19. De situ quoque facile patet, quomodo stare et iacere habitudinem quandam inter se inuicem possideant. Hec enim ex diametro sibi e [26 1Kb] regione  respondent. Nequaquam enim [1 1Kb] intellectum standi absolutum ab intellectu iacendi cogitabis; sed semper simul occurrunt, quamuis in re aliqua non simul appareant [2 1Kb] .

20. Quid dicendum est de loco? Quando superiora, inferiora et media considerantur, nunquid habitudine carent? Nullo modo. Non enim hec omnia ex natura rerum proueniunt, sed ex [3 1Kb] respectu quodam intuentis eas per partes. Sursum siquidem et deorsum in uniuerso non est, atque ideo neque superiora, neque inferiora, neque media in uniuerso sunt; nam uniuersitatis consideratio hec respuit, partium uero introducit intentio. Eadem ratio est de maiori et minori. Nullum enim in suo genere paruum aut magnum esse potest, ex cogitatione tamen comparantium diuersas quantitates talia inuenta  sunt. Ideoque locorum seu partium contemplatio habitum in talibus gignit. Nulla enim natura maior aut minor alia natura sit [4 1Kb] , sicut neque superior neque inferior, cum una omnium subsistat natura, ex uno Deo condita. DISC. Quid de tempore? Nonne in ipsis, dum inter se inuicem conferuntur, luculenter habitus arridet? uerbi gratia, diei [5 1Kb] ad horas, hore ad punctos, puncti ad momentum, momenti ad atoma. Similiter in superioribus temporum commensurationibus, si quis ascenderit, reperiet. In his enim omnibus habitus totius ad partes, partiumque [6 1Kb] ad totum perspicitur. MAG. Profecto non aliter. DISC. Quid in diuersis [7 1Kb] agendi et [8 1Kb] patiendi motibus? Nonne habitus ubique relucet? Nam amare et amari  habitudines sunt amantis et amati, siquidem inter se inuicem [9 1Kb] respiciunt; siue in una persona sint, quod a Grecis dicitur , id est, cum actio et passio in una eademque inspicitur persona, ut meipsum amo; siue inter duas personas, quod a Grecis dicitur , id est, cum alia persona amantis, et alia amati [10 1Kb] sit, ut amo te. MAG. Et hec uera esse decerno [11 1Kb] . DISC. Quero igitur a te, quare ista categoria habitudinis, cum ceteris categoriis naturaliter inesse uideatur, per [12 1Kb] se specialiter, ueluti suis propriis rationibus subnixa, suum in denaria categoriarum quantitate locum obtineat. MAG. An forte, quia in omnibus inuenitur, propterea in seipsa subsistit? Nam quod omnium est, nullius proprie est, sed ita est in omnibus, ut in seipsa subsistat. Eadem  enim ratio etiam [13 1Kb] in categoria essentie inspicienda est. Quid enim? Nunquid, cum decem categorie sint, una earum essentia seu substantia dicitur, nouem uero accidentia sunt, et in subsistentia subsistunt? Per se enim subsistere non possunt. Essentia in omnibus esse uidetur, sine qua esse non possunt, et tamen per se locum suum obtinet. Quod enim omnium est, nullius proprie est, sed omnium commune; et dum in omnibus subsistat,  per seipsum propria sua ratione esse non desinit. De quantitate similiter dicendum. Dicimus enim quanta essentia, quanta qualitas, quanta relatio, quantus situs, quantus habitus, quam magnus locus, quam paruum uel spatiosum tempus, quanta actio, quanta passio? uidesne, quam late patet per ceteras categorias quantitas? Non [14 1Kb] tamen suum proprium deserit statum. Quid de qualitate? Nonne et ipsa de omnibus aliis [15 1Kb] categoriis frequenter predicari solet? Dicimus enim, qualis , qualis magnitudo, qualis relatio, situs, habitus, locus, tempus, agere, pati? Hec enim omnia, qualia sunt, interrogamus; non tamen qualitas sui proprii generis rationem deserit. Quid ergo mirum, si categoria habitudinis, dum in omnibus inspicitur,  propriam suam rationem possidere dicatur? DISC. Nullo modo mirandum; nam uera ratio suadet, non aliter esse [16 1Kb] posse. MAG. Nonne igitur uides, diuinam essentiam nullius habitudinis participem esse, de ea tamen non incongrue, quoniam ipsius est causa, predicari posse? Si enim proprie de ipsa habitus predicaretur, nequaquam suimet, sed alterius esset. Omnis quippe [17 1Kb] habitus in aliquo subiecto intelligitur, et alicuius accidens est, quod de Deo, cui nullum accidit, et qui [18 1Kb] accidit nulli, in nulloque intelligitur, et nullum in ipso, impium est credere [19 1Kb] . DISC. Satis de hac categoria disputatum est, ut arbitror.

21. MAG. Quid igitur? Nonne ex his, que predicta sunt, de ceteris categoriis breuiter possumus colligere? Non enim Deus locus, neque tempus  est; attamen locus omnium translatiue dicitur, et tempus, quia omnium locorum temporumque causa est. Omnium quippe definitiones, quasi quidam loci, in ipso subsistunt, et ab ipso quasi a quodam tempore, per ipsum ueluti per quoddam tempus, et in ipsum ueluti in finem quendam temporum, motus omnium et incipit, et mouetur, et desinit, dum ipse nec se moueat per tempus, nec ab alio moueatur. Quid enim? Num [20 1Kb] si proprie locus diceretur et tempus, uideretur non extra omnia per excellentiam essentie, sed in numero omnium, que sunt, includi? Locus siquidem et tempus inter omnia, que creata sunt, computantur. In his namque duobus totus mundus, qui nunc est, consistit, et sine quibus esse non potest. Ideoque a Grecis dicuntur  , id est, quibus sine [21 1Kb] uniuersitas esse non ualet. Omne enim, quod in mundo est, moueri tempore, loco [22 1Kb] definiri [23 1Kb] necesse est; et locus ipse definitur, et tempus mouetur; Deus autem nec mouetur, nec definitur. Nam locus, quo definiuntur omnia loca, locus locorum est. Et quia ille a nullo locatur, sed omnia intra se collocat, non locus, sed plusquam locus est. A nullo namque definitur, sed omnia definit. Causa igitur est omnium [24 1Kb] . Eodem  modo causa temporum tempora mouet, ipsa uero a nullo, in nullo tempore mouetur. Est enim plusquam tempus, et plusquam motus. Neque locus igitur, neque tempus est. DISC. Ita quidem etiam luce clarius apparent, que dicta sunt, in tantum, ut iam nunc de natura categoriarum, deque earum translatione in diuine essentie significationem satis dictum uideatur propter cetera, que ad presens negotium necessario pertinent.

22. MAG. Horum decem generum quattuor in statu sunt, id est , quantitas, situs, locus; sex uero in motu, qualitas, relatio, habitus, tempus, agere, pati. Nec te latere hoc estimo. DISC. Imo mihi clare patet, ac de his nil amplius quesierim. Sed quorsum istuc? MAG. Ut scias plane, decem genera  predicta aliis duobus superioribus generalioribusque comprehendi, motu scilicet atque statu, que iterum generalissimo colliguntur genere, quod a Grecis , a nostris uero uniuersitas appellari consueuit. DISC. Hoc ualde libet propter eos, qui putant, in natura rerum nullum genus generalius preter [1 1Kb] decem predicta genera, que ab Aristotele et inuenta et nominata sunt, posse reperiri. MAG. Ratane itaque [1* 1Kb] tibi uidetur hec diuisio categoriarum in motum atque statum, id est, quattuor in statu, sex in motu?

23. DISC. Rata quidem. Sed adhuc de duabus non satis mihi patet, de habitu dico et relatione. He namque due categorie magis mihi uidentur esse in statu, quam in motu. Quod enim cunque [2 1Kb] ad perfectum  peruenerit [3 1Kb] habitum, immutabiliter manet. Nam si quodammodo moueatur [4 1Kb] , iam non esse habitum manifestum est. uirtus enim in anima tum uere habitus animi [5 1Kb] est, cum ei immutabiliter adheret, ut ab eo separari non possit. Ideoque corporum nulla uera habitudo inuenitur; nam armatus uel indutus potest armis seu indumentis carere. In relatione item status preualere estimatur. Relatio siquidem patris ad filium, seu dupli ad simplum, et e contrario, immobilis est. Nam pater semper pater est filii; similiter filius semper filius est patris, et cetera. MAG. Fortassis non magnopere [6 1Kb] hesitasses, si diligentius intuereris, quia omne, quod non simul connaturaliter perfecte [7 1Kb] inest creature, sed per incrementa quedam ad inseparabilem  incommutabilemque perfectionem procedit [8 1Kb] , in motu esse necesse est. Omnis autem habitus motu quodam ad perfectionem ascendit in eo, cuius habitus est. De qua perfectione, quis firmus fieri [9 1Kb] in hac uita presumat! Habitus igitur in motu est. De relatione item miror, cur dubitas, cum uideas, eam in uno eodemque esse non posse; in duobus namque semper uidetur [10 1Kb] . Duorum autem ad se inuicem  appetitus motu quodam fieri, quis dubitarit? Est item alia ratio, que apertissime ea, que in motu, ab his, que in statu sunt, discernit. Ut enim de ipsa generalissima ratione nunc plura non dicam, que omnia, que a Deo post Deum condita sunt, in motu esse manifestat---omnia namque ex non existentibus in existentia per generationem mouentur, ex non esse in esse diuina bonitate omnia uocante, ut sint, de nichilo; ut unumquodque eorum, que sunt, ad essentiam suam, genusque, speciemque, numerumque suum naturali appetitu mouetur [11 1Kb] ---ea proprie dicimus in statu esse, que per se subsistunt, nulliusque indigent subiecti, ut sint; que uero in aliquo existunt, quia per se subsistere [12 1Kb] non possunt, in motu esse non incongrue iudicamus.  Habitus itaque atque [13 1Kb] relatio in aliquo subiecto sunt, in quo semper esse naturali motu appetunt, quia sine eo esse non possunt. In motu igitur sunt.

24. DISC. Quid ergo dicemus de loco, de quantitate, de situ, que in his, que in statu sunt [14 1Kb] , posuisti? Nam de , id est [15 1Kb] essentia, nemo dubitat, quod nullius indiget ad subsistendum. Ab ipsa enim cetera fulciri creduntur. Hec uero, locum dico et quantitatem, situmque, inter accidentia essentie connumerantur. Ac per hoc illud subiectum, in quo sunt, et sine quo esse non possunt, appetendo mouentur. Et si ita est, omnia in motu sunt preter , que sola motu caret, eo solo excepto, quo omnia appetunt esse, quoniam sola per se subsistit.  MAG. Non usquequaque absurda est inquisitio tua, quia opinionem communem sequeris. Sed si diligentius intuearis, inuenies, locum a nullo contineri, continere uero omnia, que in eo locantur. Si [16 1Kb] enim nil [17 1Kb] aliud locus sit, nisi terminus atque definitio uniuscuiusque [18 1Kb] finite nature, profecto locus non appetit, ut in aliquo sit, sed omnia, que in eo sunt, ipsum merito terminum finemque suum semper desiderant, in quo naturaliter continentur, et sine quo in infinitum fluere uidentur. Locus itaque in motu non est, cum omnia, que in eo sunt, ad se moueantur, ipse uero stat. Eadem de quantitate atque situ ratio edocet. Quid enim? Unumquodque quantitatis seu positionis sensibilis intelligibilisue particeps, nisi ut ad perfectam suam [19 1Kb] quantitatem positionemue  perueniat, appetit, ut in ea quiescat. Non ergo appetunt, sed appetuntur. In motu itaque non sunt. Stant igitur. DISC. Num itaque [20 1Kb] accidentia hec tria dicenda sunt, quantitas, situs, locus, an per se subsistentie [21 1Kb] ?

25. MAG. Et hoc dignum quesitu uideo. Nam iuxta Dialecticorum opinionem omne, quod est, aut subiectum [22 1Kb] , aut de subiecto, aut in subiecto est [23 1Kb] .  uera tamen ratio consulta respondet, subiectum et de subiecto unum esse, et in nullo distare. Nam si, ut illi aiunt, Cicero subiectum est [1 1Kb] et prima substantia, homo uero de subiecto secundaque [2 1Kb] substantia, que differentia est iuxta naturam, nisi quia unum in numero, alterum in specie, cum nil aliud sit species, nisi numerorum unitas, et nil aliud numerus, nisi speciei pluralitas? Si ergo species tota et una est indiuiduaque in numeris, et numeri unum indiuiduum sunt in specie, que, quantum ad naturam, distantia est inter subiectum et de subiecto, non uideo. Similiter de accidentibus prime substantie intelligendum. Non aliud est enim [3 1Kb] , quod in subiecto dicitur, et aliud, quod in subiecto simul et de subiecto. Nam disciplina, ut exemplo utar,  una eademque est in seipsa, et in suis speciebus numerisque. Non aliud igitur uniuscuiusque propria disciplina, que a Dialecticis in subiecto dicitur [4 1Kb] solummodo, et aliud generalis disciplina, que ab iisdem in subiecto et de subiecto uocatur, ueluti in subiecto, prima scilicet substantia, subsistens de subiecto, id est, propria alicuius disciplina predicitur: sed una eademque est in toto et in partibus. Ac per hoc relinquitur subiectum et in subiecto. Si autem acutius uestigia sancti Gregorii Theologi, expositorisque sui Maximi sapientissimi sequens inspexeris, inuenies, omnino in omnibus, que sunt, per se ipsam incomprehensibilem non solum sensui, sed etiam intellectui esse. Atque ideo ex his ueluti circumstantiis suis intelligitur existere, loco  dico, quantitate, situ; additur etiam his tempus. Intra hec siquidem, ueluti intra quosdam fines circumpositos, essentia cognoscitur circumcludi, ita ut neque accidentia ei quasi in ea subsistentia uideantur esse, quia extrinsecus sunt; neque sine ea existere posse, quia centrum eorum est, circa quod uoluuntur tempora, loca uero et quantitates et situs undique collocantur. Categoriarum igitur quedam circa predicantur, que ueluti , id est, circumstantes dicuntur, quia circa [5 1Kb] eam inspiciuntur esse; quedam uero in ipsa sunt, que a Grecis , id est accidentia uocantur, qualitas, relatio, habitus, agere, pati. Que etiam extra eam in aliis categoriis intelliguntur, uerbi gratia, qualitas in quantitate, ut color in corpore. Item  qualitas in , ut in [6 1Kb] generibus inuisibilitas incomprehensibilitasque. Item [7 1Kb] relatio extra , pater ad filium, filius ad patrem. Non enim sunt ex natura, sed accidente corporum corruptibili generatione. Siquidem pater non nature [8 1Kb] filii pater est, neque filius nature [9 1Kb] patris filius est. Unius enim eiusdemque nature sunt pater et filius; nulla autem natura seipsam gignit, aut a seipsa gignitur. In ipsa uero [10 1Kb] relatio est, cum genus ad speciem refertur,  et species ad genus. Genus enim speciei est [11 1Kb] genus, et species generis est species. Habitus quoque et extra et intra reperitur, ut armatum, indutum secundum corpus dicimus. Habitus uero , generis, aut speciei, est uirtus ipsa immobilis, per quam genus, dum per species diuiditur, in seipso semper unum indiuiduumque permanet, et totum in speciebus singulis, et singule species in ipso unum sunt. Eadem uirtus et in specie perspicitur, que, dum per numeros diuidatur [12 1Kb] , sue indiuidue unitatis inexhaustam uim custodit. Omnesque numeri, in quos diuidi uidetur in infinitum, in ipsa finiti, unumque indiuiduum sunt. De agendo autem et patiendo nemo dubitat, cum uideamus corpora, dum ad quantitatem pertineant, et agere et pati. Genera  quoque et species ipsius , cum se in diuersas species numerosque [13 1Kb] multiplicant, agere uidentur. Si quis uero [14 1Kb] rationis uirtute iuxta illam disciplinam, que uocatur, et numeros in species, et species in genera, generaque in colligendo adunauerit, pati dicuntur, non quod ipse colligat; natura enim collecta sunt, sicut etiam diuisa; sed quia colligere actu rationis ea uidetur. Nam cum et [15 1Kb] eadem diuidit, similiter agere dicitur, ea uero pati.

26. DISC. Hec quamuis uideantur esse obscura, non tamen sic animum meum effugiunt, ut nil in eis purum atque discretum ei reluceat. Et quoniam uideo, omnes fere categorias inter se inuicem concatenatas [16 1Kb] , ut uix a se inuicem certa ratione  discerni possint; omnes enim omnibus, ut uideo, inserte sunt: in qua proprietate singula queque inueniri ualeant, aperias flagito. MAG. Quid tibi uidetur? Num in generibus generalissimis et in generibus generalioribus, in ipsis quoque generibus eorumque speciebus, atque iterum specialissimis speciebus, que atoma, id est indiuidua dicuntur, uniuersaliter proprieque continetur? DISC. Nil aliud esse uideo [17 1Kb] , in quo naturaliter inesse possit, nisi in generibus et speciebus, a summo usque deorsum descendentibus, hoc est, a generalissimis usque ad specialissima, id est, indiuidua; seu reciprocatim sursum uersus ab indiuiduis ad generalissima. In his enim ueluti naturalibus partibus uniuersalis subsistit. MAG. Ingredere ergo ad cetera. Num alibi  uidetur tibi esse quantitatis proprietas, nisi in numero partium, spatiisque [18 1Kb] , atque mensuris, siue ille partes continue sint, ut sunt linearum, temporum, ceterorumque, que continua quantitate continentur; siue segregate sint, certis naturalibusque finibus discrete, ut sunt numeri, atque omnis multitudo, in quibus discreta quantitas constare manifestum est? DISC. Et hoc luculenter apparet. MAG. Num et ea, que uocatur qualitas,  propriam sedem obtinet, nisi in figuris et superficiebus, siue in naturalibus corporibus, seu in geometricis, ut sunt plane, triangule, quadrate, multigone, rotunde, solida etiam in superficie, ut sunt cubica, conica, spherica? Nam solida corpora, siue naturalia, siue geometrica, quantum interius considerantur, propter tria spatia, in quibus sunt, longitudinem dico, latitudinem et [1 1Kb] altitudinem [2 1Kb] , ad quantitatem applicantur: dum uero [3 1Kb] superficies eorum perspicitur, qualitati iunguntur. Item in rebus incorporalibus, nonne maximum obtinet locum, cum omnes discipline, omnes uirtutes, siue rationabiles sint, seu irrationabiles, nondum tamen ad immutabilem mentis statum peruenientes, ad eam referantur? DISC. Ingredere ad ea, que restant;  hec enim plane uideo, et sic se habere assero. MAG. Num et ea, que a Grecis dicitur , a nobis uero ad aliquid, uel relatio, alium locum proprie in natura rerum possidet, nisi in proportionibus rerum seu numerorum, inque [4 1Kb] reciprocis eorum, que ad se inuicem respiciunt, conuersionibus inseparabilibus, ita ut [5 1Kb] , quod unum dicitur, non a seipso, sed ab altero, quod ei opponitur, accipere intelligatur? Cuius inconcusse amicitie inseparabilisque copule exempla sunt multiplices numeri inter se inuicem copulati, dupli, tripli, quadrupli, ceterique id genus in infinitum; item particulares, ut sunt [6 1Kb] sesqualteri, sesquitertii, sesquiquarti [7 1Kb] , ceterique huiusmodi. In quibus omnibus non solum integri numeri ad se inuicem comparati proportionibus  diuersis pollent, sed etiam singulorum numerorum partes sibi inuicem coniuncte proportionum rationibus inseparabiliter copulantur. Et non solum hoc in ipsis terminis numerorum, uerum etiam in proportionibus proportionum, quas arithmetici proportionalitates appellant, reperies. DISC. Illud quoque non ignoro. Hec enim artium peritis notissima sunt.

MAG. Quid de situ dicendum est? Nonne in ordinibus rerum naturalibus, seu artificialibus corporalium seu spiritualium positionibus, proprium locum obtinet? Cum enim dico, primum, secundum, tertium, ac deinde, siue in totis, siue in partibus, siue in generibus, siue in speciebus, nonne situm quendam singulorum considero? Item si dextrorsum, sinistrorsum,  sursum, deorsum, ante, retro dixero, quid aliud preter positionem quandam, siue generaliter totius mundi, seu partium eius demonstro? Nam qui dicit de aliquo corpore, iacet, seu sedet, seu stat, nil aliud insinuat, nisi aut [8 1Kb] deorsum accumbit, aut sursum uersus [9 1Kb] erigitur, aut ueluti [10 1Kb] quodam libramine inter sursum atque deorsum pendet. Item si  quis de animo talia dixerit, nil aliud uidebitur intelligere, nisi quod aut adhuc in passionibus delictorum iaceat, aut quodammodo eas deserere conetur [11 1Kb] , aut perfecte in uirtutes erigatur. DISC. Et hoc ad intelligendum non adeo difficile uidetur. Sequere, que restant. MAG. Habitus restat, ut estimo. Qui apertissime in uirtutum seu uitiorum certis possessionibus inspicitur. Omnis enim disciplina, hoc est, omnis rationabilis animi motus aut irrationabilis, dum ad certum statum peruenerit, ita ut nullo modo ab eo ulla occasione moueri possit, sed semper animo adhereat [12 1Kb] , ut unum id ipsumque ei esse [13 1Kb] uideatur [14 1Kb] , habitus dicitur. Ac per hoc omnis perfecta uirtus animo inseparabiliter adherens, uere ac proprie habitus appellatur. Proinde in corporibus, in  quibus nil stabile uidetur esse [15 1Kb] , aut uix aut nunquam proprie habitus [16 1Kb] inuenitur. Quod enim semper non habetur, quamuis ad tempus haberi uideatur, abusiue habitus nominatur [17 1Kb] . DISC. Tende ad cetera; hoc enim uerisimile esse nullus [18 1Kb] denegat.

27. MAG. Locus sequitur, qui, ut paulo ante diximus, in definitionibus rerum, que definiri possunt, constituitur. Nil enim aliud est locus, nisi ambitus, quo unumquodque certis terminis concluditur [19 1Kb] . Locorum autem multe species sunt; tot enim loca sunt, quot res, que circumscribi possunt, siue corporales, siue incorporales sint. uerbi gratia, corpus est compositio quedam quattuor elementorum qualitatibus [20 1Kb] , sub una quadam specie conglobata. Hac enim definitione, generali quadam descriptione,  omnia corpora, que materie [21 1Kb] ac forma consistunt, concluduntur. Item spiritus est natura incorporea, forma per se atque [22 1Kb] materie [23 1Kb] carens. Omnis enim spiritus, siue rationabilis siue intellectualis sit, per se ipsum informis est. Si uero conuersus fuerit ad causam suam, hoc est, ad uerbum, per quod facta sunt omnia, tunc formatur. Est igitur una forma omnium spirituum, rationabilium et intellectualium, Dei uerbum. Si uero irrationabilis spiritus sit, similiter informis est per seipsum, formatur tamen rerum sensibilium phantasiis. Est iterum forma omnium spirituum irrationabilium phantasia corporalium rerum, in memoria eorum per corporales sensus infixa. Item in disciplinis liberalibus plurima loca reperiuntur. Nulla enim ars est,  que suis locis careat, ut sunt loci [24 1Kb] dialectici, a genere, a specie, a nomine, ab antecedentibus, a consequentibus, a contrariis, ceterique [25 1Kb] huiusmodi, de quibus nunc disserere [26 1Kb] longum est. Nam tam late patent dialectici loci, ut, undecunque dialecticus animus in [27 1Kb] natura rerum argumentum, quod rei dubie facit fidem, repererit, locum argumenti esse  describat, seu argumenti sedem. Similiter in aliis artibus reperies; que suis locis, id est, propriis definitionibus ambiuntur. Quarum exempla sunt hec. GRAMMATICA est articulate uocis custos et moderatrix disciplina [1 1Kb] . RHETORICA est finitam causam persona, materia [2 1Kb] , occasione, qualitate, loco, tempore, facultate discutiens copiose atque ornate [3 1Kb] disciplina; breuiterque [4 1Kb] definiri potest, RHETORICA est finite cause septem periochis sagax et copiosa disciplina. DIALECTICA est communium animi conceptionum rationabilium diligens inuestigatrixque disciplina. ARITHMETICA est numerorum contemplationibus animi [5 1Kb] succumbentium rata intemerataque disciplina. GEOMETRIA est planarum figurarum solidarumque spatia superficiesque sagaci mentis intuitu considerans  disciplina. MUSICA est omnium, que sunt [6 1Kb] siue [7 1Kb] in motu siue in statu [8 1Kb] scibili, naturalibusque proportionibus, harmoniam rationis lumine dignoscens [9 1Kb] disciplina. ASTROLOGIA est celestium corporum spatia motusque reditusque certis temporibus inuestigans disciplina. Hi sunt generales loci artium liberalium; his terminis continentur, intra quos alie innumerabiles sunt [10 9Kb] .

28. DISC. [11 9Kb] His rationibus cogor fateri, non esse locum nisi in animo. Si enim definitio omnis in disciplina est, et omnis disciplina in animo, necessario locus omnis, quia definitio est, non alibi nisi in animo erit.

29. MAG. Recte intueris. DISC. Quid igitur dicendum est de his, qui dicunt, habitationes hominum ceterorumque animalium locos esse? similiter istum  communem era [12 1Kb] , terram quoque, omnium habitantium in eis locos [13 1Kb] estimant? aquam locum piscium dicunt, planetarum ethera, spheram celestem astrorum locum esse putant? MAG. Nihil aliud, nisi ut aut suadeatur eis, si disciplinabiles sint et doceri uoluerint [14 1Kb] , aut penitus dimittantur, si contentiosi sint. [15 1Kb] Eos enim, qui talia dicunt, uera deridet ratio. Nam si aliud est corpus et aliud est locus [16 1Kb] , sequitur, ut locus non sit corpus. Aer autem istius corporalis atque uisibilis mundi quarta pars est. Locus igitur non est. Constat etenim, hunc mundum uisibilem quattuor elementis, ueluti quattuor generalibus quibusdam partibus compositum esse. Et est quasi quoddam corpus, suis partibus  compactum. Ex quibus uidelicet partibus catholicis omnium animalium, arborum, herbarum propria specialissimaque corpora mirabili ineffabilique mixtura  ceuntia, componuntur, inque eas iterum resolutionis tempore redeunt.

30. Ut enim [17 1Kb] totus iste mundus sensibus apparens assiduo motu circa suum cardinem uoluitur, circa terram dico, circa quam ueluti quoddam centrum cetera tria elementa, aqua uidelicet, er, ignis, incessabili rotatu uoluuntur, ita inuisibili motu [18 1Kb] sine ulla intermissione uniuersalia corpora, quattuor elementa dico [19 1Kb] , in se inuicem ceuntia, singularum rerum [20 1Kb] propria corpora conficiunt. Que resoluta iterum ex proprietatibus in uniuersalitates recurrunt, manente semper immutabiliter quasi quodam centro [21 1Kb] singularum rerum propria naturalique essentia, que nec moueri, nec augeri, nec minui potest. Accidentia enim in motu sunt [22 1Kb] , non essentie. Nec  etiam ipsa accidentia in motu sunt, seu in [23 1Kb] incrementis, detrimentisue, sed participatio eorum ab essentia tales patitur mutabilitates. Aliter enim uera ratio non sinit esse. Omnis siquidem natura seu essentiarum, seu eis accidentium immutabilis est; participatio uero, ut diximus, essentiarum ab accidentibus, seu accidentium ab essentiis, semper in motu est. Participatio siquidem et inchoari et augeri minuique potest, donec mundus iste ad finem sue stabilitatis in omnibus perueniat, post quem nec essentia, nec accidens, nec eorum inter se inuicem participatio ullum motum patietur: omnia enim unum et idipsum immobile erunt, quando in suas immutabiles rationes omnia reuersura sunt. De quo reditu alibi disserendum arbitror.

 31. Qua autem ratione solummodo mundi centrum, id est terra, semper stat, cetera uero elementa circa eam eterno motu uoluuntur, non parua indiget consideratione. Nam et secularium Philosophorum, et catholicorum Patrum de hac questione sententias cognouimus [24 1Kb] . Plato siquidem, philosophantium de mundo maximus, in Timeo suo multis rationibus asserit, hunc mundum uisibilem, quasi magnum quoddam animal, corpore animaque componi; cuius animalis corpus quidem est quattuor elementis notissimis generalibusque, diuersisque corporibus ex eisdem compositis compactum; anima uero ipsius est generalis uita, que [25 1Kb] omnia, que in motu atque in statu sunt, uegetat atque mouet. Hinc Peta:

Principio celum ac [26 1Kb] terram camposque liquentes,
 Lucentemque globum Lune, Titaniaque astra,
Spiritus intus alit [a 1Kb] .

Sed quia ipsa anima, ut ait ipse, eternaliter mouetur  ad corpus suum, id est, mundum totum uiuificandum, regendum, diuersisque rationibus uariorum corporum singulorum coniunctionibus resolutionibusque mouendum, manet etiam in suo naturali immobilique statu. Mouetur ergo semper [1 1Kb] et stat, ac per hoc et corpus eius, id est uniuersitas rerum uisibilium, partim quidem stat eterna stabilitate, ut est terra, partim uero eterna uelocitate mouetur [2 1Kb] , ut spatium ethereum [3 1Kb] , partim nec stat nec uelociter mouetur, ut aqua, partim uelociter, sed non uelocissime, ut est er. Et hec ratio summi philosophi [4 1Kb] non est omnino spernenda, ut estimo; acuta enim atque naturalis esse uidetur. Sed quoniam de hac eadem causa [5 1Kb] magnus Gregorius Nysseus Episcopus subtilissime disputat in Sermone de imagine, magis  uideo ipsius sententiam esse sequendam. Dicit enim, conditorem Uniuersitatis hunc mundum uisibilem inter duas sibi inuicem contrarias extremitates constituisse, inter grauitatem dico et leuitatem, que sibi omnino opponuntur. Atque ideo quoniam in grauitate terra est constituta, semper immobilis manet. Nam grauitas moueri nescit, et est in medio mundi constituta, extremumque ac medium obtinet terminum. Aetherea uero spatia propterea ineffabili uelocitate semper circa media uoluuntur, quoniam in natura leuitatis constituta sunt, que stare ignorat, et extremum mundi uisibilis obtinent finem. Duo uero in medio elementa constituta [6 1Kb] , aqua uidelicet et er, proportionali moderamine inter grauitatem et leuitatem assidue mouentur, ita ut proximum sibi extremum terminum utraque magis  sequantur, quam ab eis longe remotum. Aqua namque tardius mouetur ere, quoniam grauitati [7 1Kb] telluris adheret; er uero uelocius aqua concitatur, quoniam etheree leuitati coniungitur. Sed quamuis uideantur extreme mundi partes a se inuicem discrepare propter diuersas earum qualitates, non tamen per omnia a se inuicem dissentiunt. Nam etherea spatia quamuis semper celerrima uelocitate uoluantur, chorus tamen astrorum suam immutabilem obseruat sedem, ita ut [8 1Kb] et cum ethere uoluatur, et naturalem locum ad similitudinem terrene stabilitatis non deserat. Terra uero e contrario cum eternaliter in statu sit, omnia tamen, que ex ea oriuntur, ad similitudinem leuitatis etheree semper in motu sunt, nascendo per generationem, crescendo in numerum [9 1Kb] locorum ac temporum, iterumque  decrescendo, et ad solutionem forme atque materie perueniendo.

32. DISC. uideris mihi paulo longius a principali questione ad incidentem [10 1Kb] transitum fecisse. Nam cum de loco disputare nostri propositi fuerat [11 1Kb] , loco relicto, ad mundi tractatum transisti, et quorsum hec tendant [12 1Kb] , adhuc ignoro.

 33. MAG. Non aliorsum, nisi ut corporum naturam a locorum natura diligenti ratiocinatione segregemus. Horum namque confusio aut maxima, aut sola est erroris causa multis ac pene omnibus, estimantibus, hunc mundum uisibilem, partesque eius uniuersales atque speciales loca esse. Si enim recta ratione rerum omnium genera acute ac sine ullo errore discernerent, nullo modo corpus atque locum in uno eodemque genere concluderent. Nemo enim naturas rerum recte considerantium atque discernentium loca et corpora in uno genere miscet, sed rationabili discretione segregat. Nam corpora in categoria quantitatis continentur. Categoria autem quantitatis a categoria loci longe naturaliter distat. Non est igitur corpus locus, quia localitas non est quantitas.  Siquidem, ut prediximus, nil aliud est quantitas, nisi partium, que [13 1Kb] seu sola ratione, seu naturali differentia separantur, certa dimensio, eorumque, que naturalibus spatiis extenduntur, longitudine dico, latitudine, et altitudine, ad certos terminos rationabilis progressio. Locus uero nil aliud est nisi rerum, que certo fine terminantur, ambitus atque conclusio. Si ergo mundus iste uisibilis corpus est, sequitur necessario, ut et partes eius corpora sint. At si corpora sunt, quantitatis, non localitatis generi subiugantur [14 1Kb] . Sunt antem corpora. Loca igitur [15 1Kb] non sunt. uidesne itaque, quomodo predictis rationibus confectum est, hunc mundum cum partibus suis non esse locum, sed loco contineri, hoc est, certo [16 1Kb] definitionis sue ambitu? Aliud est enim,  quod continet, et aliud, quod continetur. Corpora [17 1Kb] continentur locis suis. Aliud igitur est [18 1Kb] corpus, et aliud locus, sicut aliud est quantitas partium, aliud definitio earum. Non igitur quattuor ista notissima elementa loca sunt, sed in loco circumscripta, quia [19 1Kb] sunt principales partes, quibus uniuersalitas sensibilis [20 1Kb] mundi completur. DISC. Hec, que a te dicta sunt de differentia locorum et corporum, uerisimilia esse uidentur. Sed subtilius eadem uelim repetas. Non enim uideo, quare mundus iste locus non sit [21 1Kb] , cum multa in eo locentur. MAG. Non te latet, ut arbitror, nullam predictarum categoriarum, quas decem esse Aristoteles definiuit, dum per seipsam [22 1Kb] , hoc est, in sua natura rationis contuitu consideratur, sensibus corporeis succumbere. Nam incorporalis  est, nullique corporeo sensui subiacet; circa quam, aut in qua [23 1Kb] alie nouem categorie uersantur. At si illa incorpora est [24 1Kb] , num [25 1Kb] tibi aliter uidetur, nisi ut omnia, que aut ei adherent, aut in ea subsistunt, et sine ea esse non possunt, incorporea sint?

34. Omnes igitur [26 1Kb] categorie incorporales sunt per  se intellecte. Earum tamen quedam inter se mirabili quodam coitu, ut ait Gregorius, materiem uisibilem conficiunt; quedam uero in nullo apparent, semperque incorporales fiunt. Nam , et relatio, locus, tempus, agere, pati, nullo sensu corporeo attinguntur. Quantitas uero, qualitasque, situs, et habitus, dum inter se ceuntes materiem, ut prediximus [1 1Kb] , iungunt, corporeo sensu percipi solent. Si igitur [2 1Kb] locus inter ea, que nullo modo corporeis sensibus succumbunt, connumeratur; corpora uero, si sensibus non percipiantur [3 1Kb] , corpora non sunt: nonne datur, quod locus non sit corpus? Corpora nunc [4 1Kb] dico, que ex coitu quattuor mundi elementorum conficiuntur. Nam quattuor mundi elementa, dum corpora sint per se ipsa discreta,  ineffabili sua naturali subtilitate atque puritate omnem sensum mortalem superant. Aliud est igitur [5 1Kb] locus, et aliud corpus. An tibi aliter uidetur? DISC. Nullo modo. Et hec postrema ratiocinationis nostre conclusio nequaquam sinit concedere, locum et corpus unius generis esse. Sed quod interpositum a te uideo, nil aliud esse materiem uisibilem forme adiunctam---quicquid enim apparet, per formam apparet---nisi accidentium quorundam concursum, non paruum [6 1Kb] me mouet MAG. Non te moueat. Nam, ut dixi, magnus Gregorius Nysseus in Sermone de imagine certis rationibus ita esse suadet, nil aliud dicens materiam esse, nisi accidentium quandam compositionem, ex inuisibilibus causis ad uisibilem materiem procedentem. Nec immerito. Si  enim corporalis huius materie solubilisque [7 1Kb] quedam simplex atque immutabilis essentia et nullo modo solubilis inesset, nulla ratione nullaque actione penitus solueretur. Iam uero soluitur. Nil igitur ei insolubile subest. Nam genera et species et atoma propterea semper sunt ac permanent, quia inest eis aliquod [8 1Kb] unum indiuiduum, quod solui nequit, neque destrui. Ipsa quoque accidentia propterea in sua natura immutabiliter permanent, quia omnibus eis unum quoddam [9 1Kb] indiuiduum subest, in quo naturaliter omnia unum subsistunt.

35. DISC. Nil uerius, ut arbitror; atque ideo [10 1Kb] presentem inquisitionem concludas, specto [11 1Kb] . MAG. Quid restat, nisi ut dicamus, uerbi gratia, dum uidemus corpora nostra in hac terra constituta, uel  hoc ere circumfusa, nil aliud nisi corpora in corporibus esse? Eadem ratione pisces in fluctibus, planete in ethere, astra in firmamento, corpora in corporibus sunt, minora in maioribus [12 1Kb] , crassiora in subtilioribus, leuia in leuioribus, pura in purioribus. Hec enim omnia sensibilia, sicut etiam  intelligibilia, suis propriis locis, id est, naturalibus definitionibus contineri uera ratio edocet.

36. DISC. Nec huic conclusioni resisto, dum eam ueram esse uideo. Sed ualde miror, cur in communem usum humane uite peruenit, ut omnia hec corpora, siue celestia, siue eria, siue aquatica, siue terrena, minorum intra se corporum loca esse dicere consuescat; quemadmodum nil aliud esse estimat preter hoc corpus uisibile atque tangibile. Ideoque obnixe flagito, ne sit tibi morosum, diutius de hac presenti difficultate disputare. MAG. Quid igitur [13 1Kb] ? Nempe iamdudum inter nos est confectum, omnia, que uel sensu corporeo, uel ratione, uel intellectu cognoscuntur, de Deo merito creatore omnium [14 1Kb] posse predicari, dum nichil eorum,  que de se predicantur, pura ueritatis contemplatio eum approbat [15 1Kb] esse. DISC. Id ipsum inconcussum esse, luceque clarius ratio edocet.

37. MAG. Si ergo de Deo omnia, que sunt, non quidem proprie, sed modo quodam translationis, quoniam ab ipso sunt, rite predicantur: quid mirum, si cuncta, que in loco sunt, dum maioribus se undique uideantur circumfundi, loca [16 1Kb] possint nominari, cum nullum illorum proprie locus sit, sed loco sue proprie [17 1Kb] nature continetur [18 1Kb] , cumque uideamus, per metonymiam, id est transnominationem, ab his, que continent, nominari ea, que continentur, non tamen ita continentur ab eis, ut sine eis intra naturales suos terminos subsistere non possint. Usus siquidem mortalium domum, uxorem, seu familiam solet appellare,  cum hec naturaliter distent. Non enim domus prestat uxori seu familie substantialiter esse, sed nature locus. Quoniam uero in ea possident [19 1Kb] , ab ea denominari solent. Similiterque ea, que continent, ab his, que continentur. uerbi [20 1Kb] gratia, er continet lucem; ideoque illuminatus er [21 1Kb] lux dicitur. Oculus uisus uocatur, seu uisio, dum neque uisus, neque uisio sit iuxta nature proprietatem. Quis enim nesciat, oculum partem quandam corporalem capitis, humidamque esse, per quam uisus [22 1Kb] radiorum instar ex menica, hoc est membranula cerebri, foras funditur? Menica uero luminis naturam ex corde, ignis uidelicet sede, recipit [23 1Kb] . Est enim uisus naturalis luminis in sensu uidendi possidentis radiatim foras prosiliens emissio, que  cum coloribus formisque exteriorum sensibilium corporum circumfunditur, mirabili celeritate ipsis coloratis uisibilibus formis conformatur. Est enim uisio formarum colorumque corporalium in radiis oculorum quedam imago conformata, que nulla mora interstante sensu recipitur, memorieque sentientis  infigitur. Eadem ratio est et [1 1Kb] in sensu aurium. Nam et particula capitis [2 1Kb] , que proprie auris dicitur, ex auditu denominatur, quoniam instrumentum auditus est. Atque id genus mille.

38. DISC. Et hoc plane perspicio. MAG. uidesne itaque, qua consuetudine, rerumque significandarum necessitate, inops uerarum rerum discretionis humanitas has abusiuas rerum denominationes repererit, imam mediamque mundi uisibilis partem, terram dico, animalium gressibilium nominans locum? Cui [3 1Kb] similiter coadunatam inseparabilemque partem, qualitateque frigiditatis proximam, aquam uidelicet, locum natantium [4 1Kb] euocat [5 1Kb] . Deinde naturali ordine tertiam mundi partem pennati generis locum esse estimat. Eodemque modo amplissima  etheris spatia celestium corporum circulariter in eo reuolutorum loca nominare consueuit. Que omnia, uera ratione discretionis naturarum consulta, non loca, sed partes mundi suis locis circumscripta conspiciuntur.

39. Ut autem perspicue cognoscas, has predictas mundi generales partes, earumque partium partes, usque ad minutissimas peruenientes partitiones, non esse loca, sed locis circumscriptas, ipsius loci natura paulo diligentius, si tibi placet, consideranda est. DISC. Placet equidem; et ad hoc audiendum ardenter insisto. MAG. Accipe igitur [6 1Kb] tale ratiocinationis huiusmodi exordium, quam a sanctis Patribus, Gregorio uidelicet theologo, Sermonumque eius egregio expositore Maximo sumpsimus. Omne,  quodcunque est preter Deum, qui solus super ipsum esse proprie subsistit, intelligitur in loco. Cum quo, uidelicet loco, semper [7 1Kb] et omnino cointelligitur tempus. Non enim possibile est [8 1Kb] , locum subtracto tempore intelligi; sicut neque tempus sine loci cointelligentia definiri potest. Hec enim inter ea, que simul et semper sunt, inseparabiliter ponuntur; ac sine his nulla essentia, que per generationem accepit esse, ullo modo ualet consistere uel cognosci. Omnium itaque existentium essentia localis atque temporalis est; atque ideo, nisi in loco et tempore, et sub loco et sub tempore, nullo modo cognoscitur. Non enim omnium rerum uniuersitas sub se ipsa et intra seipsam est. Hoc enim statuere, irrationabile est et impossibile, ipsam uidelicet uniuersitatem  super suimet [9 1Kb] uniuersitatem esse, [10 1Kb] dum circumscriptionem habeat post omnia circumscribentem omnia sub se ipsa, in se ipsa causalissimam uirtutem. Ipse itaque finis exterior locus uniuersitatis est, sicut quidam definiunt locum, dicentes: locus est ipse extra uniuersitatem ambitus, uel ipsa extra uniuersitatem positio, uel finis comprehendens, in quo comprehenditur comprehensum. Sub tempore etiam [11 1Kb] uniuersa comprobantur [12 1Kb] ,  quoniam non simpliciter, sed aliquo modo esse habent uniuersa, quecumque post Deum esse habent, ac per hoc non carent principio. Omne enim, quodcumque rationem recipit, alicuiusmodi essentie, etsi est, non erat. Itaque aliquo modo esse, hoc est localiter esse, et aliquo modo inchoasse esse, hoc est temporaliter esse. Ideoque omne, quod est preter Deum, quoniam aliquo modo subsistit, et per generationem subsistere inchoauit, necessario loco ac tempore concluditur. Unde Deum esse dicentes, non aliquo modo esse [13 1Kb] dicimus. Ac per hoc et est et erat, simpliciter et infinite et absolute in ipso dicimus. Incomprehensibile enim omni rationi et intellectui diuinum est, atque ideo predicantes ipsius esse, non dicimus ipsum esse. Ex ipso enim  esse, sed non ipsum esse. Est enim super ipsum esse aliquo modo, super esse et uniuersaliter super quod dicitur et intelligitur. Si autem aliquo modo, sed [14 1Kb] non uniuersaliter ea, que sunt, habent esse, quemadmodum sub loco esse, per positionem et finem [15 1Kb] rationum, in quibus secundum naturam sunt, et sub tempore esse, omnino per principium, non ostendentur [16 1Kb] ? uidesne igitur [17 1Kb] , locum tempusque ante omnia, que sunt, intelligi? Numerus enim locorum et temporum, ut ait sanctus Augustinus in sexto de Musica, precedit omnia, que in eis sunt. Modus siquidem, id est, mensura omnium rerum, que create sunt, naturaliter conditionem earum ratione precedit. Qui modus atque mensura uniuscuiusque locus dicitur et est. Similiter principium nascendi  atque inchoatio ante omne, quod nascitur atque inchoat, ratione precedere perspicitur. Ideoque omne, quod non erat et est, a principio temporis cepit esse [18 1Kb] . Solus itaque Deus infinitus est; cetera ubi et quando terminantur, id est, loco et tempore, non quod locus et tempus in numero eorum, que a Deo [19 1Kb] creata sunt, non sint, sed quod omnia, que in uniuersitate sunt, non spatiis temporum, sed sola ratione conditionis precesserint. Necessario enim ea, que continent, prius intelliguntur, quam ea, que continentur; sicut causa precedit effectum, ignis incendium, uox uerbum, ceteraque similia. Ac per hoc non aliam beatitudinem his, qui digni sunt, estimamus esse promissam [20 1Kb] , nec alium huius mundi finem fore, quam ut omnes, qui gloriam  theoseos, id est, deificationis accepturi sunt, ultra loca et tempora ascendant. Nam, qui loco et tempore [21 1Kb] coartantur, finiti sunt. Aeterna autem beatitudo infinita est. Aeterne igitur [22 1Kb] beatitudinis atque infinite participes neque loco circumscribentur, neque tempore.

40. Quod enim de solo Melchisedech scriptum est, patre ac matre caruisse, nullumque dierum principium per generationem in essentiam, neque finem  temporis habuisse, uniuersaliter de omnibus, qui [1 1Kb] future beatitudinis participes erunt, intelligendum arbitror. Omnes siquidem, qui ad eternas suas [2 1Kb] rationes, que neque initium temporis per generationem in loco temporeue, neque finem per resolutionem habent, neque ulla locali positione circumscribuntur, reuersuri sunt, ut sole [3 1Kb] in eis, et nil aliud sint, profecto omni [4 1Kb] locali temporalique termino carebunt. Cause enim omnium rerum, que omni caret circumscriptione, quoniam infinita est, infiniti in infinitum adherebunt. Solus namque Deus in ipsis apparebit, quando terminos sue nature transcendent; non ut in eis natura pereat, sed ut in eis solus appareat, qui solus uere est. Et hoc est naturam transcendere: naturam non apparere; sicut  er, ut sepe diximus, luce plenus non apparet, quoniam sola lux regnat. Quod igitur [5 1Kb] de generali loco, generalique tempore uniuersalis creature intelligitur, necessario de partium eius locis temporibusque specialibus et propriis a summo usque deorsum intelligetur [6 1Kb] . Precedit autem locus generalis tempusque generale secundum intelligentiam omnia, que in eis sunt. Precedit igitur [7 1Kb] specialium propriorumque [8 1Kb] locorum temporumque cognitio ea, que in eis specialiter proprieque intelliguntur. Ac per hoc concluditur, nil aliud esse locum, nisi naturalem definitionem, modumque [9 1Kb] , positionemque uniuscuiusque siue generalis siue specialis creature; quemadmodum nil aliud est [10 1Kb] tempus, nisi rerum per generationem motiones [11 1Kb] ex non esse in esse inchoatione [12 1Kb] ,  ipsiusque motus rerum mutabilium certe dimensiones, donec ueniat stabilis finis, in quo immutabiliter omnia stabunt. DISC. Clarescit paululum, ut reor, huius ratiocinationis intentio. Nam nil aliud appetit, quantum mihi datur intelligere, quam ut nichil [13 1Kb] esse locum suadeat [14 1Kb] , nisi naturalem uniuscuiusque creature definitionem, intra quam tota continetur, et extra quam nullo modo extenditur. Ac per hoc datur intelligi, siue locum quis dixerit, siue finem, siue terminum, siue definitionem, siue circumscriptionem, unum idipsumque significare, ambitum uidelicet finite nature.

41. Quamuisque multe definitionum species quibusdam esse uideantur, sola ac uere ipsa dicenda est definitio, que a Grecis , a nostris uero  essentialis uocari consueuit. Alie siquidem aut connumerationes intelligibilium partium , aut argumentationes quedam extrinsecus per accidentia, aut qualiscunque [15 1Kb] sententiarum species sunt. Sola uero id solum recipit ad definiendum, quod perfectionem nature, quam definit, complet ac perficit. Definitio enim, ut ait Augustinus, nichil  maius, nichil minus tenet, quam id [16 1Kb] , quod susceptum est ad explicandum. Aliter omnino uitiosa est. MAG. Clare perspicis. Non enim aliud [17 1Kb] , preter quod dixisti, predicta ratio appetit suadere. DISC. Sed miror, nec pure perspicio, quomodo definitio cuiuscunque essentie non intra ipsam, sed extra esse [18 1Kb] dicatur, hoc est, neque totum ipsius, neque pars dici ualeat. MAG. Attentior igitur [19 1Kb] esto, ut et hoc plane cognoscas. DISC. Quantum lux interior admittit. MAG. Dic, queso, cum rerum omnium duo genera sint; omne enim, quod dicitur esse, aut uisibile est, et [20 1Kb] sensibus corporeis percipitur, aut percipi potest, aut inuisibile, et intelligentie obtutu consideratur, aut considerari possibile est, aut per se, aut per aliquod sibi adherens: in quo predictorum generum  definitiones esse iudicas [21 1Kb] ?

42. DISC. Ridiculum istuc. Quis enim locum, seu finem, seu definitionem, seu qualemcunque circumscriptionis speciem, qua uniuscuiusque substantia ambitur, inter ea, que sensibus corporeis succumbunt, recte sapientium posuerit, cum uideat, terminos linee, seu trianguli, seu alicuius plane solideue figure incorporeos esse? Punctum [22 1Kb] siquidem, ex quo linea incipit, et in quo terminatur, nec linea [23 1Kb] , nec pars eius est, sed terminus linee. Ac per hoc locus eius nec sensu percipitur, sed sola ratione cogitatur. Punctus enim sensibilis pars linee est, non autem eius principium, seu finis. Similiter et ipsa linea ratione consulta incorporea est, et est principium superficiei. Item superficies incorporea est,  et est finis linee, principium uero [24 1Kb] soliditatis. Soliditas quoque incorporea est, et est finis totius perfectionis. Quicquid enim in his, id est, siue punctum, siue lineam, siue superficiem, siue soliditatem uisibilem corporeus sensus attigerit [25 1Kb] , profecto figure incorporalium rerum sunt, non earum ipsa uera substantia, que incorporea est. Similiterque naturalium corporum, siue sensibilia sint per contemperantiam elementorum, quibus subsistunt, siue subtilitate sui mortales fugitent contuitus, solo intellectu nature fines perspiciuntur. Forma siquidem, que omnem materiam corporum [26 1Kb] continet, incorporea est. Ipsa etiam [27 1Kb] materies, si quis intentus aspexerit, ex incorporeis qualitatibus copulatur. MAG. Itaque in genere inuisibilium [28 1Kb] definitiones, quas locos rerum  circumscriptarum diximus, concludi arbitraris? DISC. Ita quidem arbitror et nil certius uideo.

43. MAG. Recte estimas. Sed quia iterum genus inuisibilium in multas species diuidi patitur; quedam enim inuisibilium sunt, que intelliguntur et intelligunt, quedam intelliguntur et non intelligunt, quedam [29 1Kb] neque intelliguntur, neque intelligunt:  in qua specie horum definitiones connumerandas esse censes? DISC. In ea profecto, que intelligit et intelligitur. Actio siquidem definitionis ratiocinantis intelligentisque nature actio est. MAG. Nec aliter uidetur esse posse. Nulla enim natura, que seipsam non intelligit esse, aut sui equalem, aut se inferiorem potest definire. Nam quod supra se est, quomodo potest cognoscere, dum eius notitiam non ualeat superare [1 1Kb] ? DISC. Solius ergo intellectualis nature, que in homine angeloque constituitur, definitionis peritia est. Sed utrum angelus aut homo seipsum, aut homo angelum, aut angelus hominem possit definire, non parua questio est. De qua, quid tibi uidetur, nosse cupio. MAG. uidetur mihi neque seipsos, neque inter se inuicem definire posse [2 1Kb] . Nam  si homo seipsum uel angelum definit, maior seipso est et angelo. Maius enim est [3 1Kb] quod definit, quam quod definitur. Eadem de angelo est ratio. Hos itaque ab ipso solo, qui eos ad imaginem suam condidit, definiri posse arbitror. DISC. uidetur mihi hac ratione concludi, non alias naturas rationabili animo definiri, nisi inferiores se [4 1Kb] , siue uisibiles sint, siue inuisibiles. MAG. Quisquis hoc dixerit, ueritate [5 1Kb] non errat. Ideoque ubi definitiones sunt [6 1Kb] eorum, que definiuntur, ibi profecto et loci eorum, que circumscribuntur. Predictis enim rationibus confectum est, locum definitionem esse, et definitionem locum. DISC. Confectum scilicet. MAG. Atqui definitiones corporum, rerumque ratione carentium, non alibi nisi in anima rationabili sunt. In ea itaque et loci  omnium [7 1Kb] , que localiter comprehenduntur. At si rationalis anima incorporea est, unde nullus sapiens dubitat, necessario, quicquid in ea intelligitur, incorporeum esse manifestum est. Et locus in animo intelligitur, sicut prius datum est [8 1Kb] . Incorporalis est igitur [9 1Kb] . DISC. Et hoc iure conclusum uideo. Siue enim angelica natura rerum inferiorum se definitiones contineat, ut Augustino uidetur placere, nam et angeli inferiora se creduntur administrare, siue ad superiora se semper intendat, id est, ad causas rerum eternas, huic rationi non obstat. Non enim a ueritate distat, ut uideo, si quis estimauerit, humanum animum, terrenis adhuc phantasiis depressum, causas creatas inferiorum se naturarum posse comprehendere, si pure uixerit, angelicum uero omnium  rerum eternas appetere rationes, et ad hoc semper caritate motus humanam naturam attrahere. MAG. Recte uides. uidesne itaque, non aliud esse locum, nisi actionem intelligentis atque comprehendentis uirtute intelligentie ea, que comprehendere potest, siue sensibilia sint, siue intellectu comprehensa? Atqui [10 1Kb] si ita est, aliud igitur [11 1Kb] est quod definitur,  et aliud eius definitio. DISC. Aliud esse uideo. Sed intellectus, qui seipsum intelligit, quoniam seipsum definit, suimet locus esse uidetur. MAG. Nec hoc absurde quis dixerit, si ullus intellectus post [12 1Kb] Deum, qui intellectus omnium dicitur, seipsum potest intelligere. Si autem omnis intellectus preter Deum non a seipso, sed a superiori se circumscribitur, nullus intellectus suimet locus erit, sed intra superiorem se collocabitur. Et hoc paulo superius nonne conuenerat [13 1Kb] , non aliter esse? DISC. De hoc alibi latius disputandum estimo.

44. Nunc autem [14 1Kb] uelim scire, utrum aliud est natura animi definientis, id est, omne, quod ab eo intelligitur, cognitionis loco comprehendentis, et aliud locus ipse, seu definitio locati uel definiti. MAG. Nec  hoc inquisitione indignum esse uideo. Multi enim de hoc dubitant. Sed quoniam uidemus, aliud esse constitutas in anima liberales artes, aliud ipsam animam, que quasi [15 1Kb] quoddam [16 1Kb] subiectum est artium, artes uero ueluti inseparabilia naturaliaque anime accidentia uidentur esse, quid nos prohibet, definiendi disciplinam inter artes ponere, adiungentes dialectice, cuius proprietas est, rerum omnium, que intelligi possunt, naturas diuidere, coniungere, discernere, propriosque locos unicuique distribuere? Atque ideo a sapientibus uera rerum contemplatio solet appellari. Nam cum in omni rationabili intellectualique natura tria inseparabilia semperque incorruptibiliterque [17 1Kb] manentia considerentur [18 1Kb] , dico, et , que, hoc est, essentiam,  uirtutem, operationem; hec enim teste sancto Dionysio [19 1Kb] inseparabiliter sibimet adherent, ac ueluti sunt, et nec augeri nec minui possunt, quoniam immortalia sunt atque immutabilia: num [20 1Kb] tibi uerisimile uidetur, certeque rationi conueniens, omnes liberales disciplinas in ea parte, que , id est, operatio anime dicitur, estimari? Siquidem a philosophis ueraciter quesitum repertumque est, artes esse eternas, et semper immutabiliter anime adherere, ita ut non quasi accidentia quedam ipsius esse uideantur, sed naturales uirtutes actionesque, nullo modo ab ea recedentes, nec recedere ualentes, nec aliunde uenientes, sed naturaliter ei insitas, ita ut ambiguum sit, utrum ipse eternitatem ei prestent [21 1Kb] , quoniam eterne sint [22 1Kb] , eique semper  adhereant [23 1Kb] , ut eterna sit, an ratione subiecti, quod est anima, artibus eternitas administratur; enim anime et uirtus et actio eterne sunt; an ita sibi inuicem coadhereant [24 1Kb] , dum omnes eterne sint, ut a se inuicem segregari non possint.

45. DISC. Huic rationi, quoniam uera est, nescio quis audeat reluctari. Nam quodcunque horum quis  firmauerit, rationi non resistit. Ultimum tamen, quod a te positum est, uerisimilius esse ceteris elucet. Sed ut ad eadem [1 1Kb] redeamus, non mihi plane patet, quomodo siue in generibus, siue in speciebus, siue in atomis definiri possit, cum in predictis rationibus huius libelli conclusum sit, eam nulli [2 1Kb] sensui corporeo, nulli [3 1Kb] intellectui comprehensibilem esse. MAG. per seipsam definire, et dicere, quid sit, nemo potest. Ex his autem, que inseparabiliter ei adherent, et sine quibus esse non potest, ex loco dico et tempore---omnis enim de nichilo creata, localis temporalisque est; localis quidem, quia aliquo modo est, quoniam infinita non est; temporalis uero, quoniam inchoat esse, quod non erat---solummodo definiri potest. itaque nullo modo definitur  quid est, sed definitur, quia est. Ex loco namque, ut diximus, et tempore, accidentibusque aliis, que siue in ipsa, seu extra intelliguntur esse, tantummodo datur, non quid sit, sed quia est. Et hoc generaliter de omni siue generalissima, siue specialissima, siue media, non incongrue quis dixerit. Nam et causa omnium [4 1Kb] , que Deus est, ex his, que ab ea [5 1Kb] condita sunt, solummodo cognoscitur esse; nullo uero creaturarum argumento possumus intelligere, quid sit: atque ideo sola hec definitio de Deo predicatur, quia est, qui plus quam esse est. DISC. Huic quoque rationi nemo sane intelligentium, ut opinor, obstabit.

46. MAG. Nunc igitur sole lucidius perspicis, eos esse deridendos, imo etiam [6 1Kb] dolendos, ac per hoc  ad ueram rerum discretionem reuocandos, si uelint, aut penitus relinquendos, si suam consuetudinem ueritati inimicissimam sequi malint, qui partes huius mundi uisibilis ceterorum corporum intra se constitutorum naturalia loca esse opinantur. Nam ut, uerbi gratia, de meo corpore dicam; animam quippe corporalibus huius mundi spatiis putare contineri impudentissimum est; si er iste locus eius est, sequitur, ut quarta pars sui locus suus sit. Nam omne corpus uisibile quattuor partibus constare omnibus notum est, ex igne uidelicet, ere, terra, aqua [7 1Kb] . Nil autem irrationabilitati propinquis, quam ut totum corpus sui parte locari putetur. Totum siquidem omnes suas partes comprehendere, non autem pars totum recte estimatur ambire. Item si corpus meum  in isto ere ueluti in suo loco esse dicam, sequitur, nullum certum locum ibi posse habere. Iste etenim [8 1Kb] er semper circa terram uoluitur, ac per hoc uno eodemque temporis spatio innumerabiles locos habere corpus in [9 1Kb] eo constitutum necesse est. Quod nulla ratione conceditur. Predictis siquidem rationibus suasum est, locum in statu esse, nulloque motu uariari. Sicut ergo, qui in flumine stat, sedetue, seu natat, illam partem fluminis non potest retinere [10 1Kb] , ut  possit dicere, se [11 1Kb] certum locum fluminis possidere, cum constet [12 1Kb] , sine ulla intermissione illud transire: ita nemo debet dicere locum corporis sui hunc erem, sine ulla intermissione mobilem, nulloque temporis momento stantem. Si autem quis huic rationi obiecerit terram, quoniam semper stat, corporum iure appellari locum, uideat similiter, terram materiem corporum esse, non locum. Quis autem materiam corporum eorundem esse locum ratione utens audeat dicere, presertim cum materia, per seipsam ratione considerata, nec in motu, nec in statu sit? In motu siquidem non est, quod nondum inchoat certa forma contineri. Nam per formam mouetur materia; sine forma [13 1Kb] immobilis est, ut Greci uolunt. Quo enim mouebitur, quod nullo loco,  nullo tempore certo adhuc coartatur? Nec in statu est, quia nondum finem sue [14 1Kb] perfectionis possidet. Status siquidem finis motionis est. Quomodo autem potest in statu fieri, quod non cepit iam moueri? Quomodo igitur [15 1Kb] materia corporis locus corporis, quod ex ea conficitur, potest esse, cum et ipsa in seipsa nullo certo loco, seu modo, seu forma circumscribatur, nulla certa ratione definitur, nisi per negationem [16 1Kb] ? Negatur enim, aliquid esse eorum [17 1Kb] , que sunt, cum ex ea omnia, que creata sunt, condita esse credantur [18 1Kb] . Item si partes huius uisibilis mundi nostrorum corporum seu aliorum loca sunt, loca nostra semper esse non possunt. Dum enim corpus cuiusdam animalis solutum fuerit, partesque illius ad sedes suas naturales, ex quibus assumptum  est, separatim reuertuntur [19 1Kb] , locus eius, er uerbi gratia, seu aqua, seu terra, seu ignis non erit; sed singule partes unius corporis singulis connaturalibus sibi elementis ita commiscentur, ut unum cum eis sint, non ut in eis sint ueluti aliquid in aliquo. Quod enim reddetur eri, er erit, et non quasi in quodam loco eris statuetur [20 1Kb] ; non, ut confusio quedam corporum sit, sed mirabili nature modo unusquisque partem suam propriam in singulis habebit elementis, totum per totum, non in parte partem; ita ut resurrectionis tempore nullus accipiat, nisi quod suum est, sicut multorum luminarium lux simul est coniuncta, ut nulla in ea sit commixtio, nulla segregatio. Dum enim una eademque lux uideatur esse, unumquodque tamen luminare suam  propriam possidet lucem, alterius luci non commixtam, sed mirabiliter tote in totis fiunt, et unum lumen conficiunt. Aliud igitur [21 1Kb] est er, et aliud locus eius. Eodem modo de ceteris elementis, partibusque solutorum corporum sibi redditis, intelligendum esse censeo. Et si ita est, necessario dabitur, aut istas partes mundi generales loca corporum ab eis perfusorum compositorumque non esse, aut corpora ipsa certum locum non habere, aut penitus  omni loco uacare. Quod natura rerum, ueraque ipsius contemplatio non sinit concedere. Non enim ulla creatura certo suo loco atque immutabili, certisque temporum spatiis finibusque, siue corporea sit, siue incorporea, potest carere. Ideoque, ut sepe diximus, duo hec, locus profecto et tempus, a philosophis appellantur, hoc est, quibus sine. Nam sine his nulla creatura generatione [1 1Kb] inchoans et aliquo modo subsistens potest consistere. Utque proximo rerum utamur argumento, si locus corporis est omne, quodcunque ei circumfunditur, color erit locus corporis. Nullum etenim uisibile corpus est, quod luce coloris non circumfundatur. Si autem color colorati corporis locus est, necessario dabitur, qualitas locus corporis esse. Sed quis tam dira stultitia  opprimitur, ut qualitatem corporis [2 1Kb] locum corporis esse fateatur? At si color corporis qualitas est incorporea, et extra corpus undique corpori circumfunditur, non tamen locus eius esse ulli sapientum [3 1Kb] uidetur. Qua ratione er iste, seu aliquod aliud mundi elementum, quamuis corporibus intra se positis circumfusa sint, eorum tamen ullo modo esse posse loca, non conceditur.

47. DISC. Satis de his disputatum. Sed aduersus eos, qui non aliud esse corpus, et aliud corporis essentiam putant, in tantum seducti, ut ipsam substantiam corpoream esse, uisibilemque atque tractabilem non dubitent, quedam breuiter dicenda esse arbitror. Nam multi ac pene omnes tali errore fatigantur, naturales rerum differentias ignorantes. MAG.  Aduersus stultitiam pugnare nil est laboriosius. Nulla enim auctoritate uinci fatetur, nulla ratione suadetur. Sed quoniam non est equalis hominum stultitia, nec eadem erroris caligine mentes eorum obscurantur, paucis argumentationibus aduersus eos utendum uideo. DISC. Utendum sane. Si enim eis proderit, lucrum erit; sin [4 1Kb] uero, nosmetipsos de talibus naturarum discretionibus disputationis studio certiores efficiemus. MAG. Has itaque paucas de pluribus dialecticas collectiones intentus considera. Omne corpus, quod materia formaque componitur, quoniam solui potest, corruptibile est. Mortale autem corpus materia formaque componitur. Corruptibile est igitur [5 1Kb] . Item, omnis simplex est, nullamque ex materia formaque compositionem recipit,  quoniam unum inseparabile est. Nulla igitur [6 1Kb] corpus mortale rationabiliter conceditur esse. Hoc autem dictum est, quia omnis [7 7Kb] , quanquam intelligatur ex essentia et essentiali differentia composita esse---hac enim compositione nulla incorporea essentia potest carere, siquidem et ipsa diuina , que non solum simplex, sed plusquam simplex creditur  esse, essentialem differentiam recipit; est enim in ea ingenita, genita, procedens substantia---ipsa tamen compositio, que sola ratione cognoscitur, nulloque actu et operatione fieri comprobatur, rationabiliter simplicitas esse [8 1Kb] iudicanda est. Ut autem firmius cognoscas, , id est essentiam [9 1Kb] , incorruptibilem esse, lege librum sancti Dionysii Areopagite de diuinis Nominibus eo loci, quo de natura demonum deque eorum malitia [10 1Kb] disputat, [11 1Kb] , quod nullam essentiam, neque eorum, neque aliorum corrumpere possit, et reperies, eum disputare subtilissime, nullum eorum, que sunt, in quantum essentia et natura est, ullo modo corrumpi posse.

48. Hec enim tria in omni creatura, siue corporea siue incorporea, ut ipse certissimis argumentationibus  edocet, incorruptibilia sunt et inseparabilia, , ut sepe diximus, , , hoc est, essentia, uirtus, operatio naturalis. DISC. Horum trium exemplum posco. MAG. Nulla natura, siue rationalis siue intellectualis, est, que ignoret se esse, quamuis nesciat, quid sit. DISC. Hoc non ambigo. MAG. Dum ergo dico, intelligo me esse, nonne in hoc uno uerbo [12 1Kb] , quod est intelligo, tria significo a se inseparabilia? Nam et me esse, et posse intelligere me esse, et intelligere me esse demonstro. Num uides uno uerbo [13 1Kb] et meam , meamque uirtutem et actionem significari? Non enim intelligerem, si non essem; neque intelligerem, si uirtute intelligentie carerem; nec illa [14 1Kb] uirtus in me silet, sed in operationem intelligendi prorumpit. DISC. uerum et uerisimile.  MAG. Num igitur necesse est, eos, qui dicunt, corpus materiale esse, aut corpus suum ex forma materieque compositum non esse fateri, sed incorruptibilem esse, aut corpus suum corruptibile et materiale [15 1Kb] esse, ac per hoc non esse, ueritate [16 1Kb] coactos [17 1Kb] concedere? DISC. Necesse sane. Sed mihi uideris dicere [18 1Kb] , non omne corpus esse uniuersaliter [19 1Kb] , sed omne corpus materia formaque compactum solummodo negare. MAG. Intentus itaque hec intuere. Nec [20 1Kb] me estimes, non de specie quadam corporum, sed uniuersaliter de omni corpore dixisse, quamuis specialiter de corpore composito ex forma materiaque dixerim, pro presentis questionis utilitate, aduersus eos, qui mortalia sua corpora transitoriaque non aliud  esse, nisi suam , suamque nichil aliud esse, nisi corpus materiale suum diuersisque speciebus [21 1Kb] compositum, forma uidelicet atque materia uariisque accidentibus, dicunt [22 1Kb] .

49. Ut autem plane cognoscas, uniuersaliter nullum corpus esse, hanc argumentationis accipe speciem. DISC. Accipiam; sed prius quandam formulam  predicte argumentationis fieri necessarimm uideo. Nam predicta ratiocinatio plus argumentum e contrario uidetur esse, quam dialectici syllogismi imago. MAG. Fiat igitur maxima propositio sic: utrum corpus corruptibile est? Omnis incorruptibilis [1 1Kb] est. Omne incorruptibile corpus materiale non est. Omnis igitur corpus materiale non est. Et reflexim: Omne igitur corpus materiale non est. Item: Omne corpus [2 1Kb] , quod ex forma atque materia componitur, simplex non est. Omnis autem simplex est. Nullum igitur corpus forma materiaque compositum est. Item: Omnium hominum una eademque est. Omnes enim unam participant essentiam, ac per hoc, quia omnibus communis est, nullius proprie est. Corpus autem  commune omnium hominum non est. Nam unusquisque suum proprium possidet corpus, non et . Igitur communis est, et corpus commune non [3 1Kb] est. Est autem [4 6Kb] communis. Non est igitur [5 1Kb] corpus. Eadem ratio in ceteris animalibus inanimalibusque [6 1Kb] perspicue splendet. DISC. Hec formula idonea est. Redi, precor, ad promissam [7 1Kb] argumenti uniuersalem speciem, qua concluditur, nullum corpus esse. MAG. Omne quod longitudine, latitudine, altitudine comprehenditur, quoniam diuersis spatiis concluditur, corpus est. Quod autem nullum predictorum spatiorum recipit, quoniam unum est atque simplex, nullumque motum nature sue per spatia potest recipere, necessario incorporale est. autem nec longitudine, nec latitudine, nec altitudine  protenditur, et quoniam in sue nature simplicitate indiuidua permanet, incorporalis est. Nulla itaque , quoniam caret spatio, corporalis est; sicut nullum corpus, quoniam spatiis extenditur, est. DISC. Hoc etiam [8 1Kb] certa dialectica formula imaginari uolo. MAG. Fiat itaque formula syllogismi conditionalis. Ita maxima propositio [9 1Kb] : utrum corpus est? Si corpus est, longitudinis, latitudinis [10 1Kb] altitudinisque spatia recipit. autem longitudinem, latitudinem, altitudinemque [11 1Kb] non recipit. Corpus igitur non est. Si autem , hoc est, conceptionis communis animi syllogismum, qui omnium conclusionum principatum obtinet, quia ex his, que simul esse non possunt, assumitur, audire desideras,  accipe huiusmodi formulam: Non [12 1Kb] et est, et incorporalis non est. Est autem . Incorporalis igitur. Non enim simul esse potest, ut et sit, et incorporea non sit. Item: Non [13 1Kb] et est [14 1Kb] , et corpus est. Est autem . Non est igitur corpus. Item: Non [15 1Kb] et est, et incorporalis [16 1Kb] est. Est autem . Incorporalis igitur. Maximum itaque argumentum est, ex quo dignoscitur, aliud esse corpus, aliud . Nam in genera  et species diuiditur; corpus uero ueluti totum quoddam in partes separatur. Item [17 1Kb] corpus in partibus suis totum non est. In capite enim, seu manibus, pedibusue, totum corpus non comprehenditur. Et est maius in omnibus suis partibus simul; minus uero in singulis non simul. E contrario autem tota in singulis suis formis speciebusque est; nec maior in omnibus simul collectis, nec minor in singulis a se inuicem diuisis. Non enim amplior est in generalissimo genere, quam in specialissima specie; nec minor in specialissima specie, quam in generalissimo genere. Et ut exemplis utamur: non est maior in omnibus hominibus, quam in uno homine, nec minor in uno homine, quam in omnibus hominibus. Non est maior in genere, in quo omnes species animalium  unum sunt, quam in homine solo, uel boue, uel equo. Nec minor in his singulis speciebus, quam simul in omnibus. Item corpus in partes potest secari, ut totum suum pereat. uerbi gratia, dum soluitur in ipsa clementa, ex quibus ceuntibus superaddita forma conficitur, totum perit. Ubi enim partes simul non sunt, neque propria forma continentur, totum simul esse non potest in aliqua re actu et opere; quamuis simul uideantur esse naturas rerum considerantis cogitatione. Sed aliud est, simul esse rationabili nature consideratione [18 1Kb] , que omnia simul semper intellectu colligit, et inseparabiliter comprehendit uniuersitatem [19 1Kb] ; aliud, quod operatione agentis, aut passione patientis, uisibiliter in separatione seu collectione sensibilium partium peragitur.  Ratio siquidem omnium numerorum [20 1Kb] in unitate inconcussa est, nec augeri potest, nec minui. Corporales uero numeri seu phantastici et augeri in infinitum possunt, et minui, ita ut penitus non sint. At uero , quamuis sola ratione in genera sua speciesque et numeros [21 1Kb] diuidatur, sua tamen naturali uirtute indiuidua permanet, ac nullo actu seu operatione uisibili segregatur. Tota enim simul et semper in suis subdiuisionibus eternaliter et incommutabiliter subsistit, omnesque subdiuisiones sui simul ac semper in seipsa unum inseparabile sunt. Atque ideo, etsi corpus, quod nichil aliud est [22 1Kb] quam [23 1Kb] quantitas, et ut uerius dicam, non quantitas, sed quantum, actu et operatione, uel certe sue fragilitatis  passione, in diuersas segregetur partes, ipsa per se, id est , cuius est quantum corpus, immortalis inseparabilisque sua propria naturalique uirtute perdurat.

50. Ideo autem addidi, rectius corpus quantum uocari quam quantitas, quoniam illa accidentia, que naturalia dicuntur, dum in seipsis naturaliter perspiciuntur, incorporalia sunt et inuisibilia, et circa ipsam , seu in ipsa sola [24 1Kb] rationis contuitu  considerantur, et ueluti quedam cause suorum effectuum sunt, ut est ipsa quantitas et qualitas causa quanti et qualis, ceteraque accidentium genera, de quibus satis, ut arbitror, diximus, quoniam inuisibiles sunt, suos uisibiles effectus gignunt. Corpus igitur non est quantitas, sed quantum; sicut color uisibilis, qui circa corpus sentitur, non est qualitas, sed quale in quanto constitutum, ceteraque id genus. Placuit etiam [1 1Kb] sententiam sancti patris Augustini ex libro, quem de categoriis Aristotelis scripsit, nostris disceptatiunculis inserere.

51. Descripta igitur, inquit, , quoniam definiri non potuit propter eas causas, quas superius memoraui, accidentium definitionem necessarius ordo poscebat. Quorum primum est quantum. Nec sine  causa. Nam cum aliquid uiderimus, id necesse est, quantum sit, estimare. Quantum uero sit, inueniri non potest, nisi fuerit adhibita mensura collectum. Si ergo omissa latitudine solam quis longitudinem uoluerit emetiri [2 1Kb] , longitudo sine latitudine mensure subiecta dicitur; non quod sit longitudo aliqua, que careat latitudine, sed quod solam quis metiens longitudinem [3 1Kb] metiri dicitur. Emensa uero cum longitudine latitudo dicitur [4 9Kb] . Sin autem et altitudo fuerit mensure sociata, corpus cuncta perficiunt. Quod tamen non ita accipimus [5 1Kb] , quemadmodum solemus accipere naturale, ne ad reuerti uideamur. Hoc ideo dictum est, ut has singulas regulas in geometricis corporibus sciamus esse constitutas, in quibus hec tria separatim discreta  esse possunt. In naturalibus autem inseparabiliter [6 1Kb] coherent, in quibus solo intellectu quantitas ab separatur. Nam cum uidetur quis de quantitate disputare, tanquam de quid diceret, putatur confundere. uidesne quid summe auctoritatis magister edicat? Cum uidetur, inquit, quis [7 1Kb] de quantitate, hoc est, de spatiis, quibus corpus conficitur, disputare, ab his, qui nichil aliud esse [8 7Kb] estimant nisi corpus quod uident, de ipsa putatur quid [9 1Kb] dicere. Si igitur geometrica corpora, que sola [10 1Kb] animi contuitu contemplamur [11 1Kb] , solisque memorie imaginationibus fingere procuramus, in aliqua subsistunt, profecto naturalia sunt, nullaque inter geometrica et naturalia corpora differentia est. Nunc uero, quoniam geometrica corpora  solo animo consideramus, in nullaque subsistunt, atque ideo phantastica iure uocantur, naturalia uero corpora propterea naturalia sunt, quoniam in naturalibus suis ousiis, id est essentiis, subsistunt, et sine quibus esse non possunt, ideoque uera sunt; alioquin non in rebus naturalibus, sed sola ratione cogitarentur: profecto datur intelligi, aliud esse  corpus, aliud , quoniam corpus aliquando caret , aliquando adheret ousie, ut uerum sit, sine qua uerum fieri non potest, sed quadam imaginatione figuratum; uero nullo modo corporis indiget, ut sit, quoniam per se ipsam subsistit. Satis de his dictum esse reor. D. Satis plane: sed restat, sicuti uideo, ut de ipsa materia formaque, quibus materialia componi asseris, pauca edisseras. Non enim pretereundum est, ut arbitror; siquidem non mihi satis elucet, utrum eadem forma est et que generi [12 1Kb] subditur, et que materie, ut corpus sit, copulatur.

52. M. Formarum alie in , alie in qualitate intelliguntur; sed que in sunt, substantiales species generis sunt. Nam de ipsis genus predicatur, quia in ipsis subsistit. Genus namque,  ut sepe diximus, totum in singulis suis [13 1Kb] formis est, quemadmodum et singule forme unum in suo genere sunt. Et hec omnia, id est, genera et forme [14 1Kb] ex uno fonte ousie manant, inque eam naturali ambitu redeunt. Forme uero, que qualitati attribuuntur, in naturalibus corporibus proprie forme, in geometricis autem figure uocantur. Omne enim geometricum corpus spatiis solummodo atque figura, nulla uero substantia continetur. Omne siquidem phantasticum corpus [15 1Kb] uniuersalibus tribus spatiis perficitur, longitudine uidelicet, latitudine, altitudineque. Non autem uniuersaliter omnia corpora geometrica una figura circumscribuntur. Eorum namque alia ex triangula surgunt figura, alia ex tetragona, alia ex pentagona, ceterisque in infinitum  polygonis, alia ex circulari crescunt superficie. Atque ideo, in quantum numerus linearum ex ternario inchoans progreditur, in tantum et figurarum et superficierum multiplex ordo uariatur. Numerus itaque spatiorum et linearum in geometricis corporibus quantitati deputatur. Laterum uero angulorumque ordo atque positio, superficierumque habitudines, qualitatis proprium est, et dicitur forma geometrica, seu proprie figura [16 1Kb] . Dum uero in naturalibus corporibus numerus membrorum, atque distinctio, siue naturalibus discretionibus segregentur, siue naturaliter sibi inuicem coniuncta sint, perspicitur, quantitatis proprium esse nemo denegat [17 1Kb] , ordinem uero atque positionem naturalium partium seu membrorum ad qualitatem referrri, formamque proprie uocari.  Dicimus enim [18 1Kb] formam hominis sursum uersus erectam, ceterorum uero animalium deorsum uersus pronam. Unde deformes dicuntur, qui congrua membrorum harmonia carent, seu coloris pulchritudine priuantur, que ex qualitate ignea, que est calor [19 1Kb] , corporibus innascitur. Nam color dicitur quasi calor mutatione unius littere. Et forma uocatur  a formo, hoc est calido, conuersa mum syllaba in ma. Antiqui siquidem formum dicebant calidum [a 1Kb] . Unde et forcipes formum capientes appellantur. In normes quoque eos, qui naturalem membrorum regulam excedunt, quasi sine norma, id est regula, solemus nominare. Nonne uides, hoc non in numero, nec magnitudine membrorum, sed in positione partium corporis, luceque coloris consistere? An tibi aliter uidetur? DISC. Non ut opinor. Sed quid ad propositam questionem talis attineat [1 1Kb] differentia, nosse specto. MAG. Num predictis rationibus inter nos est concessum, aliud esse corpus, aliud ? DISC. Satis, plurimumque [2 1Kb] .

53. MAG. Si [3 1Kb] itaque naturali discretione quantitas corporis ab intellectu ousie separatur, quamuis sibimet  adhereant, ita ut subiectum quantitatis sit et quanti, ipsa uero quantitas seu quantum accidentia sint ousie: nonne luce clarius est, aliam esse formam, que in ipsa , non ut accidens, sed ut idipsum [4 1Kb] , ei, prospicitur, aliam, que ex qualitate quantitati adiuncta corpus efficit perfectum? DISC. Iam uideo, quo tendis. MAG. Putasne, me uelle formam essentialem materie adiunctam naturale corpus efficere? DISC. Ne id quidem; immo uero nolle te uideo. MAG. Dic, queso, quomodo? DISC. Ex predicta formarum differentia, ousiadum scilicet qualitatiuarumque, uideris mihi non aliud suadere, nisi eam formam, que species qualitatis est, materie superadditam corpus, cui subsistit, perficere. Hec etenim tria in omnibus  naturalibus inspiciuntur corporibus: , quantitas, qualitas. Sed solo semper intellectu cernitur; in nullo enim uisibiliter apparet. Quantitas uero et qualitas ita inuisibiliter sunt in , ut in quantum et quale uisibiliter erumpant, dum corpus sensibile inter se coniuncte componunt. Si enim geometricum corpus, cui nulla subest , sola quantitate spatiorum, linearumque, qualitatisque forma, que figura dicitur, rationabiliter constare probatur: quid impedimenti est, ut naturale [5 1Kb] corpus, cui uirtus ousie ad permanendum substat, quantum manere ualet, ea forma, que ex qualitate est, adiecta quantitati, que ex materia assumitur, perfici non [6 1Kb] dicamus? Non enim aliud te suadere estimo, quam ut cognoscamus, quattuor mundi  huius elementorum in se inuicem concursu contemperantiaque materiam corporum fieri, cui adiecta qualicunque ex qualitate forma perfectum corpus efficitur. Non enim mihi obstat [7 1Kb] , quod multis. uidemur namque eis contra nosmet agere, contrariaque et nobis aduersantia firmare, dicentes, aliquando  quattuor elementorum coitum materiam gignere, aliquando quantitatis atque qualitatis ousie conuentum causam materie esse. Nec mirum, quoniam illos latet, non aliunde mundi huius elementa, nisi predictorum ousie accidentium concursu componi. Ignem siquidem caliditas [8 1Kb] ariditati, era caliditas humiditati, aquam humiditas frigiditati, terram frigiditas ariditati copulata conficiunt. Et quoniam predicte qualitates sibimet ceuntes per se apparere non possunt, quantitas subministrat eis quantum, in quo sensibiliter eluceant. Quantitas siquidem ueluti secundum subiectum est post , ideoque [9 1Kb] in ordine categoriarum prima post eam ponitur, quoniam sine quantitate qualitas nescit manifesta fieri. Si itaque elementa quantitate qualitateque fiunt, et  corpora ex elementis, ex quantitate igitur et qualitate [10 1Kb] corpora sunt. MAG. Quoniam igitur uideo, te intentionis nostre finem acute perspexisse, dic, oro, num tibi hec diuisio formarum in duas species diuersi generis, ousie uidelicet atque qualitatis, rata esse uidetur, necne? DISC. Rata quidem, uerique similis, licet non sine animi mei scrupulo hanc rationabilem esse [11 1Kb] concesserim. Etenim [12 1Kb] facilius mihi suaderes, formam substantialem materie adiectam naturale corpus constituere, quam qualitatiuam. Causam siquidem constitutionis corporis esse, non qualitatem, probabilius crediderim. Predictis namque rationibus collectum opinor, qualitatem non solum materie, uerum etiam [13 1Kb] forme causam esse; excepto, quod materiam mixta quantitati  efficiat, formam uero per se sola materie superfundat. Non quod nescierim, unam causam multos ex se effectus producere, cum uideam, ex uno igne calorem simul et lucem erumpere, ipsamque lucem causam splendoris et umbrarum esse. Quid dicam? Quanta diuersa corpora una eademque fiunt materia? Una forma in quot multiplicatur numeros? et cetera huiusmodi. Atque ideo ipsam formam materie fieri putarim [14 1Kb] , non autem eius accidentia.

MAG. Miror ualde, cur tam cito, que paulo ante inter nos ad purum deducta sunt, tua labuntur memoria. Considera itaque diligentius, atque eadem breuiter repetamus. DISC. Presto sum [15 1Kb] ; repete. MAG. Num inconcusse inter nos conuenerat, incorpoream esse? DISC. Conuenerat. MAG. Atqui  nondum obliuioni te dedisse estimarim, quantitates qualitatesque, quantum in seipsis cogitantur, incorporeas esse, et non in alio subiecto nisi in , cui accidunt, subsistere, et inseparabiliter in ea manere. DISC. Hoc quoque firmiter obtineo. MAG. Num itaque probabiliter dicendum est, omne, quod  quantitate et qualitate conficitur, hoc est quantum et quale, non aliunde constitutionis sue causam accipere, nisi ab ipsa , cui naturaliter ipsa quantitas et qualitas ueluti prima accidentia maximaque probantur accidere, et sine qua non possunt [1 1Kb] esse? Quicquid enim ex his, que in fonte sunt, progreditur, cur non ad ipsum fontem referatur, non habeo; presertim cum ipsa , in quantum est, nullo modo uisibiliter tractabiliterque ac spatiose ualeat apparere. Concursus uero accidentium, que ei insunt [2 1Kb] , uel circa eam intelliguntur, sensibile quoddam spatiosumque per generationem potest creare. Quantitas siquidem et qualitas quantum et quale inter se coniungunt. Que duo sibi inuicem coniuncta, modo quodam temporeque generationem accipientia, corpus integrum ostendunt. Cetera enim  accidentia his superaddita esse uidentur. Hec enim quattuor in corporibus nostris ceterorumque animalium inanimaliumque principaliter inquirimus, quantum sit, quibus partibus constet, num spatiis longitudinis protenditur [3 1Kb] , latitudinisque, altitudinisque, quale sit, rectene forme atque humane, proneue atque bestialis, quo tempore genitum, quoue modo definitur [4 1Kb] . Itaque in se locatur, ne infinitum sit, sed unum aliquid in suo genere terminatum. Hec, ut diximus, in corporibus nostris primordialiter inspiciuntur. Extra uero hec altiori consideratione , que est formarum substantialium origo, contemplamur. Dicimus enim, hoc corpus uel hoc, cuius ousiadis, id est, substantialis forme  est? Utrum humane, an equine, alicuiusue irrationabilis animalis intra comprehensi? His enim nominibus non animalium corpora, sed substantiales eorum forme appellantur.

54. Tria siquidem discrete debemus cognoscere, siue de nobismetipsis cogitantes [5 1Kb] , siue de aliis animalibus: Quid sumus? Quid nostrum est? Quid circa nos? Nos sumus substantia nostra, que uitalis atque intelligibilis est, supra corpus omnesque eius sensus uisibilemque formam. Nostrum est, non autem nos, corpus, quod nobis adheret, quanto, et quali, ceterisque [6 1Kb] accidentibus compositum, atque sensibile, mutabile, solubile, corruptibile; nichilque aliud esse uerissimum est dicere, quam sensuum instrumenta uel sedes, que a Grecis uocantur [7 1Kb]  , id est [8 1Kb] , sensuum custodie [9 1Kb] . Dum enim anima incorporea sit, suasque operationes per seipsam sine sensibus aperire non possit, sensusque ipsi non nisi in sedibus quibusdam custodiri ualeant, nature conditor corpus ad usus anime condidit, in quo sua quasi quedam uehicula, id est, sensus custodiret. Circa nos sunt omnia sensibilia,  quibus utimur; ut sunt quattuor mundi huius [10 1Kb] elementa, corporaque ex eis composita. Non enim mortalia nostra corpora sine his possunt permanere. Terra siquidem pascuntur, humore potantur, ere inspirantur, igne caleficantur. Duobus crescunt [11 1Kb] et nutriuntur, terra et aqua: duobus ut uiuant administrantur, ere et igne: duo patiuntur in corpus transeuntia, terra et aqua; duo operantur officinam corporis conflantia, er et ignis. Ignea siquidem uirtus, cuius sedes in corde est, cibi potusque subtilem per occultos poros in diuersas corporis partes uaporem distribuit, feculentum in secessum discernit. Sed ipse ignis, nisi erio spiritu insuffletur, ciboque ac potu [12 1Kb] ueluti quibusdam fomentis nutriatur, cito extinguitur, ac sine mora totum corporis edificium  solutum collapsumque rigescit, frigore uim caloris superante. Sed de his alius disserendi locus est.

55. DISC. Hec probabiliter accipio [13 1Kb] . Sed mecum tractare non desino, qualiter hec sibimet possunt conuenire, quomodo incorporales res per se atque inuisibiles suo concursu inter se inuicem uisibilia corpora efficiunt, ita ut nichil aliud sit materia, nullamque aliam causam constitutionis habeat, nisi eorum, que solo sapientie contuitu considerantur, inter se ipsa, in seipsis, et non in aliquo contemperatum contuitum [14 1Kb] ; presertim magnifico Bethio, summo utriusque lingue philosopho, in libris suis de Arithmetica talia asserente: Sapientia est rerum que sunt, suique immutabilem substantiam sortiuntur, comprehensio ueritatis. Esse autem illa dicimus,  que nec intentione crescunt, nec retractione [15 1Kb] minuuntur, nec uariationibus permutantur, sed in propria semper ui sue se [16 1Kb] nature subsidiis nixa custodiunt. Hec autem sunt qualitates, quantitates, forme, magnitudines, paruitates, equalitates, habitudines, actus, dispositiones, loca, tempora [17 1Kb] , et quicquid adunatum quodam modo corporibus inuenitur; que ipsa quidem natura incorporea sunt, et immutabilis substantie ratione uigentia, participatione uero corporis permutantur, et tactu uariabilis rei in uertibilem inconstantiam transeunt. Hec igitur, quoniam, ut dictum est, natura immutabilem substantiam uimque sortita sunt, uere proprieque esse dicuntur.

56. Num ex hac sententia aperte [18 1Kb] datur intelligi, aliud esse materiam corpusque ex ea factum, aliud  quantitatem et qualitatem, ceteraque, que sola contemplantur sapientia, immutabilemque nature sue uirtutem semper custodiunt? Materia uero corpusque, quibus accidunt, uariabili permutatione diuersa inconstantiaque sunt. Quid enim? Numquid uerisimile uidetur, si ex quantitate et qualitate ceterisque naturalibus accidentibus sibi inuicem copulatis materia  subsisteret, necessario et ipsa immutabilis esset? Nam quod [1 1Kb] de causis intelligitur, cur non etiam de effectibus [2 1Kb] earum intelligatur, ut, quemadmodum quantitates et qualitates ceteraque similia solo animi contuitu aspiciuntur, ita et materia et corpus non sensibus corporeis, sed intellectui succumbant? Nunc uero formatam materiam, qua [3 1Kb] corpus efficitur---nam informis omnino intelligibilis est---sensu corporeo percipimus; quantitatem uero et qualitatem solo intellectu uidemus. Quomodo igitur quantitas et qualitas materiam longe ab eis distantem possunt [4 1Kb] conficere? MAG. Acute admodum falso argumento falleris, aut alios fallere uis. Sed utrum tu ipse de his dubitas, an aliorum de his dubitantium personas arripis, adhuc ignoro. DISC. Utrumque in meipso perspicio. Nam et  ex aliorum persona, qui non immerito de talibus aut hesitant, aut penitus ignorant, hec proponere curaui; et meipsum non adhuc tante puritatis in his esse uideo, ut iam nil [5 1Kb] amplius de eis inquiram. MAG. Utendum igitur est [6 1Kb] , ut opinor, ratione et auctoritate, ut hec ad purum dignoscere ualeas. His enim duobus tota uirtus inueniende rerum ueritatis constituitur. DISC. Utendum sane. Hec enim a multis quesita sunt, paucis [7 1Kb] uero [8 1Kb] reperta. MAG. Dic itaque, quid tibi uidetur de ipsa materia, ex qua formata corpora fiunt, num [9 1Kb] per se, dum sit informis, sensu an ratione consideratur? DISC. Ratione [10 1Kb] profecto; non enim audeo dicere sensu. Nam materia forma carens nullo sensu corporeo potest attingi. MAG. Recte respondisti. Sed uide, ne diutius de his,  que nunc assumpseris, iterum nos interroges. Nam in talibus nimium moramur [11 1Kb] , cum altiora ad considerationem sui nos inuitent. DISC. De his, que nunc inter nos puro mentis intuitu fuerint definita, non, ut arbitror, ulterius sollicitum te faciam. De eo autem quod dixisti, altiora ad considerandum nos inuitant, mirari non desino. Quid enim altius sit ratione considerandum post Deum, quam [12 1Kb] informis materia, non uideo, dum queritur, quid sit materia, quid forma, quid ex materia formaque conficitur, unde materia, num inter primordiales causas, que primitus a Deo [13 1Kb] condite sunt, connumeranda sit, an etiam [14 1Kb] inter sequentes causas, que ex primordialibus nascuntur; num in his, que sensibus incumbunt [15 1Kb] , an in his, que intellectui [16 1Kb] , computanda;  et utrum definiri possit, dum adhuc infinita est; an etiam infinita definiri potest; quod rationi uidetur resistere, cum a sanctis Patribus ad purum deductum sit, duo solummodo esse, que nullo modo possint definiri, Deum uidelicet atque materiam. Deus siquidem infinitus informisque, quoniam a nullo formatur, dum sit forma omnium. Materia  similiter informis infinita [17 1Kb] ; aliunde enim formari indiget finirique, dum per se non forma [18 1Kb] , sed formabilis sit. Et hec similitudo cause omnium, ex qua, et in qua, et per quam, et ad quam omnia sunt, et ipsius cause informis, dico autem materie, que ad hoc creata est, ut ea, que per se sensibus attingi non possent [19 1Kb] , quodam modo in ea sensibiliter appareant [20 1Kb] , e contrario intelligitur. Nam summa omnium causa per excellentiam omnium formarum finiumque informis est atque infinita. Non enim solummodo forma omnium est principalis, sed plusquam forma, omnem formam superans, omneque formabile et informabile formans. Nam et eorum, que formari possunt [21 1Kb] , forma est, quoniam eam aut appetunt, aut ad eam conuertuntur. Et eorum, que  formari nequeunt, propter sue excellentiam nature, proximamque ei, uidelicet cause, similitudinem informitas est. Siquidem ipsa informitas eorum, que informabilia sunt, non ideo dicitur informitas, ut omni forma careat, sed quia omnem formam sensibilem intelligibilemque superascendat. Atque ideo ipsa omnium causa et firmari et negari solet, uti de ea sic dicatur, forma est, forma non est, informitas est, informitas non est. Quicquid enim de ipsa predicatur, et firmari et negari potest, quia super omne, quod dicitur et intelligitur et non intelligitur, est. Materia uero informis uocatur per priuationem [22 1Kb] omnium formarum. Ab ea siquidem nichil formatur, sed diuersas innumerabilesque recipit formas. MAG. Non longe distas a uero. Num igitur materia informis,  quoniam solo mentis oculo, ratione dico, perspicitur, necessario eam incorpoream esse sequetur? DISC. Ne hoc quidem negare ausim. MAG. Igitur incorporea est. DISC. Est quidem; meoque iudicio conclusum me esse uideo. MAG. uisne, hoc auctoritate roborari? DISC. ualde; et, ut fiat, posco.

57. MAG. Multos de materia disputasse reperimus et mundane, et diuine sophie peritorum; sed paucorum testimonio uti sat est. Sanctus Augustinus in libris Confessionum informem materiem [23 1Kb] esse asserit mutabilitatem [24 1Kb] rerum mutabilium, omnium formarum capacem. Cui assentit Plato in Timeo, similiter informem materiam esse dicens formarum capacitatem. His ambobus sibimet consentientibus  potest sic dici et definiri: Mutabilitas rerum mutabilium capax omnium formarum informis materia est. Sanctus Dionysius Areopagita in libro [25 1Kb] de diuinis Nominibus materiam dicit esse ornatus et forme et speciei participationem, quibus sine [26 1Kb] per se informis est [27 1Kb] materia, et in nullo intelligi potest. Ac sic secundum Dionysium potest colligi. Si materia  est ornatus et forme et speciei participatio, quod ornatus et forme et speciei participatione caret, materia non est, sed quedam informitas. Siue itaque informis materia mutabilitas sit formarum capax secundum Augustinum atque Platonem, siue informitas quedam, speciei, forme, ornatusque participatione carens secundum Dionysium, non negabis, ut arbitror, si quodam modo intelligi potest, non [1 1Kb] nisi solo intellectu percipi. DISC. Iam dudum hoc inconcusse dedi. MAG. Quid? Ipsam speciem, formamque, ornatumque, quorum participatione informitas illa predicta seu mutabilitas in materiam uertitur, putasne aliter nisi mentis contuitu considerari? DISC. Nullo modo; nam de forma et specie, sine quibus nullus ornatus fieri potest, omnino incorporea  esse predictis rationibus, satis est actum. MAG. Nunc itaque uides, ex incorporeis, mutabili uidelicet informitate formarum quidem capaci, ex ipsaque forma quoddam corporeum, materiam dico corpusque, creari. DISC. Plane uideo. MAG. Concedis itaque, ex incorporalium coitu corpora posse fieri. DISC. Concedo ratione coactus.

58. MAG. Atqui dum hec ita sint, necessario fateberis, corpora in [2 1Kb] incorporea posse resolui, ita ut corporea [3 1Kb] non sint, sed penitus soluta. Incorporea uero naturali suo concursu mirabilique harmonia ita corpora conficiunt, ut naturalem suum statum immobilemque uigorem nullo modo desinant habere; quemadmodum, ut quadam similitudine utamur, ex luce et corpore umbra nascitur, neque tamen lux  neque corpus in umbram mouetur; umbra uero dum soluitur, in causas suas, corpus uidelicet atque lucem, intelligitur redire. Umbrarum siquidem causam corpus lucemque esse uera ratio edocet, in quibus naturaliter silent, dum in nullo loco apparere ualeant propter undique circa corpora circumfusam luminis claritatem. Errant enim, qui putant, umbram perire, dum sensibus non apparet [4 1Kb] . Non enim umbra nichil est, sed aliquid. Alioquin non diceret Scriptura: Et uocauit Deus lucem diem, et tenebras noctem. Deus namque non nominat, nisi quod ex ipso est; neque eo loci altitudo theorie aufert ueritatem historie. Ibi siquidem secundum rerum factarum considerationem non aliud tenebras noctemque accipimus,  nisi umbram terre solarium radiorum circumfusione factam instar coni, semperque globo luminis oppositam. Eademque ratio est in minoribus umbris, qualicunque lumine corporibusque proiectis, seu finite seu infinite sint, et qualiscunque forme sint. Non mireris itaque, ex incorporalibus causis corpora creari, inque easdem iterum resolui, ipsas uero causas ab una eademque rerum omnium creatrice creatas procedere.

59. Ex forma enim omnium, unigenito uidelicet  Patris uerbo, omnis forma, siue substantialis, siue que ex qualitate assumitur, materieque adiuncta corpus generat, creata est. Ab ipsa quoque omnis informitas. Nec mirum, ex informi forma per excellentiam informitatem, que est formarum omnium priuatio, conditam fieri, quando quidem non solum monogena, sed etiam [5 1Kb] heterogena, hoc est, non solum que sunt unius, sed etiam [6 1Kb] que sunt diuersi generis, et non solum que per excellentiam, sed etiam [7 1Kb] que per priuationem dicuntur esse uel non esse, ab eodem fonte omnium manant. Quid igitur? Num iam tibi clare lucet, non sine [8 1Kb] ratione a nobis dictum esse, ex accidentium concursu corpora fieri, auctoritatem sancti Gregorii Nyssei sequentibus [9 1Kb] , cum uideas alios, siue grecos, siue latinos  auctores, ex incorporalibus asserere corpora fieri? Ideoque predicti patris Gregorii sententiam disputationi nostre placuit inseri. Ait enim in libro de Imagine, aduersus eos, qui dicunt, materiam Deo esse ceternam, agens: Neque extra ea, que consequenter inuenta sunt, de materia susceptio illa fertur, que ex intellectuali et immateriali eam subsistere profert. Omnem siquidem materiam ex quibusdam qualitatibus consistere inuenimus; quibus si nudata fuerit, per seipsam nulla ratione comprehendetur. Atqui unaqueque qualitatis species [10 1Kb] ratione subiecto [11 1Kb] separatur. Ratio autem intellectualis est quedam et incorporalis theoria; utputa proposito quopiam animali seu ligno in theoria, seu aliquo alio materialium constitutionem habentium, multa circa subiectum secundum  intelligentiam diuisione intelligimus, quorum uniuscuiusque ad id, quod consideratur, inconfuse habetur ratio. Alia siquidem coloris, et alia grauitatis ratio; alia iterum quantitatis, et alia intelligentie, que est secundum tactum proprietatis. Mollities enim et bicubitale [12 1Kb] , cetera etiam eorum, que dicta sunt, neque sibi inuicem, neque corpori secundum rationem commiscentur. Nam in unoquoque horum specialis, iuxta quam est interpretata, intelligitur causa; nullaque earum, que circa subiectum theorizantur, alteri qualitati permiscetur. Si ergo intelligibilis color, intelligibilis etiam soliditas et quantitas, et cetera talium specialitatum. Horum autem unumquodque si sublatum fuerit subiecto, omnis ratio corporis simul soluetur. Consequens erit, quorum absentiam solutionis  corporis causam inuenimus, horum concursum materialem naturam creare assumere [13 1Kb] . Ut enim non est corpus, cui res, id est , et figura, et soliditas, et distantia, et grauitas, ceteraque specialitatum non adsunt, horum autem unumquodque corpus non est, sed alterum quid preter corpus seorsum inuenitur: sic conuersim, ubicunque, que dicta sunt, concurrerint, corporalem substantiam perficiunt. At si intelligibilis est specialitatum intelligentia, intelligibilis quoque notura  Deus dicitur [1 1Kb] , nil inconsequens, ex incorporali natura has intellectuales occasiones ad corporum generationem [2 1Kb] substitutas esse ab intellectuali quidem natura intelligibiles substituente uirtutes, harum uero ad se inuicem concursu materialem naturam in generationem adducente.

60. Num itaque uides, maximum fortissimumque predicti magistri argumentum sufficere? Si enim aliud esset corpus preter accidentium concursum, subtractis eisdem in seipso per seipsum subsisteret. Siquidem omne subiectum per se subsistens accidentium non indiget, ut sit, sicut ipsa . Siue enim accidant ei, siue non accidant; siue in ea sint, que sine ea esse non possunt, siue ab ea recedant, que ab ea segregari possunt, seu sola  cogitatione, seu actu et opere: suis naturalibus subsidiis semper immutabiliterque subsistit. Corpus autem subtractis accidentibus nullo modo per se subsistere potest, quoniam nulla substantia fulcitur. Nam si quantitatem a corpore subtraxeris, corpus non erit; spatiis enim membrorum numeroque continetur. Similiter si qualitatem ab eo dempseris, deforme [3 1Kb] remanebit, et nichil. Eadem ratio in ceteris accidentibus, quibus corpus contineri uidetur, contemplanda est. Quod igitur sine accidentibus per se non potest subsistere, nichil aliud intelligendum est preter eorundem [4 1Kb] accidentium concursum esse.

61. Quid ergo mirum, aut rationi contrarium, si similiter accipiamus, magnificum Boëthium non aliud aliquid [5 1Kb] uariabilem rem intellexisse, nisi corpus materiale,  quod ex concursu earum rerum, que uere sunt, ut ait ipse, constituitur? Et dum in ipso considerantur, mutabilitatem quandam pati necesse est. Nec hoc [6 1Kb] mirum, si [7 1Kb] aliter res per se immutabiles puro mentis contuitu perspicientur [8 1Kb] in sua simplicitate, aliter sensu corporeo in aliqua materia ex concursu earum facta composite, cum uideamus ea, que per se simplicia sunt et incorruptibilia, compositum quoddam atque corruptibile inter se ceuntia perpetrare. Cui [9 1Kb] enim incognitum sit, hanc molem terreni globi ex quattuor simplicibus elementis esse compactam, que quidem corruptibilis solubilisque dum sit, ea [10 1Kb] tamen elementa, ex quibus conficitur, in sua simplicitate insolubili permanent? Et hec in omnibus fere corporibus communiter speculatur ratio.  Ac de his satis dictum estimo. DISC. Satis profecto; et iam ad reliquarum categoriarum theoriam redeundum esse uideo. Nam de his diutius dubitare, minus considerantium rerum naturas esse, dubium non est. Ac per [11 1Kb] hoc mee tarditatis in multis me pudet et penitet. MAG. Non te pudeat, nec peniteat. Quamuis enim hec [12 1Kb] , de quibus disputamus, tam preclara sapientibus sint, ut eorum nullus in eis  hesitet, rudibus tamen, et ex [13 1Kb] inferioribus ad superiora rationis iter carpentibus, utilia esse non ambigo. DISC. Nullo modo ambigendum, et hoc in meipso perspicio; perge [14 1Kb] ad cetera.

62. MAG. Due categorie contemplationi restant, ni fallor: agendi uidelicet et patiendi. Nam disputantes de loco, quedam de tempore, quantum presentis disputationis necessitas exigebat, discussimus. DISC. Nil nunc amplius de tempore deque loco a te quero. Sufficiunt enim, que de his dicta sunt. Nam si de singulis omnia, que ratio considerari appetit, quis dixerit, aut uix, aut nullum finem disputatio habebit. MAG. Considera itaque, num actio passioque proprie de Deo predicantur, an, sicut cetere categorie, per metaphoram dici estimandum est. DISC. Per metaphoram  sane. Quid enim? Nunquid arbitrandum est, has duas aliarum regulas excedere, cum minoris uirtutis uideantur esse? MAG. Dic, queso, quid tibi uidetur, mouere et moueri, nonne agere est et pati? DISC. Aliter esse non [15 1Kb] uideo. MAG. Similiter, ut opinor, amare et amari. DISC. Eadem regula colliguntur. Hec enim uerba, suique similia, actiua et passiua esse, nemo artium liberalium peritus ignorat. MAG. Si igitur hec [16 1Kb] uerba, siue actiue, siue passiue significationis sint, non iam proprie, sed translate de Deo predicantur, et omnia, que translate predicantur, non reuera, sed quodammodo de eo dicuntur, reuera neque Deus agit, neque patitur, neque mouet, neque mouetur, neque amat, neque amatur. DISC. Hec postrema conclusio non parue indiget considerationis.  Nam huic, ut opinor, totius sacre Scripture sanctorumque Patrum reluctari uidetur auctoritas. Quoties enim, ut nosti, sacra Scriptura Deum manifeste pronuntiat agere et pati, amare et amari, diligere et diligi, uidere et uideri, mouere et moueri, ceteraque id genus? Quorum exempla quoniam innumerabilia sunt, passimque querenti occurrunt, ne nunc prolixitatem gignerent [17 1Kb] , placuit preterire. Satisque hoc uno euangelico utendum est exemplo: Qui diligit me, diligetur a Patre meo, et ego diligam eum, et manifestabo meipsum illi [18 1Kb] . Sanctus item [19 1Kb] Augustinus in Exemero suo de diuino motu disserens, hec uerba protulit: Spiritus quidem creator mouet seipsum sine tempore et loco, mouet conditum spiritum per tempus sine loco, mouet corpus per tempus et  locum. Si itaque agere et pati de Deo, ut prediximus [20 1Kb] , non reuera, id est, non proprie predicantur, sequitur, nec mouere, nec moueri. Mouere enim agere est, moueri uero pati. Item si nec agit nec patitur, quomodo dicitur amare omnia [21 1Kb] , et amari ab omnibus, que ab eo facta sunt? Amare enim motus quidam [22 1Kb] agentis est, amari uero patientis; et causa et finis est [23 1Kb] motus. Sed hoc dico usum publicum  sequens. Nam si quis diligentius rerum inspexerit naturam, reperiet, quod multa uerba, que cum sola uocis superficie actiua esse uideantur, intellectu tamen passiuam habent significationem, et e contrario passiua superficies actum significat. Nam qui amat uel diligit, ipse patitur; qui uero amatur uel diligitur, agit. At si amat Deus que fecit, profecto uidetur moueri; suo enim amore mouetur. Et si amatur ab his, que amare possunt, siue sciant, quid amant, siue nesciant, nonne apertum est, quia mouet? Amor siquidem pulchritudinis ipsius ea mouet. Quomodo ergo dicitur neque mouere, neque moueri, ne uideatur agere et pati, per meipsum considerare nequeo. Ac per hoc huius questionis nodum soluas, obnixius postulo. MAG. Putasne, in his, qui agunt,  aliud esse agentem, aliud posse agere, aliud agere, an unum idemque? DISC. Non unum esse opinor, sed tria quedam a se differentia. Amans enim, hoc est, qui amat, substantia quedam certe ac definite est persone [1 1Kb] , cui accidit quedam potentia, per quam potest agere, siue agat, siue non. Si uero ipsa substantia per ipsam potentiam se mouerit, ut [2 1Kb] aliquid agat, agere dicitur. Ac per hoc tria quedam uidentur esse, substantia uidelicet, cui inest agere posse: cuius possibilitatis ueluti cuiusdam cause effectus est in aliqua re agere, siue ipsa actio reciproca sit, id est, in eandem redeat, seu in alteram transeat personam.

MAG. Recte discernis. Quid tibi uidetur? Nonne eadem discretio est obseruanda in eo qui patitur, ut  aliud sit patiens, aliud posse pati, aliud ipsum pati, siue a seipso quis patiatur, siue ab alio? DISC. Eadem profecto. MAG. Hec igitur tria et in his qui amant, et in his qui amantur, eiusdem nature non sunt. DISC. Non sunt, ut opinor. Alia siquidem natura est substantiarum, alia accidentium. Nam qui agit uel patitur, substantia est. Posse autem agere uel pati, et ipsum agere et [3 1Kb] pati accidentia sunt. MAG. Miror, quomodo eorum, que in predictis ratiocinationibus et quesita et inuenta, ut arbitror, et definita sunt, oblitus es. DISC. Admone, precor, et, que sunt illa, in memoriam reuoca. Nam me uitio memorie, quod est obliuio, negligentem obliuiosumque esse non denego. MAG. Recordarisne, collectum conclusumque a nobis fuisse, , , , id est, essentiam,  ut sepe diximus, uirtutem et operationem, trinitatem quandam inseparabilem incorruptibilemque nostre nature esse, que sibi inuicem mirabili nature harmonia coniuncta sunt, ut et tria unum sint, et unum tria, neque ueluti diuerse nature sunt, sed unius atque eiusdem, non ut substantia eiusque accidentia, sed quedam essentialis unitas substantialisque differentia trium in uno? DISC. Recordor, ac deinceps nunquam obliuioni tradam. Apertissimam  namque conditoris imaginem obliuioni tradere, stultissimum est atque miserrimum. Sed quorsum isthec [4 1Kb] , nondum uideo, nisi forte, quia tria quedam a se inuicem discrepantia, dum a te interrogatus responderim, unum quidem secundum subiectum, duo uero secundum accidens esse, que tria prioribus tribus longe uidentur abesse. Ac per hoc aut [5 1Kb] illa tria, que diximus unius eiusdemque substantie esse, sola uereque [6 1Kb] sunt, id est essentia, uirtus, et operatio; que uero nunc a me addita sunt, id est substantia cum accidentibus, possibilitate uidelicet agendi, ipsiusque possibilitatis effectu, quod est agere, superflua esse [7 1Kb] nullaque ratione reperta arbitrandum; aut e contrario; aut etiam, quod rectius dicendum mihi uidetur, et hec et illa [7* 1Kb] in  natura rerum sunt, suisque [8 1Kb] naturalibus differentiis discernuntur. Sed utrum ita [9 1Kb] concedendum, necne, tuo iudicio decernendum committo. MAG. Quod nouissime posuisti, recte [10 1Kb] rationi uidetur conuenire. Quisquis enim dixerit, essentialem trinitatem, essentiam scilicet, uirtutem, operationem, inconcussam incorruptibilemque omnibus inesse, et [11 1Kb] maxime rationabilibus intellectualibusque naturis, a ueritate, ut opinor, non recedit. Que trinitas in omnibus, quibus inest, nec augeri nec minui potest. Sequens uero trinitas ueluti precedentis trinitatis effectus quidam intelligitur esse. Non enim ueritati obstrepat [12 1Kb] , ut estimo, si dicamus, ex ipsa essentia, que una et uniuersalis in omnibus creata est, omnibusque communis, atque ideo, quia omnium se participantium  est, nullius propria dicitur esse, singulorum se participantium quandam propriam substantiam, que nullius alicuius est, nisi ipsius solummodo, cuius est, naturali progressione emanare. Cui etiam substantie propria possibilitas inest, que aliunde non assumitur, nisi ex ipsa uniuersali uirtute ipsius predicte uniuersalis et essentie et uirtutis. Similiter de propria operatione specialissime et substantie et potestatis dicendum, non aliunde descendere, nisi ab ipsa uniuersali operatione eiusdem uniuersalis et essentie et uirtutis. Nec mirum, si hec tria, que in singulis considerantur, quasi [13 1Kb] quedam accidentia predicte uniuersalis trinitatis dicantur esse, primeque apparitiones; quandoquidem ipsa per se unum sit [14 1Kb] , et in omnibus, que ex ea et in ea existunt [15 1Kb] ,  incommutabiliter permanet, nec augeri nec minui, nec corrumpi, nec perire potest. Hec uero, que specialissime in singulis considerantur, augeri possunt et minui, multipliciterque uariari. Non enim omnes similiter participes sunt uniuersalis essentie et uirtutis et operationis. Alii enim plus, alii minus. Nullus tamen participatione ipsius penitus priuatur. Ipsa quoque in omnibus participantibus se una atque eadem permanet, nullique ad participandum se plus  aut minus adest. Sicut lux oculis. Tota enim in singulis est, et in seipsa. Augeri autem, uel minui, quidam defectus seu profectus est participationis; ideoque non irrationabiliter accidens esse iudicatur.

63. Nam quod semper id ipsum est, uera substantia recte dicitur; quod uero uariatur, aut ex mutabilitate instabilis substantie, aut ex participatione accidentium, siue naturalium siue non naturalium, procedit. Et ne mireris, quedam accidentia substantias dici, quoniam aliis accidentibus subsistunt, dum uides, quantitati, que sine dubio accidens substantie est, alia accidentia accidere, ut est color, qui circa quantitatem apparet, et tempora, que in morosis rerum motibus intelliguntur. Est enim tempus mutabilium  rerum more motusque certa rationabilisque dimensio. DISC. In hoc nostre intentionis non discrepat finis, ut arbitror. Sed breuiter lucideque de hac rerum postrema consideratione definias uellem. MAG. Trinam rerum intelligentiam, hoc est essentie, uirtutis, operationis immutabilem subsistentiam [1 1Kb] firmumque fundamentum rerum a conditore omnium constitutum ponamus, si placet. DISC. Ponendum arbitror. MAG. Deinde illa trinitas, que in singulis considerari potest, et a prima trinitate essentiali procedens, ueluti precedentis cause effectus, eiusque primordiales motus, quedamque primordialia accidentia pensanda est, ut uideo. DISC. Hoc [2 1Kb] quoque fatendum. MAG. Quicquid autem illis tribus sequentibus, siue interius siue exterius, siue naturaliter,  siue quibusdam euenientibus [3 1Kb] acciderit, ueluti accidens accidentium fieri uidetur. DISC. Huic etiam conclusioni non resisto. Nam cum sint secundum Aristotelem decem genera rerum, que categorie, id est, predicamenta dicuntur, et huic diuisioni rerum in genera nullum Grecorum uel [4 1Kb] Latinorum obstare reperimus [5 1Kb] , sed [6 1Kb] sub uno genere omnes primas essentias, quas Greci appellant merito, quia per se sunt, et nullius indigent ut sint, sic enim a conditore omnium ueluti quedam immutabilia fundamenta stabilite sunt [7 1Kb] , conclusas esse uidemus: et ad similitudinem principalis omnium cause mirabili incommutabilique sua trinitate subsistunt, hoc est, ut sepe iam dictum, essentia, uirtute, operatione, cetera uero nouem genera accidentia  esse dicuntur. Nec sine ratione. Non enim per se, sed in predicta essentiali trinitate subsistunt. Nam quod a Grecis locus et tempus appellantur, , hoc est, sine quibus cetera esse non possunt, non ita [8 1Kb] intelligendum, ut inter ea, que sine loco et tempore non ualent subsistere [9 1Kb] , substantialis illa trinitas predicta rerum computetur. Ea  namque loci temporisque auxilio, ut subsistat, non eget, dum per seipsam ante supraque tempus et locum conditionis sue dignitate existat. Sed nouem genera, que solis accidentibus attribuuntur, ita ab auctoribus diuisa sunt, ut ipsa accidentia, que primordialiter in essentiis conspiciuntur, mox uertantur in substantias, quoniam aliis accidentibus subsistunt. Prima siquidem rerum omnium diuisio est in essentias et accidentia, secunda accidentium in substantias. Que fere in infinitum protenditur, dum, quod nunc accidens est prioris se, mox sequentis se substantia efficitur. Sed de his alibi disputandum; nunc uero si tibi uidetur, quod nobis propositum est, sequamur. MAG. Quid igitur? Putasne accidentia non nisi cuiuspiam essentie aut accidentis  esse? DISC. Nullus artium peritus aliter dixerit. Non enim aliam ob [10 1Kb] causam accidens uocari meruit, nisi quia aut essentie, aut substantie, aut alicui accidenti contingit. MAG. Agere et pati accidentium numero continentur? DISC. Etiam. MAG. Cuiuspiam igitur substantie sunt? Hec etenim propriis accidunt substantiis; nam generalibus essentiis nichil accidit. DISC. Nec hoc negarim. MAG. Dic, queso, num summe ac simplici diuineque nature aliquid accidit [11 1Kb] ? DISC. Absit. MAG. Num ipsa accidit alicui? DISC. Nec hoc quidem dixerim; alioquin passibilis, mutabilisque, alteriusque nature capax esse uideretur. MAG. Nullum ergo accidens recipit, nullique accidit. DISC. Nullum profecto, nullique. MAG. Agere et pati accidentia sunt? DISC.  Et hoc datum est. MAG. Summa igitur omnium causa summumque principium, quod Deus est, agere et pati non recipit. DISC. Huius ratiocinationis [12 1Kb] uiolentia nimium coartor. Nam si dixero, falsum esse [13 1Kb] , fortassis ipsa ratio me [14 1Kb] deridebit, omneque, quod hactenus dedi, uacillare non sinet [15 1Kb] . Si uerum, necessario sequetur, ut, quod de agere et pati concesserim, id ipsum etiam de ceteris actiuis passiuisque uerbis, cuiuscunque generis uerborum sint, concedam, hoc est, neque Deus amare, neque amari, neque mouere, neque moueri, similiaque mille; eoque magis neque esse, neque subsistere. At [16 1Kb] si hoc, uidesne, quot et quantis frequentibus Scripture sacre obruar telis? Undique enim uidentur obstrepere, atque hoc falsum esse conclamare. Nec te latet, ut  opinor, quam arduum difficileque simplicibus animis talia suadere; quandoquidem eorum, qui uidentur esse sapientes, dum hec audiunt, aures horrescunt. MAG. Noli [17 1Kb] expauescere. Nunc enim [18 1Kb] nobis ratio sequenda est, que [19 1Kb] , rerum ueritatem inuestigat, nullaque auctoritate opprimitur, nullo [20 1Kb] modo impeditur, ne ea, que et studiose ratiocinantium ambitus  inquirit, et laboriose inuenit, publice aperiat atque pronuntiet.

64. Sacre siquidem Scripture in omnibus sequenda est auctoritas, quoniam in ea ueluti quibusdam suis secretis sedibus ueritas possidet [1 1Kb] . Non tamen ita credendum est, ut ipsa semper propriis uerborum seu nominum signis fruatur [2 1Kb] , diuinam nobis naturam insinuans; sed quibusdam similitudinibus, uariisque translatorum uerborum seu nominum modis utitur, infirmitati nostre condescendens, nostrosque adhuc rudes infantilesque sensus simplici doctrina erigens. Audi Apostolum dicentem: Lac uobis potum dedi, non escam. In hoc enim diuina student eloquia, ut de re ineffabili, incomprehensibili, inuisibilique aliquid nobis ad nutriendam nostram fidem [3 1Kb]  cogitandum tradant atque suadeant. Siquidem de Deo nil aliud caste pieque uiuentibus, studioseque ueritatem querentibus dicendum uel cogitandum, nisi que in sacra Scriptura reperiuntur, neque aliis nisi ipsius significationibus translationibusque utendum [4 1Kb] his, qui de Deo siue quid credant, siue disputent. Quis enim de natura ineffabili quippiam a seipso repertum dicere presumat, preter quod illa ipsa [5 1Kb] de seipsa in suis sanctis organis, Theologis [6 1Kb] dico, modulata est? Sed ut hoc firmius et credas et teneas, sancti Dionysii Theologi testimonium huic loco inserendum, si tibi uidetur, arbitror. DISC. uidetur plane, et nil libentius accipio, quam rationem firmissima auctoritate roboratam. MAG. Capitulo primo de diuinis Nominibus auctoritatem sacre Scripture  predictus Theologus magnis laudibus commendat. Ast [7 1Kb] quia more suo perplexe hyperbaticeque disputat, ideoque ualde abstrusus, difficilisque ad intelligendum multis uidetur, placuit mihi de hac re sententiam ipsius faciliori uerborum ordine ad intelligendum, quam [8 1Kb] suo loco scripta est, depromere. Uniuersaliter, inquit, non audendum dicere, neque intelligere quid de superessentiali Diuinitate, preter diuinitus nobis ex sacris eloquiis expressa. Ipsius enim super rationem et intellectum et essentiam superessentialitatis scientia referenda est ad superiores claritates, circa diuina temperantia et sanctitate [9 1Kb] coartatas, in tantum sursum respicientes, quantum se infert diuinorum eloquiorum radius.

65. uidesne, quemadmodum uniuersaliter prohibet,  ne quis de occulta Diuinitate, preter que in sacris eloquiis dicta sunt [10 1Kb] , dicere audeat? Que uidelicet eloquia gloriosissimo uerissimoque nomine appellat superiores claritates, in sanctitate [11 1Kb] et temperantia circa diuina coartatas. Idem in eodem paulo post: Sicut enim incomprehensibilia et incontemplabilia sunt sensibilibus inuisibilia, et his [12 1Kb] ,  que sunt in figmento et similitudine simpla, et similitudine carentia, et secundum corporum figuras formatis incorporalium intacta, et non figurata informitas; iuxta eandem ueritatis rationem superat essentias superessentialis magnitudo, et animos super animum unitas. Et omnibus uirtutibus impossibile est, quod super sensum est, arcanumque rationi omni superrationabile bonum, unitas unifica [13 1Kb] omnis unitatis, et superessentialis essentia, et intellectus inuisibilis, et uerbum arcanum, irrationabilitas, et inuisibilitas, et innominabilitas, secundum nullum eorum que sunt existens. Et causale quidem essendi omnibus, ipsum autem non [14 3Kb] , quippe omnis essentie summitas, et utcunque ipsa de seipsa proprie et scienter manifestat. De hac igitur, ut dictum est, superessentiali  et occulta Diuinitate non audendum dicere, neque intelligere quid preter diuinitus nobis expressa. Etenim sic ipsa de semetipsa in eloquiis optime tradidit. Eius quidem, qualis est, scientia et contemplatio omnibus, que sunt, inuia est, tanquam omnibus [15 1Kb] essentialiter separata. Hec de sequenda auctoritate solummodo sacre Scripture in diuinis maxime disputationibus sufficiunt.

66. Ratio uero in hoc uniuersaliter studet, ut suadeat, certisque ueritatis inuestigationibus [16 1Kb] approbet, nil de Deo proprie [17 1Kb] posse dici, quoniam superat omnem intellectum, omnesque sensibiles intelligibilesque significationes; qui melius nesciendo scitur; cuius ignorantia uera est sapientia; qui uerius fideliusque negatur in omnibus, quam affirmatur [18 1Kb] . Quodcunque  enim de ipso negaueris, uere negabis: non autem omne, quodcunque firmaueris, uere firmabis. Siquidem si approbaueris, hoc uel hoc illum [19 1Kb] esse, falsitatis redargueris, quia omnium, que sunt, que dici uel intelligi possunt, nichil est [20 1Kb] . Si uero pronuntiaueris, nec hoc, nec illud, nec ullum ille est, uerax esse uideberis, quia nichil horum, que sunt et que non sunt, est; ad quem nemo potest accedere, nisi prius corroborato mentis itinere sensus omnes deserat, et intellectuales operationes, et sensibilia, et omne, quod est et quod non est, et ad unitatem, ut possibile est, inscius restituatur ipsius, qui est super omnem essentiam et intelligentiam; cuius neque ratio est, neque intelligentia, neque dicitur, neque intelligitur, neque nomen eius est, neque uerbum.  Non autem irrationabiliter, ut sepe diximus, omnia, que a summo usque deorsum sunt, de eo dici possunt quadam similitudine, aut dissimilitudine, aut contrarietate, aut oppositione, quoniam ab ipso omnia sunt [21 1Kb] , que de eo predicari possunt. Non autem similia sibi solummodo condidit, sed et iam dissimilia, quoniam ipse similis est [22 1Kb] et dissimilis.  Contrariorum quoque causa est. uirtute siquidem eorum, que uere ab eo condita sunt, ea [1 1Kb] etiam, que contraria uidentur esse, et per priuationem [2 1Kb] essentie non sunt, uera ratio [3 1Kb] contineri approbat. Nullum enim uitium inuenitur, quod non sit alicuius uirtutis umbra, aut quadam fallaci similitudine, aut aperta contrarietate. Similitudine quidem, ut superbia uere potentie umbram gerit, luxuria quietis, furor fortitudinis, ira correctionis iustitieque, et [4 1Kb] similia. Contrarietate uero, ut malitia bonitatis. Quemadmodum enim bonitas ex non existentibus existentia ducit, ut sint; ita malitia appetit corrumpere omnia que sunt, et penitus soluere, ut non [5 1Kb] sint. Et si hoc esset, id est, si omnia perirent, simul et ipsa periret. Nam si periret natura, periret simul et uitium. Sed uirtute bonitatis  omnis natura continetur, ne pereat. Adhuc tamen malitia permittitur in ea, uidelicet natura, ad laudem bonitatis ex contrario [6 1Kb] comparatione et exercitatione [6* 1Kb] uirtutum rationabili operatione, et purgationem ipsius nature, quando absorbebitur mors in uictoria, et sola bonitas in omnibus et [7 1Kb] apparebit, et regnabit, et uniuersaliter est [8 1Kb] peritura malitia. Sed de his in quinto latius [9 1Kb] disputabitur [10 1Kb] . Nulla itaque auctoritas te terreat ab his, que recte contemplationis rationabilis suasio edocet. uera enim auctoritas recte rationi non obsistit, neque recta ratio uere auctoritati. Ambo siquidem ex uno fonte, diuina uidelicet sapientia, manare dubium non est.

 67. Una quidem [11 1Kb] de natura incomprehensibili ineffabilique pie querentibus multa concessit ac tradidit et cogitare et dicere, ne uere religionis studium in omnibus sileat, ut et rudes adhuc in fidei simplicitate doctrina [12 1Kb] nutriat, et catholice fidei emulis instructa armataque, diuinis propugnaculis munita respondeat. Altera uero, ut simplices adhuc, in cunabulis Ecclesie nutritos [13 1Kb] , pie casteque corrigat, ne quid indignum [14 1Kb] de Deo uel credant, uel estiment, nec omnia, que sacre Scripture auctoritas de causa omnium predicat, proprie predicari examinent [15 1Kb] , siue gloriosissima et summa omnium sint, ut uita, uirtus, ceterarumque uirtutum nomina; siue media, ut sol, lux, stella, cunctaque [16 1Kb] , que ex partibus sublimioribus [17 1Kb] huius  mundi uisibilis [18 1Kb] de Deo predicantur; siue ex inferioribus uisibilis creature motibus, ut spiritus, nubis splendor, ortus, tonitrus, ros, imber, pluuia; item aqua, flumen, terra, petra, lignum, uinea, oliua, cedrus, ysopum [19 1Kb] , lilium, homo, leo, bos, equus, ursus, pardalis [20 1Kb] , uermis; item aquila, columba,  piscis, [21 1Kb] , ceteraque innumerabilia, que ex natura condita ad naturam conditricem transformatione quadam figurataque significatione transferuntur. Eoque mirabilius non solum ex creatura ad Creatorem artificiosa Scriptura translationes fecit, uerum etiam ex nature contrariis, ex insania uidelicet, ebrietate, crapula, obliuione, ira, furore, odio, concupiscentia, ceterisque similibus, quibus minus simplicium animi falluntur, quam superioribus transfigurationibus, que ex natura fiunt. Rationabilis siquidem anima, quamuis admodum simplex, naturalium rerum nomina de Deo predicari audiens, proprieque de ipso dici estimans, fallatur, non tamen omnino decipitur, ut eorum, que contra naturam sunt, nomina de conditore rerum predicari  auscultans, aut omnino falsa esse iudicet et respuat, aut figurate dicta et concedat et credat. DISC. Non ita sum territus auctoritate, aut minus capacium animorum expauesco impetum, ut ea, que uera ratio clare colligit, indubitanterque definit, aperta fronte pronuntiare confundar; presertim cum de talibus non nisi inter sapientes tractandum sit, quibus nil suauius est ad audiendum uera ratione, nil delectabilius ad inuestigandum, quando queritur, nil pulchrius ad contemplandum, quando inuenitur. Sed quid predicta ratiocinatione moliris, nosse expeto.

68. M. Quid tibi uiderer his argumentationibus machinari, nisi ut intelligas, quemadmodum significatiua rerum uocabula, siue substantiarum sint,  siue accidentium, siue essentiarum, translatiue, non autem proprie, ita etiam significatiua naturalium seu non naturalium nature condite motuum uerba de natura conditrice translatiue, non autem proprie posse predicari? Si enim [22 1Kb] essentiarum uocabula, seu substantiarum, seu accidentium, non reuera, sed quadam necessitate ineffabilis nature significande in Deo ponuntur, num necessario sequitur, ut et uerba, que essentiarum, substantiarum, accidentium significant motus, proprie de Deo dici non possint, qui [23 1Kb] omnem essentiam, substantiam, omneque accidens, omnemque motum, actionemque et passionem, et quodcunque de talibus dicitur et intelligitur, et quodcunque nec dicitur nec intelligitur, et tamen eis inest, incomprehensibili  ineffabilique sue nature excellentia superascendit? Quid enim? Si Deus per metaphoram amor dicitur, dum sit plusquam amor, omnemque superat amorem, cur non eodem modo amare diceretur, dum omnem [24 1Kb] motum amoris exsuperat, quia nichil preter seipsum appetit, dum solus omnia  in omnibus sit? Similiter si [1 1Kb] agens et actor, faciens et factor, non iam proprie, sed modo quodam translationis nominatur: cur non et agere et facere, uel agi uel pati eodem locutionis genere predicaretur? De ceteris item [2 1Kb] uerbis, que omnes totius mutabilis creature motus, seu naturales, seu non naturales, seu intellectuales, seu rationabiles, seu irrationabiles, seu corporales, seu incorporeos, seu locales, seu temporales, rectos, obliquos, angulares, circulares, sphericos significant, similiter intelligendum esse arbitror. DISC. Admodum urges, me talia rationabiliter fateri; sed auctoritate sanctorum Patrum aliquod munimen ad hec roboranda uellem [3 1Kb] inseras.

69. MAG. Non ignoras, ut opinor, maioris dignitatis  esse, quod prius est natura, quam quod prius est tempore. DISC. Hoc pene omnibus notum est. MAG. Rationem priorem esse natura, auctoritatem uero tempore didicimus [4 1Kb] . Quamuis enim natura simul cum tempore creata sit, non tamen ab initio temporis atque nature cepit esse auctoritas. Ratio uero cum natura ac tempore ex principio rerum [5 1Kb] orta est. DISC. Et hoc ipsa ratio edocet. Auctoritas siquidem ex uera ratione processit, ratio uero nequaquam ex auctoritate. Omnis enim [6 1Kb] auctoritas, que uera ratione non approbatur, infirma uidetur esse. uera autem ratio, quoniam suis uirtutibus [7 1Kb] rata atque immutabilis munitur, nullius auctoritatis astipulatione roborari indiget. Nil enim aliud mihi uidetur [8 1Kb] esse uera auctoritas, nisi rationis uirtute  reperta [9 1Kb] ueritas, et a sanctis Patribus ad posteritatis utilitatem literis commendata. Sed forte tibi aliter uidetur. MAG. Nullo modo. Ideoque prius ratione utendum est in his, que nunc instant, ac deinde auctoritate.

70. DISC. Ingredere, quo uis [10 1Kb] , ordine; tui etenim [11 1Kb] pedisequus sum. MAG. Num tibi uidetur facere et pati sine aliquo motu facientis uel patientis posse esse? DISC. De faciente non dubito. Facere enim facientem sine aliquo suo motu posse non uideo. Quod uero patitur, quomodo moueatur in seipso, non iam [12 1Kb] clare cognosco. MAG. Nonne uides, quia omne, quod facit, ad hoc se mouet aut mouetur, ut id, quod appetit facere, ab eo quod non erat, in id quod est, moueat [13 1Kb] ? Nil enim ab eo, quod non erat, in  id, quod est, sine suo et alieno motu potest transire, siue illos motus sciat siue nesciat. Non iam dico motum illum generalem communemque naturaliter omnibus creaturis, quo omnia de nichilo in esse mouentur, sed usitatum temporibus motum, quo quotidie mutabilis materia, siue natura mouente, siue arte, formas quasdam qualitatiuas accipit. DISC.  Iam perspicio; et meipsum nimie tarditatis accuso, qui non uidebam, omne, quod patitur, motus suos, seu alienos, seu utrosque pati. MAG. Faciens igitur et factum motus suos patiuntur. Nam quod facit, suum motum ad faciendum patitur. Quod uero fit, suum motum [14 1Kb] et alienum sustinet. Suum quidem, ex eo, quod non erat, in id, quod est, transeundo, alienum uero, quia non est sui motus causa per seipsum, sed facientis se aut naturalis motus, aut libera uoluntas, aut quedam necessitas. Quod ergo [15 1Kb] fit, ut diximus, et motum proprium et alienum, quod uero facit, proprium solummodo patitur. Quamuis sepe contingat, ut ab alia causa moueatur ad faciendum, qui facit, ut et faciens et patiens unus atque idem uideatur esse. Sed ipse  facientis [16 1Kb] motus, quamuis ex uariis causis, siue naturalibus, siue libentibus, siue non libentibus nascatur, propterea proprius dicitur, quoniam non extra ipsum, sed in ipso intelligitur. DISC. Istuc mihi a te suasum esse non denego. Ideoque que restant expecto. MAG. Nullum motum principio ac fine carere posse arbitror. Non enim aliter ratio sinit, nisi ut omnis motus ex quodam principio inchet, et ad quendam finem tendat, in quo, dum peruenerit, quiescat. Quod apertissime uenerabilis Maximus in tertio capitulo de Ambiguis asserit dicens: Si Deus immutabilis [17 1Kb] est, utputa omnium plenitudo, omne autem, quod ex [18 1Kb] non existentibus esse accipit, mouetur, merito ad quandam omnino fertur causam. Nam, ut alibi docet idem Maximus, causa omnium  eadem et [19 1Kb] finis omnium est. Deus enim principium, id est [20 1Kb] causa, omnium creaturarum est [21 1Kb] et finis, quoniam ab ipso et accipiunt, et incipiunt esse, et ad eum mouentur, ut in eo quiescant. Idem in eodem Capitulo paulo post: Eorum, que facta sunt, est motus, siue intelligibilium intelligibilis, siue sensibilium sensibilis. Nullum enim [22 1Kb] eorum, que facta sunt, omnino est immobile. Et paulo post: Talem autem motum uirtutem uocant naturalem, ad suum finem festinantem, qui sacram diuinorum nobis [23 1Kb] mysteriorum scientiam sacre introduxerunt; aut passionem, id est, motum ex altero uenientem ad alterum, cuius finis est impassibilitas; aut operationem actiuam, cuius finis est per se ipsam [24 1Kb] perfectio. Nullum uero eorum, que facta sunt, suimet finis est, quoniam  neque sui causa est; alioquin et ingenitum, et carens principio, et [25 1Kb] incommutabile esset, merito ad nullum quoquomodo habens moueri; transcenderet enim eorum, que sunt, naturam, utpote pro nullo esset, siquidem uera de ipso definitio est, quamuis aliena, que dicit, finis est, pro quo omnia, ipse uero pro nullo: neque per se perfectio; alioquin non efficeretur  iure plenum, et similiter et a nullo esse haberet; per se enim perfectum, quemadmodum et incaussate: neque impassibilitas; alioquin et manens, et infinitum, et incircumscriptum esset. Non enim pati naturaliter inest, quod naturaliter [1 1Kb] impassibile est, quod neque amatur ab alio, aut mouetur ad aliud quid per amorem. Solius enim Dei est [2 1Kb] finis esse et perfectio et impassibilitas, merito incommutabilis, et pleni, et impassibilis: eorum uero, que facta sunt, ad finem principio carentem moueri. Omnia enim, quecunque facta sunt, patiuntur moueri, sicut ea, que non sunt, per se ipsum motus, aut per se ipsam [3 1Kb] uirtus sunt. Si ergo ea, que genita sunt, rationabilia subsistunt, omnino etiam mouentur, utpote ex principio secundum naturam per esse ad finem, secundum cognitionem  per bene esse mota. Finis enim eorum, que mouentur, motus ipsum in eo, quod semper est, bene esse est. Sicut et principium est ipsum esse, quod quidem est Deus, qui et esse dat, et bene esse donat, iure principium et finis. Ex ipso enim et absolute moueri nos, ut a principio, et quoquo modo moueri ad se, ut ad finem, est. Si autem mouetur conrationabiliter sibimet intellectualiter [4 1Kb] intellectuale, omnino etiam intelligit. Si autem intelligit, omnino amat, quod intelligit. Si amat, patitur omnino ad ipsum, ut amabile, excessum. Si autem patitur, profecto etiam festinat. Si festinat, omnino intendit ualidum motum. Si autem intendit ualidum motum, non stat, quousque fiat totum in toto amato, et a toto comprehendatur, libenter totum secundum uoluntatem,  salutarem accipiens circumscriptionem, ut totum toto afficiatur circumscribente, ut nichil omnino restet uelle ex seipso seipsum totum cognoscere ualendo circumscriptum, sed ex circumscribente, sicut er per totum illuminatur lumine, et igne ferrum totum toto liquefactum. uidesne, quomodo predictus uenerabilis magister omnem motum [5 1Kb] non nisi his, que a principio inchoant, et per naturalem motum ad finem suum tendunt, edocet inesse, ipsumque naturalem motum tripliciter definiat sic: Motus est uirtus naturalis ad suum finem festinans [6 1Kb] , uel sic: Motus est passio ex altero ueniens ad alterum, cuius finis est impassibilitas, aut sic: Motus est operatio actiua, cuius finis est per seipsam perfectio? Quod autem dixit, motus est passio ab altero ueniens ad  alterum, dum de [7 1Kb] naturali motu intelligitur, non ita est intelligendum, ut aliud sit principium, ex quo passibilis motus, id est, motum suum patiens inchoat, et aliud finis, quem appetit, dum omnium, que naturaliter mouentur [8 1Kb] , principium et finis unum sit; est enim Deus, a quo, et per quem, et ad quem mouentur omnia: sed quia alius intellectus est [9 1Kb] principii, et alius intellectus finis, ideoque  quasi alterum et alterum ipsi duo intellectus dicuntur, dum circa unum omnium principium et finem uersantur, uerbi gratia, ueluti si quis dixerit ab intellectu principii ad intellectum finis in Deo.

71. Deinde considera, quia omne, quod principio caret et fine, omni quoque motu carere necesse est. Deus autem , hoc est, sine principio est, quia nil eum precedit, nec eum efficit, ut sit. Nec finem habet, quoniam infinitus est. Nil enim post eum intelligitur, dum terminus omnium sit, ultra quem nichil progreditur. Nullum igitur motum recipit. Non enim habet, quo [10 1Kb] se moueat, dum plenitudo, et locus, et perfectio, et statio, et totum omnium sit: immo etiam [11 1Kb] plusquam plenitudo et perfectio, plusquam locus et statio,  plusquam totum omnium est. Plus enim est [12 1Kb] , quam quod de se dicitur et intelligitur, quouis modo et dicatur quid de eo et intelligatur. DISC. Hec mihi clare lucescunt, ut opinor. MAG. Si igitur omnem motum creature distribuis, Deum uero liberum omni motu facis, tantene tarditatis es, ut ei, a quo omnem motum abstrahis, facere uel pati tribuas, cum ista duo indubitanter non nisi in his, quibus motus inest, fieri posse prioribus rationabilibus conclusionibus, ut arbitror, non incaute dederis? DISC. De pati nullo modo dubitarim, impassibilem namque Deum esse omnino et credo et intelligo: passionem dico, que opponitur facere, id est fieri. Quis enim dixerit aut crediderit, quanto magis intellexerit, Deum pati fieri, dum Creator sit, non  creatura? Dum enim, ut iamdudum inter nos confectum est, fieri Deus dicitur, figurata quadam locutione dici manifestum est. Fieri siquidem estimatur in creaturis suis uniuersaliter, dum in eis non solum intelligitur esse, sine quo esse non possunt, sed etiam [13 1Kb] eorum essentia sit. Esse enim omnium est, superesse Diuinitas [14 1Kb] , ut sanctus ait Dionysius. Dicitur etiam [15 1Kb] in animabus fidelium fieri, dum aut per fidem et uirtutem in eis concipitur, aut per fidem quodam modo inchoat intelligi. Nil enim aliud est fides, ut opinor, nisi principium quoddam, ex quo cognitio Creatoris in natura rationabili fieri incipit. De facere uero [16 1Kb] nondum clare uideo, totam sacram Scripturam, catholicamque fidem factorem omnium Deum fateri audiens. MAG. Facere  sine motu facientis esse non posse iam dedisti. DISC. Dedi. MAG. Aut igitur motum Deo dabis, sine quo facere non intelligitur, aut simul et motum et facere ab eo auferes.

72. Hec enim duo inter ea, que simul sunt, computantur, simulque oriuntur et occidunt. DISC. Motum Deo dare non possum, qui solus immutabilis est, nec habet, quo, uel ad quid se moueat, cum in  ipso omnia sint [1 1Kb] , immo cum sit ipse omnia. Facere uero ab eo auferre non possum, cum sit factor omnium. MAG. Segregabis ergo motum et facere. DISC. Ne id quidem, dum inseparabilia esse a se inuicem uideo. MAG. Quid ergo facturus eris? DISC. Nescio; atque ideo uiam [2 1Kb] quandam mihi aperias, summaque hac difficultate me liberes, obnixe supplico. MAG. Accipe igitur hunc ratiocinandi progressum. Quid tibi uidetur? Num Deus erat, priusquam omnia faceret? DISC. uidetur mihi fuisse. MAG. Accidens ergo ei [3 1Kb] erat facere. Nam quod ei ceternum non est atque cessentiale, aut aliud extra eum est, aut ei accidens. DISC. Aliud preter eum et extra eum esse non crediderim; in ipso enim omnia sunt, et [4 1Kb] extra ipsum nichil est, nullumque [5 1Kb] ei  accidens temere dederim. Alioquin simplex non est, sed ex essentia et accidentibus quedam compositio. Nam si aliud cum ipso intelligitur, quod ipse non est, aut si quippiam ei accidit, profecto neque infinitus est, neque simplex; quod fides catholica, ueraque ratio firmissime denegat. Fatetur enim Deum infinitum esse, plusquequam [6 1Kb] infinitum; infinitas enim infinitorum est: et simplicem, et plusquam simplicem; omnium enim simplicium simplicitas est. Et cum ipso [7 1Kb] nichil esse credit uel intelligit, quoniam ipse est ambitus omnium, que sunt, et que non sunt, et que esse possunt, et que esse non possunt, et que ei seu [8 1Kb] contraria seu opposita uidentur esse, ut non dicam similia et dissimilia. Est enim ipse similium  similitudo, et dissimilitudo dissimilium, oppositorum [9 1Kb] oppositio, et contrariorum contrarietas. Hec enim omnia pulchra ineffabilique harmonia in unam concordiam [10 1Kb] colligit atque componit. Nam que in partibus uniuersitatis opposita sibimet uidentur atque contraria et a se inuicem dissona, dum [11 1Kb] in generalissima ipsius uniuersitatis harmonia considerantur [12 1Kb] , conuenientia consonaque sunt. MAG. Recte intelligis, et uide, ne quid de his, que nunc dederis, de cetero te dedisse peniteat. DISC. Ingredere, quo uis, ordine; te sequar, et quodcunque iam concessero, non repetam. MAG. Deus ergo non erat, priusquam omnia faceret. DISC. Non erat. Si enim esset, facere omnia ei [13 1Kb] accideret. Et si ei accideret omnia facere, motus et tempus in eo intelligerentur [14 1Kb] .  Moueret enim se ad ea facienda, que iam non [15 1Kb] fecerat, temporeque precederet actionem suam, que nec sibi cessentialis erat, nec ceterna. MAG. Ceternum igitur est Deo suum facere  et cessentiale. DISC. Ita credo et intelligo. MAG. Duone quedam sunt Deus et suum facere, hoc est sua actio, an unum simplex atque indiuiduum? DISC. Unum esse uideo. Deus enim numerum in se non recipit, quoniam solus innumerabilis est, et numerus sine numero, et supra omnem numerum causa omnium numerorum. MAG. Non ergo aliud est Deo esse, et aliud facere, sed ei esse id ipsum est [16 1Kb] et facere. DISC. Huic conclusioni resistere non audeo. MAG. Cum ergo audimus, Deum omnia facere, nil aliud debemus intelligere, quam Deum in omnibus esse, hoc est, essentiam omnium subsistere. Ipse enim solus per se uere est, et omne, quod uere in his, que sunt, dicitur esse, ipse solus est. Nihil enim eorum, que sunt, per se ipsum uere est. Quodcunque  autem in eo uere intelligitur, participatione ipsius, unius qui solus per seipsum uere [17 1Kb] est, accipit. DISC. Nec hoc negare uelim. MAG. uidesne ergo, quemadmodum uera ratio categoriam faciendi [a 1Kb] ex natura diuina penitus segregat, mutabilibusque ac temporalibus, principioque ac fine carere non ualentibus distribuit? DISC. Hoc quoque clare perspicio; et iam [18 1Kb] nunc nullam categoriam in Deum cadere, incunctanter intelligo.

73. Quid igitur? Num eadem ratione debemus inspicere omnium uerborum, que sacra Scriptura de diuina natura predicat, uirtutem, ut nil aliud per ea estimemus significari, preter ipsam simplicem, incommutabilem, incomprehensibilemque  omni intellectu ac significatione diuinam essentiam et plusquam essentiam? uerbi gratia, dum audimus Deum uelle, et amare, aut diligere, uidere, audire, ceteraque uerba, que de eo predicari possunt, nil aliud oportet nos cogitare, nisi ineffabilem ipsius essentiam atque uirtutem connaturalibus nobis significationibus suaderi, ne in tantum uera ac pia Christiana religio de Creatore omnium sileat, ut nil de eo fari audeat, ad simplicium animorum instructionem, hereticorumque semper ueritati insidiantium, eamque eruere laborantium, minusque in ea eruditos fallere appetentium, refellendas astutias. Non aliud itaque Deo esse, et uelle, et facere, et amare, et diligere, et uidere, ceteraque huiusmodi, que de eo, ut diximus, possunt predicari, sed  hec omnia in ipso unum idipsumque [19 1Kb] accipiendum, suamque ineffabilem essentiam ee modo, quo se significari sinit, insinuant. DISC. Non aliud quidem. Ubi enim est uera et eterna et insolubilis per se ipsam  simplicitas, ibi aliud, et [1 1Kb] multum, diuersumque fieri impossibile est.

74. uellem tamen apertius mihi suadeas, ut clare uideam, dum audio Deum amare uel amari, nil aliud nisi ipsius naturam sine ullo motu amantis uel amati intelligam. Cum enim hoc mihi fuerit suasum, nullo modo hesitabo, ubicunque legero seu audiero, ipsum uelle, uel desiderare et desiderari, diligere et diligi, uidere et uideri, appetere et appeti, mouere similiter et moueri. Hec enim [2 1Kb] omnia uno eodemque accipienda sunt intellectu. Ut enim uoluntas, et amor, et dilectio, uisio, desiderium quoque et motus, dum de eo predicantur, unum idipsumque nobis insinuant; ita uerba, seu actiua, seu passiua, seu neutralia sint, et cuiuscunque  modi significatione proferantur, nulla intelligentie differentia intelliguntur discrepare, ut opinor. MAG. Nec in talibus deceptum te reor; ita enim sunt [3 1Kb] , ut arbitraris. Primum igitur hanc amoris definitionem accipe: Amor est connexio ac [4 1Kb] uinculum, quo omnium rerum uniuersitas [5 1Kb] ineffabili amicitia insolubilique unitate copulatur. Potest et [6 1Kb] sic definiri: Amor est naturalis motus omnium rerum, que in motu sunt, finis quietaque statio, ultra quam nullus creature progreditur motus. His definitionibus aperte sanctus Dionysius astipulatur in amatoriis hymnis, sic dicens: Amorem siue diuinum, siue angelicum, siue intellectualem, siue animalem [7 1Kb] , siue naturalem dicamus, unitiuam quandam et continuatiuam intelligamus uirtutem, superiora quidem mouentem in prouidentiam  inferiorum, et equiformia iterum in sociabilem uicissitudinem, et nouissima subiecta ad meliorum et superpositorum conuersionem. Idem in eisdem: Quoniam ex uno multos amores ordinauimus, nunc iterum omnes in unum et complicitum amorem, et omnium ipsorum patrem conuoluamus simul et congregemus [8 1Kb] ex multis, primo in duas comprehendentes eum amatorias uniuersaliter uirtutes, quarum potentatur et principatur omnino ex omnium summitate omnis amoris immensurabilis causa, et ad quam extenditur connaturaliter unicuique existentium et existentibus omnibus uniuersalis amor. Idem [9 1Kb] in eisdem: Age nunc, et has iterum, hoc est, amoris uirtutes in unum congregantes dicamus, quia una quedam est simplex uirtus, seipsam mouens ad unitiuam quandam temperantiam  ex optimo usque existentium nouissimum, et ab illo iterum consequenter per omnia usque ad optimum; ex se ipsa, et per se ipsam, et ad seipsam seipsam reducens, et in seipsam semper eodem modo reuoluta. Merito ergo amor Deus dicitur, quia omnis amoris causa est, et per omnia diffunditur, et in unum colligit omnia, et ad seipsum ineffabili regressu  reuoluitur, totiusque creature amatorios motus in seipso terminat. Ipsa quoque diuine nature in omnia, que in ea et ab ea sunt, diffusio omnia amare dicitur, non quia ullo [10 1Kb] modo diffundatur, quod omni motu caret, omniaque simul implet, sed quia rationabilis mentis contuitum per omnia diffundit et mouet, dum diffusionis et motus animi causa sit, ad eum inquirendum et inueniendum et, quantum possibile est, intelligendum, quia omnia implet, ut sint, et uniuersalis ueluti amoris pacifica copulatione in unitatem inseparabilem, que est, quod ipse est, uniuersa colligit et inseparabiliter [11 1Kb] comprehendit. Amari item dicitur ab omnibus, que ab eo sunt, non quod ab eis aliquid patiatur, qui solus impassibilis est, sed quia eum  omnia appetunt, ipsiusque pulchritudo omnia ad se attrahit [12 1Kb] . Ipse enim solus uere amabilis est, quia solus summa ac [13 1Kb] uera bonitas et pulchritudo est: omne siquidem, quodcunque in creaturis uere bonum, uereque pulchrum amabileque [14 1Kb] intelligitur, ipse est. Sicut enim nullum bonum essentiale est, ita nullum pulchrum seu amabile essentiale, preter ipsum solum.

75. Sicut ergo lapis ille, qui dicitur magnes [15 1Kb] , quamuis naturali sua uirtute ferrum sibimet [16 1Kb] propinquans ad se attrahat, nullo modo tamen, ut hoc faciat, se ipsum mouet, aut a ferro aliquid patitur, quod ad se attrahit: ita rerum omnium causa omnia, que ex se sunt, ad seipsam reducit, sine ullo sui motu, sed sola sue pulchritudinis uirtute. Hinc idem sanctus Dionysius inter cetera ait: Quare autem  Theologi Deum aliquando quidem amorem, aliquando uero dilectionem, aliquando amabile et dilectabile uocant [17 1Kb] ? Conclusit sermonem sic dicens: quia eo quidem mouetur, eo uero mouet. Quam conclusionem apertius [18 1Kb] uenerabilis Maximus exponens ait: ut amor quidem subsistens Deus et dilectio mouetur [19 1Kb] , ut uero amabile et dilectum mouet ad seipsum omnia amoris et delectationis [19* 1Kb] acceptiua. Et planius iterum proferendum: Mouetur quidem, quasi coniunctionem ingerens inseparabilem amoris et dilectionis eorum acceptiuis; mouet autem, quasi attrahens per naturam eorum, que in ipsum [20 1Kb] mouentur, desiderium, et iterum mouet et mouetur [21 1Kb] , quasi sitiens sitiri, et amans amari, et diligens diligi. Nam et lux ista sensibilis, que totum uisibilem mundum implet [22 1Kb] , dum sit semper immobilis,  quamuis uehiculum eius, quod solare corpus dicimus, per media etheris spatia circa terram eterno motu uoluatur, ipsa uero lux ab ipso uehiculo, ueluti quodam fonte inexhausto, manans, ita totum mundum radiorum suorum immensurabili diffusione perfundit, ut nullum locum relinquat, quo se moueat [23 1Kb] , manetque semper immobilis. Ubique enim in [24 1Kb]  mundo est plena semper et integra, nullum locum deserens uel appetens preter portiunculam quandam inferioris huius aëris circa terram, quam ad capiendam umbram telluris, que nox dicitur, relinquit; omnium tamen animalium lumen sentire ualentium obtutus mouet, et ad seipsam attrahit, ut per eam aspiciant, quantum aspicere [1 1Kb] possunt [2 1Kb] , quod aspicere possunt [3 1Kb] , ideoque moueri putatur, quia radios oculorum, ut ad se moueantur, permouet [4 1Kb] , hoc est, oculorum motionis ad uidendum causa est. Et ne mireris audiens, naturam lucis, que est ignis, totum mundum sensibilem implere, immutabiliterque [5 1Kb] ubique esse; nam et sanctus Dionysius hoc docet in libro de celesti [6 1Kb] Ierarchia: sanctus item Basilius in Exemero eadem affirmat: substantiam  quidem luminis ubique esse, in uero mundi [7 1Kb] luminaribus, siue magnis, siue paruis, naturali quadam operatione prorumpere, non ut solum illuminet, sed ut motibus celestium corporum omne [8 1Kb] tempus distinguat. Quid dicam de artibus, quas sapientes liberales appellant disciplinas, que, dum in semetipsis per semetipsas plene, integre, immutabilesque permanent, moueri tamen dicuntur, quando [9 1Kb] rationabilis animi contuitum ad se querendas inueniendasque permouent [10 1Kb] , et ad se considerandas attrahunt, ita ut et [11 1Kb] ipse, dum per se, ut diximus, immutabiles sunt [12 1Kb] , moueri tamen in mentibus sapientum uideantur, cum eas moueant? Et multa alia, in quibus diuine uirtutis obscura conspicitur similitudo. Ipsa enim est super omnem similitudinem, omneque excellit exemplum.  Que dum per se et in se immutabiliter eternaliterque stat, mouere tamen omnia dicitur, quoniam per eam et in ea omnia subsistunt, et ex non esse in esse adducta sunt. Essendo enim est [13 1Kb] : omnia uero [14 1Kb] de nichilo ad esse procedunt [15 1Kb] . Et ad se omnia attrahit: moueri quoque dicitur, quoniam seipsam ad seipsam mouet, ac per hoc seipsam mouet, ac ueluti a seipsa mouetur. Deus itaque per seipsum amor est, per seipsum uisio, per seipsum motus: et tamen neque motus est, neque uisio, neque amor, sed plus quam amor, plus quam uisio, plus quam motus. Et est per seipsum amare, uidere, mouere: nec tamen est per seipsum amare, uidere, mouere [16 1Kb] , quia est [17 1Kb] plus quam amare, uidere, mouere. Item per seipsum amari est, uiderique, mouerique: non tamen  per seipsum moueri est, nec uideri, neque amari, quoniam plus est, quam ut possit amari, et uideri, et moueri. Amat igitur seipsum et amatur a seipso, in nobis et in seipso: nec tamen amat seipsum nec  amatur a seipso, in nobis et in seipso, sed plus quam amat et amatur in nobis et in seipso. uidet seipsum et uidetur a seipso, in seipso et in nobis: nec tamen uidet seipsum, nec uidetur a seipso, in seipso et in nobis, sed [18 1Kb] plus quam uidet, et uidetur in seipso, et in nobis. Mouet seipsum et mouetur a seipso, in seipso et in nobis: non [19 1Kb] tamen mouet seipsum, nec mouetur a seipso, in seipso, et in nobis, quia plus quam mouet et mouetur in seipso et in nobis.

76. Et hec est cauta et salutaris et catholica de Deo predicanda professio, ut prius de eo iuxta catafaticam, id est affirmationem [20 1Kb] , omnia siue nominaliter [21 1Kb] , siue uerbaliter predicemus, non [22 1Kb] tamen proprie, sed translatiue; deinde ut omnia, que de eo [23 1Kb] predicantur per catafaticam,  eum esse negemus per apofaticam, id est negationem, non [24 1Kb] tamen translatiue, sed proprie [25 1Kb] . uerius enim negatur Deus quid [26 1Kb] eorum, que de eo predicantur esse, quam affirmatur esse: deinde super omne, quod de eo [27 1Kb] predicatur, superessentialis natura, que omnia creat et non creatur, superessentialiter superlaudanda est. Quod ergo Deus uerbum caro factum suis dicipulis ait: Non uos estis, qui loquimini, sed spiritus Patris uestri, qui loquitur in uobis, uera ratio cogit nos de [28 1Kb] aliis similibus similiter credere, dicere [29 1Kb] , intelligere. Non uos estis, qui amatis, qui uidetis, qui mouetis, sed spiritus Patris uestri [30 1Kb] , qui loquitur in uobis ueritatem de me et Patre meo et seipso, ipse amat et uidet me, et Patrem meum et seipsum in uobis, et mouet seipsum  in uobis [31 1Kb] , ut diligatis me et Patrem meum. Si ergo seipsam sancta Trinitas in nobis et in seipsa amat, seipsam [32 1Kb] et uidet et mouet: pro certo a seipsa amatur, uidetur, mouetur, secundum excellentissimum modum, nulli creature cognitum, quo seipsam et amat et uidet et mouet, et a seipsa, in seipsa, et in creaturis suis amatur, uidetur, mouetur, cum sit super omnia, que de se dicuntur. De ineffabili enim quis et quid potest fari, cuius nec nomen proprium, nec uerbum, nec ulla uox propria inuenitur, nec est, nec fieri potest, qui solus habet immortalitatem et lucem habitat inaccessibilem? Quis enim cognouit intellectum Domini? Sed priusquam presentem disputationem terminemus, sancti Dionysii de diuino statu motuque capitulum [33 1Kb] uisum est mihi  huic loco inserendum [34 1Kb] , si tibi uidetur.

77. DISC. uidetur plane, atque hac nouissima ratiocinatione ab omni ambiguitate purgatum me esse [35 1Kb] uideo. MAG. In libro de diuinis nominibus: Reliquum  autem, inquit, ut [1 1Kb] de diuino statu siue sede [2 1Kb] dicamus. Quid autem aliud preter manere ipsum in seipso Deum, et immobili naturali immutabilitate animo defixum [3 1Kb] esse, et supercollocari secundum eadem et circa idipsum, et similiter operari, et secundum stabilissimum ipsum ex seipso [3* 1Kb] omni modo subsistere, et secundum idipsum intransmutabilem et uniuersaliter immutabilem, et hec superessentialiter? Etenim ipse est omnium stationis et edificationis causalis, qui est super omnem edificationem et stationem, et in seipso omnia constituit, et propriorum bonorum statione immobilia [4 1Kb] et custodita. Quid autem? Et cum iterum Theologi et in omnia prouenientem et mutabilem dicunt immutabilem, nonne diuinitus et hoc intelligendum? Moueri enim ipsum pie arbitrandum, non  secundum delationem, aut alienationem, aut alternationem, aut conuersionem, aut localem motum, non rectum, non circulariter ferentem, non ex ambobus, non intelligibilem, non amabilem, non naturalem, sed in essentiam ducere Deum et continere omnia, et uniuersaliter omnibus prouidere [5 1Kb] , et adesse omnibus omnium immensurabili circumstantia, et in existentia omnia prouidis processionibus et operationibus. Sed et motum Dei immutabili diuinitus ratione concedendum laudare, et rectus quidem inflexibilis intelligendus, et irreuocabilis processio operationum, et ex ipso omnium generatio: eliceides uero, id est, obliquus stateralis [a 1Kb] processio, et fertilis status: quod autem secundum cyclum, id ipsum, et media, et extrema  continens et continenda continere, et in ipsum ab ipso prouenientium conuersio. DISC. Ordo exigit, ut uideo, breuem [6 1Kb] complexionem de eo, quod agere et pati, seu facere et fieri de Deo proprie predicare nemo ualeat, colligas, ac sic [7 1Kb] terminum libello imponas. MAG. Iamdudum dedisti, ni fallor, non aliud Deo esse et agere seu facere, sed unum atque idipsum ei est et esse, et agere, et facere. Non enim recipit simplex natura intellectum substantie et accidentium.

78. DISC. Inconcusse quidem [8 1Kb] dedi. MAG. Ut igitur de eo predicatur esse, dum non sit proprie esse, quoniam plus est quam esse, et causa omnis esse et essentie et substantie [9 1Kb] , ita etiam de eo dicitur agere et facere, dum sit plus quam agere et facere,  et causa omnium faciendi et agendi, sine ullo motu, qui secundum accidens possit intelligi, super omnem motum. Omnium namque motuum, omniumque accidentium, sicut et omnium essentiarum, causa est atque principium. DISC. Et hoc indubitanter concesserim. MAG. Quid igitur aliud restat, nisi ut intelligas, omnino necesse esse, ut, quemadmodum ab ipso et esse, et agere, et facere proprie aufertur, ita et pati et fieri auferatur. Quod enim agere et facere non recipit, quomodo pati et fieri recipere possit, non uideo. DISC. Fige limitem libri. Sat enim est in eo complexum. Explicit liber primus [10 7Kb] .



INCIPIT LIBER SECUNDUS [b 10Kb] .


 1. MAG. Quoniam in superiori libro de uniuersalis Nature uniuersali diuisione, non quasi generis in formas, seu totius in partes---non enim Deus genus est creature, nec creatura species Dei, sicut creatura non est genus Dei, neque Deus species creature [11 1Kb] : eadem ratio est in toto et partibus: Deus siquidem non est totum creature, neque creatura pars Dei, quomodo nec creatura est totum Dei, neque Deus pars creature: quamuis altiori theoria iuxta Gregorium Theologum pars Dei simus, qui humanam participamus naturam, quoniam in ipso uiuimus, et mouemur, et sumus, metaphoriceque Deus  dicatur et genus, et totum, et species, et pars; omne enim, quod in ipso et ex ipso est, pie ac rationabiliter de eo predicari potest---sed intelligibili quadam uniuersitatis contemplatione---uniuersitatem dico Deum et creaturam---breuiter diximus, nunc eandem nature diuisionem latius, si uidetur, repetamus. DISC. uidetur quidem, ac [12 1Kb] ualde necessarium. Nam si latiori rationis inquisitione non aperiatur, tacta solummodo, non autem [13 1Kb] discussa resedisse uidebitur. MAG. Talis itaque erat, ut opinor, supradicta uniuersalis nature quadriformis diuisio in eam, scilicet formam uel [14 1Kb] speciem, si rite forma uel  species dicenda est prima omnium causa, que superat omnem formam et speciem, dum sit formarum et specierum omnium informe principium, que creat et non creatur. Informe autem principium propterea Deum dicimus, ne quis eum formarum numero estimet censeri, dum sit formarum omnium causa; ipsum etenim omne formatum appetit, cum sit per se ipsum infinitus et plus quam infinitus; est enim infinitas omnium infinitatum. Quod igitur nulla forma coartatur uel definitur, quia nullo intellectu cognoscitur, rationabilius dicitur informe quam forma [1 1Kb] , quia, ut sepe dictum est, uerius per negationem de Deo aliquid predicare possumus, quam per affirmationem. Secunda in eam, que et [2 1Kb] creatur et creat. Sequitur tertia, que creatur et non  creat. Dehinc quarta, que nec [3 1Kb] creat nec creatur. DISC. Ita sane diuisum est. MAG. Quoniam igitur de oppositionibus predictarum nature formarum breuiter in priori disputatione iam dictum est---considerauimus enim, quomodo resultat tertia: prime ambe siquidem ueluti quodam diametro ad se inuicem e regione opposita respiciunt; creata enim, ut diximus, et non creans opponitur creanti et non create: similiter secunda forma e diuerso respicit quartam; opponitur enim creata et creans neque create neque creanti: uniuersalem uero naturam formas habere propterea dicimus, quoniam ex ea nostra intelligentia quodammodo formatur [4 1Kb] , dum de hac ipsa [5 1Kb] tractare nititur; nam per se ipsam  uniuersa natura non ubique formas recipit; eam siquidem Deo et creatura contineri non incongrue dicimus, ac per hoc, in quantum creatrix est, nullam formam accipit in seipsa, formate uero a se nature multiformitatem prestat---iam nunc de similitudine earum deque differentia considerandum esse arbitror. DISC. Non aliter ordo rerum exigit.

MAG. Secunda forma prime similis est [6 1Kb] in eo quod creat, ab ea uero distat in eo quod creatur. Nam prima creat et non creatur, secunda uero [7 1Kb] et creat et creatur. Tertia secunde similitudinem attrahit eo quod creatur, ab ea tamen [8 1Kb] differt eo quod nil creat. Nam secunda et creatur et creat, tertia uero creatur et non creat. Tertia quarte similis est  in eo quod non creat, dissimilis uero in eo quod creatur. Tertia enim creatur et non creat, quarta uero neque creatur neque creat [9 1Kb] . Item quarta similis est prime, quia non creatur, ab ea uero distare uidetur, quia non creat. Prima siquidem creat et non creatur, quarta uero neque creat neque creatur. Et quia de oppositionibus et similitudinibus  deque [10 1Kb] differentiis est dictum, de earundem reditu atque [11 1Kb] collectione ea disciplina, quam [12 1Kb] Philosophi uocant, breuiter dicendum uideo. DISC. Hoc quoque ordo poscit. Nulla enim rationabilis diuisio est, siue essentie in genera, siue generis in formas et numeros, siue totius in partes, que proprie partitio nominatur, siue uniuersitatis in ea, que uera ratio in ipsa contemplatur, que non iterum possit redigi per eosdem gradus, per quos diuisio prius fuerat multiplicata, donec perueniatur ad illud [13 1Kb] unum inseparabiliter in seipso manens, ex quo ipsa diuisio primordium [14 1Kb] sumpsit. Sed prius de [15 1Kb] etymologia ipsius nominis, quod est pauca edisseras, non enim mihi plane patet, necessarium esse uideo. MAG. a uerbo  [16 1Kb] deriuatur, id est resoluo uel redeo; [17 1Kb] enim re, [18 1Kb] uero soluo interpretatur. Inde etiam [19 1Kb] nomen nascitur , quod in resolutionem uel reditum similiter uertitur. Sed proprie de solutione [20 1Kb] propositarum questionum dicitur; uero [21 1Kb] de reditu diuisionis formarum ad principium eiusdem diuisionis. Omnis enim diuisio, que a Grecis dicitur, quasi deorsum descendens ab uno quodam definito ad infinitos numeros uidetur, hoc est generalissimo usque ad specialissimum. Omnis uero recollectio ueluti quidam reditus iterum a specialissimo inchoans, et usque ad generalissimum ascendens, uocatur. Est igitur reditus et resolutio indiuiduorum in formas, formarum in genera, generum in ,  ousiarum in sapientiam et prudentiam, ex quibus omnis diuisio oritur, in easdemque [22 1Kb] finitur. DISC. Satis dictum est [23 1Kb] de etymologia; perge ad cetera.

2. MAG. Quaternarum itaque predictarum formarum binis in unum ceuntibus fiat analytica, id est, reditiua collectio. Prima namque et quarta unum sunt, quoniam de Deo solummodo intelliguntur; est enim principium omnium, que a se condita sunt, et finis omnium, que eum appetunt, ut [24 1Kb] in eo eternaliter immutabiliterque quiescant. Causa siquidem omnium propterea dicitur creare, quoniam ab ea uniuersitas eorum, que post eam ab ea creata sunt, in genera et species et numeros, differentias  quoque, ceteraque, que in natura condita considerantur, mirabili quadam diuinaque multiplicatione procedit. Quoniam uero ad eandem causam omnia, que ab ea procedunt, dum ad finem peruenient, reuersura sunt, propterea finis omnium dicitur, et neque creare neque creari perhibetur. Nam postquam in eam reuersura [25 1Kb] sunt omnia, nil ulterius  ab ea per generationem loco et tempore generibus et formis procedet, quoniam in ea omnia quieta erunt, et unum indiuiduum atque immutabile manebunt. Nam que in processionibus naturarum multipliciter diuisa atque partita esse uidentur, in primordialibus causis unita atque unum sunt. Ad quam unitatem reuersura, in ea eternaliter atque immutabiliter manebunt. Sed de hac quarta uniuersitatis consideratione, que in solo Deo intelligitur, quemadmodum et prima, suo loco latius disputabitur, quantum lux mentium donauerit. Quod autem de prima et de quarta dicitur, hoc est, nec illa nec ista creatur, cum et [1 1Kb] illa et ista unum sint [2 1Kb] , utreque enim de Deo predicantur, nulli recte  intelligentium obscurum esse arbitror; a nullo enim creatur, quod causa superiori se uel sibi cequali caret [a 1Kb] . Est enim prima omnium causa Deus, quem nichil precedit; nil ei cointelligitur, quod sibi cessentiale non sit. uidesne itaque, primam et quartam nature formam in unum [3 1Kb] esse reuocatas? DISC. Satis uideo, pureque intelligo. Non enim in Deo prima forma a quarta discernitur. In ipso siquidem non duo quedam, sed unum sunt, in nostra uero theoria dum aliam rationem de Deo concipimus secundum considerationem principii, aliam uero iuxta finis contemplationem, due ueluti quedam forme esse uidentur, ex una eademque simplicitate diuine nature propter duplicem nostre contemplationis intentionem formate.

 MAG. Recte uides. Quid igitur? Num et secundam et tertiam in unum similiter debemus redigere? Non enim te latet, ut estimo, quod, sicut prima et quarta in Creatore, ita secunda et tertia in creatura rationabiliter cognoscuntur. Secunda enim, ut predictum est, et creatur et creat, et in primordialibus causis conditarum rerum intelligitur; tertia uero forma creatur et non creat, atque in effectibus primordialium causarum reperitur. Secunda itaque et tertia uno eodemque genere, create uidelicet nature, continentur, atque in ea unum sunt. Forme siquidem in genere unum sunt. Num itaque uides, quattuor formarum predictarum duas quidem, primam uidelicet et quartam, in Creatorem, duas, secundam dico et tertiam, in creaturam recollectas?  DISC. Plane uideo, admodumque admiror rerum subtilitatem. Nam due predicte forme non in Deo, sed in nostra contemplatione discernuntur, et non Dei, sed rationis nostre forme sunt, propter duplicem principii atque finis considerationem; neque in Deo in unam formam rediguntur, sed in nostra theoria, que dum principium et finem considerat, duas quasdam formas contemplationis in seipsa  creat, quas iterum in unam formam theorie uidetur redigere, dum de simplici diuine nature unitate incipit tractare. Principium enim et finis diuine nature propria nomina non sunt, sed habitudinis eius ad ea, que condita sunt. Ab ipsa enim incipiunt, atque ideo principium dicitur, et quoniam in eam [4 1Kb] terminantur, ut in ea [5 1Kb] desinant, finis uocabulo meruit appellari; alie uero due forme, secundam dico et tertiam, non solum in nostra contemplatione gignuntur, sed etiam in ipsa rerum creatarum natura reperiuntur, in qua cause ab effectibus separantur, et effectus causis adunantur, quoniam in uno genere, in creatura dico, unum sunt. MAG. De quattuor igitur fiunt due. DISC. Non resisto. MAG. Quid, si creaturam Creatori adiunxeris,  ita ut nil aliud ea intelligas, nisi ipsum, qui solus uere est; nil enim extra ipsum uere essentiale dicitur, quia omnia, que ab eo sunt, nil aliud sunt, in quantum sunt, nisi participatio ipsius, qui a seipso solus per seipsum subsistit: num negabis, Creatorem et creaturam unum esse? DISC. Non facile negarim; huic enim collectioni resistere uidetur mihi ridiculosum esse.

MAG. Uniuersitas itaque, que Deo et creatura continetur, prius in quattuor ueluti formas diuisa, iterum ad unum indiuiduum, principium quippe causamque finemque, reuocatur. DISC. De uniuersali uniuersalis nature diuisione et adunatione interim satis dictum uideo. Nam de subdiuisionibus singularum formarum suis locis considerabimus, secunde dico  et tertie; primam quippe et quartam subdiuisiones recipere non facile dixerim. Ideoque ad alia, que iam dicenda sunt, transeundum arbitror. MAG. Quid tibi uidetur? Num alia tenenda est semita ad inuestigationem propositarum questionum, quam ut nunc secundam nature formam queramus, quoniam de prima in priori libro, quantum facultas suppetebat, considerauimus, in quo magis de decem rerum omnium generibus, quod proprie de creatrice omnium causa dici non possunt [6 1Kb] , disputatum est, quam de ipsa omnium causa? Nam que de ea dicenda sunt, ad quarte forme considerationem reseruanda esse iudicauimus, non quod et ibi de diuina natura proprie quid aut digne nos dicturos esse promittamus, sed quod de reditu omnium in eam per  primordiales causas, quantum ipsa dederit, dicturi sumus. Sicut [7 1Kb] in hac secunda inquisitione [8 1Kb] maxime intentionis nostre propositum, Deo largiente, constitutum est, quedam dicere de processione creaturarum ab una et [9 1Kb] prima omnium causa [10 1Kb] per primordiales essentias [11 1Kb] , ante omnia ab ea, in ea, per eam conditas, in diuersa rerum genera diuerhumanus animus ad Deum perueniet, tum diuinam  sasque formas numerosque in infinitum. Et ne mireris, si quedam in hoc libro [1 1Kb] de reditu creaturarum ad principium sui finemque dicta uideris. Processio namque creaturarum earumdemque reditus ita [2 1Kb] simul rationi occurrunt eas inquirenti, ut a se inuicem inseparabiles esse uideantur, et nemo de una abosolute sine alterius insertione, hoc est, de processione sine reditu et collectione, et conuersim, dignum quid ratumque potest explanare. DISC. Disputationis series nil aliud exigit, quam ut post prime questionis considerationem ad secundam transeamus. MAG. Uniuersalis itaque nature, ut iam dictum est, ea forma secunda enitet, que creatur et creat, et non nisi in primordialibus causis rerum, ut estimo, intelligenda est. Ipse autem [3 1Kb] primordiales  rerum cause a Grecis , hoc est primordialia exempla, uel , hoc est, predestinationes uel definitiones uocantur; item ab eisdem , hoc est, diuine uoluntates dicuntur; quoque, id est, species uel forme, in quibus omnium rerum [4 1Kb] faciendarum, priusquam essent, incommutabiles [5 1Kb] rationes condite sunt, solent uocari. De quibus latius in processu [6 1Kb] operis dicemus, testimoniisque sanctorum Patrum roborabimus. Et nec immerito sic appellantur, quoniam Pater, hoc est principium omnium, in uerbo suo, unigenito uidelicet Filio, omnium rerum rationes, quas faciendas esse uoluit, prius quam in genera et species numerosque atque differentias, ceteraque, que in condita creatura aut considerari  possunt et considerantur, aut considerari non possunt pre sui altitudine, et non considerantur et tamen sunt, preformauit.

3. Sed priusquam ad primordialium causarum theoriam perueniamus, uisum est mihi, sententiam uenerabilis Maximi de diuisione omnium, que facta sunt, huic disputationi nostre, si tibi placet [7 1Kb] , inserere. Si enim multiplex rerum omnium diuisio, iterumque adunatio, multipliciter demonstrata fuerit, ad cognitionem principalium causarum, que principaliter a Deo condite sunt, patefacta uia facilius apparebit; presertim cum ipsius diuisio a nostra predicta [8 1Kb] diuisione in nullo discrepare uideatur, excepto quod ille sensibilem creaturam, quam tertiam formam nature posuimus, quoniam in ea  maxime causarum effectus apparent, in tres species subdiuidit, quartamque nostram a prima non discernit, sicut sequentia demonstrabunt. Quam [9 1Kb] subdiuisionem sensibilis creature ad materiem nostre questionis tertie, prout Deus dederit, reseruabimus. Tricesimo et septimo capitulo de Ambiguis: Sancti, inquit, qui multa diuinorum mysteriorum ex his, qui pedisequi et ministri fuerunt uerbi, et inde [10 1Kb] immediate eorum, que sunt, eruditi scientiam  per successionem per eos, qui ante se erant, in se ipsos distributam accipiunt, dicunt omnium, que facta sunt, quinque diuisionibus segregari substantiam. uidesne, quanta autoritate diuisionis que originem commendat? Ab ipso enim uerbo, hoc est, Dei Filio, qui est fons totius perfecte doctrine---merito, quia ipse est sapientia, quam omnes sapientes participant per pedisequos suos, hoc est, discipulos, qui eum et [11 1Kb] in carne uiuentem uiderunt, et docentem audierunt---inchoasse commemorat, et per apostolorum successores in doctrina et sapientia immediate, hoc est, nulla alia autoritate interposita, usque ad sua tempora traditam fuisse. Quarum primam, inquit, esse aiunt eam, que a non creata natura creatam [12 1Kb] uniuersaliter naturam, et per generationem  esse accipientem diuidit [13 1Kb] ; dicunt namque, Deum per bonitatem fecisse existentium simul omnium claram dispositionem. Et paulo post: Secundam uero, per quam ipsa simul omnis natura, a Deo per creationem esse accipiens, diuiditur in intelligibilia et sensibilia; tertiam deinceps, per quam ipsa sensibilis natura diuiditur in celum ac terram; quartam itidem, per quam terra diuiditur in Paradisum et orbem terrarum; et quintam, per quam ipse in omnibus ueluti quedam cunctorum continuatissima officina, omnibusque per omnem differentiam extremitatibus per seipsum naturaliter medietatem faciens bene ac [14 1Kb] pulchre secundum generationem. His, que sunt, superadditus homo in masculum feminamque diuiditur, omnem habens profecto naturaliter extremorum omnium  medietatibus per ipsam ad extrema omnia copulatiuam propriarum partium proprietatem adunationis uirtutem. Partem siquidem sui, ut idem magister alibi ait, cum sensibilibus possidet, in quantum corpus est; partem cum intelligibilibus, in quantum anima: ideoque uniuersam creaturam in se continet. Et paulo post: Huius rei gratia nouissimus introducitur in his, que sunt, homo, ueluti coniunctio quedam naturalis uniuersaliter per proprias partes medietatem faciens extremitatibus, et in unum ducens in seipso, multo secundum naturam a seinuicem distantia spatio. Extremitates hic uocat inuisibilem sensibilemque creaturam, que a se inuicem ueluti longissimo spatio naturali differentia discrepant. Sunt enim naturarum conditarum duo extremi termini sibimet oppositi,  sed humana natura medietatem eis prestat; in ea enim sibi inuicem copulantur, et de multis unum fiunt.

4. Nulla enim creatura est, a summo usque deorsum, que in homine non reperiatur. Ideoque officina omnium iure nominatur; in ea siquidem omnia confluunt, que a Deo condita sunt, unamque harmoniam ex diuersis naturis, ueluti quibusdam distantibus sonis, componunt. Ut ad Deum, utpote causalem  omnia unitate congregante [1 1Kb] ex propria prius diuisione inchoans, ac deinde per media connexione ordineque progrediens, in Deum acciperet finem ipsius ex omnibus facte per unitatem ascensionis excelse, in quo non est diuisio. Hucusque predicti uenerabilis magistri non continuatim [2 1Kb] , sed quibusdam intermissis, uerba introduximus, incipientis quidem eorum, que facta sunt, substantie diuisionem a summa omnium causa, et in homine, qui ad imaginem et similitudinem Dei factus est, uniuersalis substantie differentias terminantis. Homo siquidem, ut diximus, iterumque sepissime repetemus [3 1Kb] , in tanta nature condite dignitate creatus est, ut nulla creatura, siue uisibilis siue inuisibilis [4 1Kb] sit, que in eo reperiri non possit [5 1Kb] .

 5. Est enim ex duabus condite nature uniuersalibus partibus mirabili quadam adunatione compositus, ex sensibili namque et intelligibili, hoc est, ex totius creature extremitatibus coniunctus. Nil quidem inferius est in natura rerum, quam corpus, et nil superius, quam intellectus, teste sancto Augustino in libro de uera religione, sic dicente [6 1Kb] : Inter mentem nostram, qua ipsum intelligimus Patrem, et ueritatem, per quam ipsum intelligimus, nulla interposita creatura est. Quibus uerbis sanctissimi Patris datur intelligi, humanam naturam etiam post preuaricationem dignitatem suam non penitus perdidisse, sed adhuc obtinere. Non enim dixit magister, nulla interposita creatura erat, sed nulla interposita est. Non ergo etiam in languoribus nostris  Deum penitus deserimus [7 1Kb] , nec ab ipso deserti sumus, dum inter mentem nostram et illum nulla interposita natura est. Lepra siquidem anime uel corporis non aufert aciem mentis, qua illum intelligimus, et in qua maxime imago Creatoris condita est. uidesne igitur, quomodo omnium substantiarum diuisio in humana natura terminatur? DISC. Plane uideo, multumque nostre nature inter omnia, que facta sunt, dignitatem admiror, dum in ea ueluti quandam omnium creatarum substantiarum [8 1Kb] mirabilem compositionem, predictis rationibus suasus, perspicio. MAG. Itaque quoniam clare uides diuisionem naturalem omnium, a Creatore et creatura inchoantem, et in homine, qui in summitate diuine operationis ueluti in senaria quadam perfectione  conditus est [9 1Kb] , desinentem; iam nunc substantiarum omnium adunatam collectionem ab homine inchoantem, et per hominem ascendentem usque ad ipsum Deum, qui est totius diuisionis  principium, totiusque adunationis finis, predicti patris Maximi uerba considerantes uideamus.

6. Non enim, ut prediximus, recta ratio de diuisione permittit absolute tractare, et analyticam intermittere, sed de [10 1Kb] ambobus connexim ueritatem iubet consulere. Ait ergo ex propria diuisione inchoans, ac si aperte diceret: quoniam substantiarum diuisio, que a Deo sumpsit exordium, et gradatim descendens, in diuisione hominis in masculum et feminam finem constituit; iterum earundem substantiarum adunatio ab homine debuit inchoare, et per eosdem gradus usque ad ipsum Deum ascendere; in quo, ut ipse ait, non est diuisio, quoniam in eo omnia unum sunt. Incipiet ergo ab homine naturarum adunatio, per Saluatoris gratiam, in quo, ut  ait Apostolus [11 1Kb] , non est masculus neque femina, quando humana natura in pristinum restaurabitur [12 1Kb] statum. Nam si primus homo non peccaret, nature sue partitionem in duplicem sexum non pateretur, sed in primordialibus suis rationibus, in quibus ad imaginem Dei conditus est, immutabiliter permaneret [a 1Kb] . Quod his uerbis predictus Magister aperit; dicit enim: Huius rei gratia nouissimus introducitur in his, que sunt, homo, ueluti coniunctio quedam naturalis uniuersaliter per proprias partes medietatem faciens extremitatibus, et in unum ducens in seipso, multo secundum naturam a se inuicem distantia spatio; ut ad Deum, utpote causalem omnia unitatem congregante, ex propria prius diuisione inchoans, ac deinde per media connexione ordineque progrediens in  Deum acciperet finem ipsius ex omnibus facte per unitatem ascensionis excelse, in quo non est diuisio [13 1Kb] . Ipsam nullo modo pendentem uidelicet [14 1Kb] aduersus primordialem rationem ipsius circa generationem hominis diuini propositi secundum masculum feminamque proprietatem. In ipsa circa diuinam uirtutem impassibilissima copula ubique nature extenturus, ita ut ostenderet [15 1Kb] , futurum hominem secundum diuinum propositum solummodo secundum masculum et feminam [16 1Kb] appellationem [17 1Kb] non diuidendum; per quam rationem primitus etiam factus est; in ipsis nunc existentibus circa eum sectionibus non diuisus propter ipsam perfectam adunationem ad propriam rationem, per quam subsistit. In his uerbis apertissime insinuat diuini consilii propositum erga hominis conditionem,  si eum peccaturum non prenosceret. Homo namque solummodo esset in simplicitate sue nature creatus, eoque modo, quo sancti Angeli multiplicati sunt, intellectualibus numeris multiplicatus [18 1Kb] . Sed  reatu sue preuaricationis obrutus, nature sue diuisionem in masculum et feminam est passus. Et quoniam ille diuinum modum multiplicationis sue obseruare noluit, in pecorinam corruptibilemque ex masculo et femina numerositatem iusto iudicio redactus est. Que diuisio in Christo Iesu [1 1Kb] adunationis sumpsit exordium, qui in se ipso humane nature restaurationis exemplum ueraciter ostendit, et future resurrectionis similitudinem prestitit.

77. In ipsis, inquit, que nunc circa eum, sectionibus non diuisus. Sectiones dicit circa hominem post peccatum non solum diuisionem in masculum et feminam uerum etiam in multiplices uarietates qualitatum et quantitatum differentiarumque unius forme. Siquidem diuersitas hominum a seipsis, qua  uniuscuiusque species ab aliis discernitur, et stature modus uariatur, non ex natura prouenit [2 1Kb] , sed ex uitio, et diuersitate locorum et temporum terrarum, aquarum, aërum, escarum, ceterarumque similium, in quibus nascuntur et nutriuntur. De diuersitate morum cogitationumque superfluum est dicere, cum omnibus manifestum sit, ex diuisione Nature post peccatum initium sumpsisse. Propter ipsam, inquit, perfectam adunationem ad propriam rationem, per quam subsistit. Ac si diceret: ideo homo nature sue diuisionem non pateretur, si non peccaret, quia perfectis [3 1Kb] rationibus suis, in quibus secundum imaginem Dei conditus est, primordialibus uidelicet causis [4 1Kb] , in quibus subsistit, inseparabiliter adhereret, si sponte sua ab eis se ipsum  non euelleret. Non enim in his, in quibus nunc uidetur esse homo, subsistit, sed in occultis nature causis, secundum quas primitus conditus est, et ad quas reuersurus est, continetur, in quantum est.

8. Et quoniam post adunationem hominis, hoc est, duplicis sexus in pristinam nature unitatem, in qua neque masculus neque femina, sed simpliciter homo erat, confestim orbis terrarum adunatio ad Paradisum sequetur [5 1Kb] : deinde, inquit, Paradisum orbemque terrarum per propriam sanctam conuersationem adiungens, unam faceret terram non diuisam in eo secundum partium eius differentiam, sed magis congregatam, ut nulla partium eius ullam patiatur subductionem. Que sententia ualde obscura uidetur. Non enim facile patet, quid suadere uelit, utrum  orbis terrarum, dum omnes substantie adunabuntur, paradiso copulabitur, ut nulla diuersitas partium  in eis fiat, sed totus paradisus erit [a 1Kb] ---nam in ratione adunationis hoc semper obseruari necessarium est, ut quod inferius esse uidetur, in id, quod superius, hoc est, melius moueatur, non autem quod melius est, in deterius transire, hoc est, redire in renouatione naturarum, alioquin adunatio non erit sed diuisio, uera sinit ratio, sicut [6 1Kb] humane nature adunatio duplicis sexus diuisionem in simplicitatem hominis reuocat, quia homo melior est quam sexus; masculus siquidem et femina non sunt nomina nature, sed partitionis eius per preuaricationem; homo uero specialis ipsius nature appellatio est---an sic orbis terrarum et paradisus in unam illam terram, que altera species est sensibilis creature, in celum et terram diuise, applicabuntur, ut ipsa  terra non solum uarietate partium careat, sed etiam in simplicitatem quandam nature reuocabitur, ut plus spiritualis quam corporalis esse credatur, qualis futura esset, si homo non peccaret? Et intelligamus quod dixit: non segregatam in eo, id est, homine. Nam in homine omnia adunantur secundum partium suarum, terre uidelicet [7 1Kb] , differentiam; ut [8 1Kb] , quemadmodum nulla partium diuersitas in homine erit, quoniam nulla compositio in eo permanebit, ita etiam terrena natura sibi copulabitur, ut unum in eo et cum eo esse uideatur. Ait enim: sed magis congregatam, quatenus nullam ulla [9 1Kb] partium eius subductionem, hoc est, separationem patiatur. Ubi quippe uera est simplicitas, ibi nullius subductionis, id est [10 1Kb] segregationis, reperitur uarietas. Cui sensui  sequentia fauere apertissime [11 1Kb] uidentur; sequitur enim: inde celum et terram adiungens per ipsam angelis uite omnino secundum [12 1Kb] uirtutem [13 1Kb] , quantum hominibus possibile est, similitudinem, unam faceret [14 1Kb] inseparabilem ubique [15 1Kb] a seipsa sensibilem creaturam, non separatam in eo, uidelicet homine; localiter omnino in spatiis, leui facto spiritu et nulla grauilate corporali detento, neque ad celos ascensione prohibito [16 1Kb] , per ipsam ad hec perfectam animi [b 1Kb] , hoc est, exorbitatem uel cecitatem, sincere ad Deum peruenientis sapienter ad eum intentione. Ubi datur intelligi, quod homo, quando reuocabitur in pristinam nature sue gratiam, quam preuaricando deseruit, omnem sensibilem inferiorem se [17 1Kb] creaturam in unitatem sibi recolliget,  mirabili quadam diuine uirtutis potentia, in restitutione [18 1Kb] hominis. Dum enim sincere, ut ipse ait,  [a 1Kb] , hoc est, omnium creaturarum, quas omnino superascendet, ignorantiam patietur, ad ipsum Deum perueniens, ipsumque in omnibus contemplans. Totus namque homo, ut ait ipse, leuis spiritus futurus est, et nulla grauitate corporali in terra detinebitur, neque ad celos ascensione prohibebitur. Deinde, inquit, intelligibilia et sensibilia cum his copulans, hoc est, cum predictis naturarum adunationibus, per ipsam ad angelos scientie equalitatem unificabit creaturam, simul omnem creaturam non separatam in eo secundum scientiam et ignorantiam, equali sibi ad angelos indifferenter futura, rationum in his, que sunt, gnostica scientia, per quam ipsa uere sophie infinita donorum effusio superueniens, quantum fas est, pure  de cetero ipsam circa Deum et immediate dignis prestat incognitam et ininterpretabilem 1 1Kb] notitiam. Huius sententie altitudo incomprehensibilis mihi uidetur, et maxime ubi ait, secundum [2 1Kb] scientiam et ignorantiam equali sibi ad angelos gnostica scientia. Et merito. In prioribus enim nil aliud uidebatur suasisse, nisi omnium rerum sensibilium et intelligibilium in unitatem quandam adunationem, ita ut nil separabile, nil corporeum, nil uarium in eis remaneat, sed ut mirabili quadam regressione inferiora semper in superiora transeant. Nunc uero dicere uidetur, adunationem naturalium substantiarum [3 1Kb] in intellectu solummodo, non autem in ipsis rebus [4 1Kb] esse, hoc est, non eas res, que per generationem in diuersa genera, diuersasque formas, infinitosque numeros iuxta  Creatoris prouidentiam, intelligibilem sensibilemue acceperunt uarietatem. Non enim aliter adunationem creatarum substantiarum in angelis esse intelligimus, nisi sola gnostica scientia, non autem ipsarum rerum collectione in unum. Naturarum quippe omnium conditarum rationes in semetipsis sub uno quodam intelligentie tenore cognoscunt, quemadmodum in quadam humana sapientissima [5 1Kb] anima diuersarum artium una eademque et [6 1Kb] inseparabilis cognitio est, ita ut ignorantia, siue in angelis---nam et eorum quosdam nondum omni purgatos ignorantia legimus---siue in hominibus, nullam segregationem rerum faciat, scientia uero gnostica adunationis causa fiat. Intellectus enim rerum ueraciter ipse res sunt, dicente  sancto Dionysio: Cognitio eorum, que sunt, ea que sunt, est; sed ipsas primordiales suas causas rationesque in adunationem quandam actione intelligentie, non autem re ipsa colligi. uerum priusquam ad huius questionis theoriam perueniamus, si de ea quid dicendum, predicte adunationis rerum secundum Maximum residua dicenda esse arbitror.  Et finis, inquit, in omnibus his creatam naturam non create per dilectionem unificans. O miraculum erga nos diuine clementie; unum id ipsumque ostendet [7 1Kb] secundum habitum gratie totus homo toto uniuersaliter ambitus Deo, et factus. Omne siquidem Deus [8 1Kb] , preter similitudinem secundum essentiam, et totum ipsum accipiens; ab ipso [9 1Kb] , uidelicet Deo, Deum ueluti ascensionis premium ipsum singularissimum possessurus Deum, utpote finem eorum, que mouentur, motionis, et statum firmum immutabilemque eorum, que feruntur in ipsum, et omnis finis, et statuti, et legis, rationisque intellectusque, et nature finem ac terminum infinitum et interminatum existentem.

9. Ad hoc igitur, quantum ex predicti magistri sermonibus datur intelligi, inter primordiales rerum  causas homo ad imaginem Dei factus est, ut in omnis creatura et intelligibilis et sensibilis, ex quibus ueluti diuersis [10 1Kb] extremitatibus compositus unum inseparabile fieret, et ut esset medietas atque [11 1Kb] adunatio omnium creaturarum. Non enim ulla creatura est, que in homine intelligi non possit; unde etiam in sacris Scripturis omnis creatura nominari solet. In Euangelio siquidem scriptum est: Predicate Euangelium omni creature; item in Apostolo: Omnis creatura congemiscit et dolet [12 1Kb] usque adhuc. Et si non peccaret, non esset in eo diuisio sexuum, sed solummodo homo esset; non separaretur in eo orbis terrarum a Paradiso, sed omnis terrena natura in eo esset paradisus, hoc est, spiritualis terra atque [13 1Kb] conuersatio; celum et terra in eo non segregarentur,  totus enim celestis esset, et nil terrenum, nil graue, nil corporeum in eo appareret; esset enim et multiplicaretur in numerum, a conditore sui prefinitum, sicut angeli et sunt, et multiplicati sunt; sensibilis natura ab intelligibili in eo non discreparet, totus enim esset intellectus, Creatori suo semper et immutabiliter adherens, et nullo modo a primordialibus suis causis, in quibus conditus est, recederet; omnis creatura, que in eo condita est, nullam diuisionem in eo pateretur. Sed quoniam primus homo in tali felicitate permanere neglexerat, et ab ea superbiendo cecidit, et in infinitas partitiones uarietatesque nature humane unitas dispersa est, diuina clementia assumpsit [14 1Kb] nouum hominem,  in quo ipsa natura, que in ueteri homine dispertita est, ad pristinam unitatem reuocaretur: in mundo de mundo, hoc est, homo ex hominibus propter homines nasci constituit. Hinc idem Maximus: Quoniam itaque, inquit, naturaliter, ut creatus est, circa immutabile proprium principium, dico autem Deum, homo non est motus; circa uero ea, que sub  ipso sunt, quorum ipse diuinitus principari ordinatus est, contra naturam uolens insipienter est motus; ea in adunationem separatorum data sibi naturali potentia, per generationem in ipsam adunandorum magis abusus est separationem. Nouantur nature, et Deus homo fit, ut hominem perditum saluet; et in toto uniuersaliter nature per seipsum, que contra naturam sunt, fissuras adiungens, et uniuersaliter eorum, que partita sunt, premonstratas rationes, quibus ipsa segregatorum fieri consueuit adunatio, ostendens magnum consilium implere Dei, et Patris in seipsum recapitulans omnia, id est, recolligens, que in celo sunt, et que in terra; in quo etiam creata sunt. Ipsa itaque [1 1Kb] uniuersaliter omnium ad seipsum adunatione, ex nostra inchoans diuisione [2 1Kb] , fit perfectus homo, ex nobis,  propter nos, secundum nos omnia nostra perfecta habens; non ex nuptiali consequentia; per hoc ostendens, ut arbitror, quomodo erat et alius modus propagationis hominum in multitudinem Deo precognitus, si mandatum primus homo custodiret, inque pecudalitatem seipsum eo modo, qui est per abusionem, propriis potentiis non deiiceret, in ipsam secundum [3 1Kb] masculum et feminam differentiam et diuisionem [4 1Kb] nature retrusus. Cuius ut fieret, sicut dixi, homo non omnino indigebat, sine quibus autem esse fortassis est possibile, hec in perpetuum non necesse manere; in Christo enim Iesu, inquit diuinus Apostolus, neque masculus est neque femina.

10. uidesne, quantum diuisionis humane nature causam ad peccatum primi hominis referendam  esse inculcat? Sine quibus enim, inquit, esse fortassis est possibile [5 1Kb] , hec in perpetuum non necesse manere. Ac si aperte diceret, quoniam, si homo non peccaret, absque diuisione sue nature permanere poterat. Non enim hoc ei ex natura accessit, sed ex delicto contigit. Que igitur necessitas cogit, ut post adunationem nature in pristinam sui dignitatem illa diuisio permaneat? Ut enim ante peccatum potuit ea carere, ita poterit post eius redintegrationem eternaliter permanere. Sed ne per singula ipsius persequar [6 1Kb] sermones, in quibus apertissime edocet adunationem totius creature, que in primo homine fieret, si non peccaret, in Christo resurgente ante omnes per omnia factam, pauca de pluribus presentis disputationis gratia introducam.  Primo igitur Dominum Iesum diuisionem nature, id est, masculum et feminam in seipso adunasse edocet; non enim in sexu corporeo, sed in homine tantum surrexit ex mortuis, in ipso enim  nec masculus nec femina est, quamuis in ipso sexu uirili, in quo natus est ex uirgine, et in quo passus est, apparuit discipulis suis post resurrectionem, ad confirmandam resurrectionis sue fidem. Non enim aliter eum cognoscerent, si notam eis formam non uiderent; nondum siquidem [7 1Kb] Spiritum sanctum pleniter [8 1Kb] acceperunt [9 1Kb] , qui eos docuit omnia Deinde post resurrectionem nostrum orbem terrarum paradiso in seipso copulauit [10 1Kb] . Nam ex mortuis in paradisum rediens, in hoc orbe cum discipulis suis conuersatus est, ostendens eis manifeste, non aliud esse paradisum preter resurrectionis gloriam, que primum in eo apparuit, et quam omnibus fidelibus suis daturus est, docensque, nostrum orbem terrarum differentiam a [11 1Kb] paradiso iuxta rationem  nature non habere [a 1Kb] ; non enim natura separantur, sed qualitatibus et [12 1Kb] quantitatibus, ceterisque uarietatibus, que propter peccatum generale generalis humane nature ad penam eius, immo etiam [13 1Kb] ad correctionem et exercitationem huic terre habitabili superaddita sunt: et quoniam una terra, dum ad seipsam constituitur, inseparabilis est, ipsam nature rationem, in qua est, liberam diuisione [14 1Kb] secundum differentiam saluans; non enim mole [15 1Kb] uel spatiis discernitur paradisus ab isto habitabili orbe terrarum, sed diuersitate conuersationis, differentiaque beatitudinis. Nam et primus homo, si non peccaret, feliciter in orbe terrarum uiuere posset, quoniam una eademque ratio est in principalibus causis orbis terrarum et paradisi [16 1Kb] . Quod apertissime  [17 1Kb] in seipso Dominus [18 1Kb] noster post resurrectionem manifestauit; simul enim et in paradiso erat, et in hac terra et cum discipulis suis [19 1Kb] moratus est.

11. Non enim credendum est, aliunde uenisse localiter, ut suis discipulis appareret, et aliorsum recessisse, quando [20 1Kb] non apparebat, qui post resurrectionem naturam locorum ac [21 1Kb] temporum non solum diuinitate, uerum etiam humanitate fuerat supergressus. Spiritualia siquidem corpora loco temporeue [22 1Kb] coartari non facile crediderim, quemadmodum neque qualitatibus, quantitatibusue, seu alicuius forme descriptionibus uariari; simplicissime enim nature sunt. Quod maxime argumento puri ignis colligitur, qui, dum per omnia sensibilis  mundi corpora diffunditur, tante subtilitatis est, ut nullo loco detineatur, et tamen in omnibus operationem suam manifestare dignoscitur. Sed uno eodemque tempore, uno eodemque loco ad tempus eis [23 1Kb]  apparebat in ea forma, in qua passus fuerat, ut fidem illorum nutriret, donec uere cognitionis uirtutem [1 1Kb] , qua postmodum perfusi [2 1Kb] sunt, illuminarentur. Et peracto momentanee apparitionis spatio, mox in [3 1Kb] intellectualem inuisibilemque spiritualis corporis , id est inuisibilitatem, que omne tempus, ut prediximus, omnemque locum superat, redibat: uel quod credibilius esse uidetur, nullo modo ex resurrectionis gloria loco, uel tempore, uel quantitate, qualitateue recedens, his siquidem omnibus spiritualia corpora carere, nemo qui dubitat [4 1Kb] , in ea forma, qua mundo apparuit in mundo uiuens, pro mundi salute post resurrectionem discipulis suis seipsum manifestabat. Non enim humana ratiocinatio preualet, ubi diuina potentia solummodo  pollet. Nam quod ipse ait: Ecce ego uobiscum sum omnibus diebus usque ad consummationem seculi, satis ac plane indicat, ipsum non solum secundum uerbum, quo omnia implet, et super omnia est, uerum etiam secundum carnem, quam in unitatem sue substantie uel persone accepit, et ex mortuis suscitauit, et in Deum transmutauit, semper et ubique esse, non tamen localiter seu temporaliter, nec ullo modo circumscriptum. Mirabili siquidem et ineffabili modo et super omnes celestes essentias, et cum Patre est secundum humanitatem, que uerbo Patris adunata est, et Deus est, et ubique regit mundum, et diligentibus se, siue inuisibiliter, siue uisibiliter apparet, celum non deserit et mundum regit, ad dextram Patris sedet, in summis omnia gubernans,  humane nature salutem in imis ministrans. Noli ergo in loco fingere Christi humanitatem, que post resurrectionem translata est in diuinitatem. Diuinitas Christi in loco non est; igitur neque eius humanitas. Eodem modo sane intellige [5 1Kb] de tempore, de qualitate, de quantitate [6 1Kb] , de forma circumscripta. His enim omnibus tota Christi humanitas, hoc est, corpus et anima et intellectus carere piissime creditur purissimeque intelligitur post resurrectionis palmam; et ad eamdem gloriam electos suos post catholicam resurrectionem ducturus, qui [7 1Kb] unum in eo et cum eo futuri sunt. Christus igitur et in paradiso erat simul et in mundo, ostendens et mundi et paradisi unam rationem naturalem esse, in seipso mundum et paradisum adunans. Non enim in mundo  moles corporeas, spatiisque distentas, multiplicesque diuersarum partium eius uarietates uera ratio considerat et honorificat, sed naturales et primordiales illius causas, in seipsis unitas atque pulcherrimas, in quas dum finis suus uenerit, reuersurus erit, et in eis eternaliter mansurus. Non autem alium finem mundi huius sensibilis [8 1Kb] credimus esse futurum, nisi  in Deum et in primordiales causas suas [9 1Kb] , in quibus naturaliter subsistit, reditum.

12. Etenim, ut ratio edocet [10 1Kb] , mundus iste in uarias sensibilesque species, diuersasque partium suarum multiplicitates non erumperet, si Deus casum et interitum primi hominis, unitatem sue nature deserentis, non preuideret, ut saltem post ruinam suam de spiritualibus ad corporalia, de eternis ad temporalia, de incorruptibilibus ad caduca, de summis ad ima, a spirituali homine in animalem, a simplici natura ad sexuum diuisionem, ex angelica dignitate et multiplicatione ad pecorinam contumeliosamque corruptibilemque secundum corpus generationem, suum miserabilem interitum tali pena admonitus cognosceret, et ad sue dignitatis pristinum  statum penitendo, superbiamque suam deponendo, diuinasque leges, quas transgressus fuerat, implendo redire postularet. Non enim credendum est, diuinissimam conditoris clementiam peccantem hominem in hunc mundum retrusisse quasi quadam indignatione commotam [11 1Kb] , aut quodam uindicandi motu cupidam [12 1Kb] ; his enim accidentibus diuinam bonitatem carere uera ratio indicat: sed modo quodam ineffabilis doctrine incomprehensibilisque misericordie, ut homo, qui libere uoluntatis arbitrio in sue nature dignitate se custodire noluerat, conditoris sui gratiam suis penis eruditus quereret, et per eam diuinis preceptis obediens, que prius superbiendo neglexerat, ad suum pristinum statum cautus prouidusque [13 1Kb] pristine sue negligentie  superbique casus humilis atque memor rediret, unde iterum gratia ac libero sue uoluntatis arbitrio custoditus [14 1Kb] non caderet, nec cadere uellet, nec posset. Sed redeamus in adunationem naturarum in Christo. Deinde, inquit predictus magister, per assumptionem in celum, profecto celum unificauit [15 1Kb] et terram, et cum terreno hoc corpore nobis connaturali, in spiritualem substantiam uidelicet mutato, rediens in celum, unam existentem omnem sensibilem naturam manifestauit; deinde sensibilia et intelligibilia consequenter [16 1Kb] per omnes celestes, diuinosque, intellectuales ordines transiens, cum anima et corpore, hoc est, perfecta nostra natura adunauit totius creature secundum principalissimam eius rationem concursum in se ipso perfecte inseparabilem atque immobilem ostendens;  et finis in omnibus his secundum intelligentiam humanitatis, hoc est, secundum ipsam humanitatem, apud ipsum fit [17 1Kb] Deum, apparens pro nobis, sicut scriptum est, uultui Dei et Patris, quantum homo, qui numquam ullo modo a Patre, quantum uerbum, potest recedere. Ac primum adunauit nos [18 1Kb] nobismet in seipso per ablationem secundum masculum et feminam  differentie, et pro uiris et pro [1 1Kb] mulieribus, quibus diuisionis maxime inspicitur modus, homines solummodo proprieque uereque ostendit, mundam ferentes imaginem, quam nullo modo corruptionis notamina tangunt. uidesne, quantum aperte denuntiat, hominem ad imaginem et similitudinem Dei conditum sexus differentia omnino caruisse, et adhuc, quantum in eo imago et similitudo conditoris permanet, carere, ipsamque diuisionem propter peccatum secundum corpus solummodo accidisse. Quamquam enim in anima spiritales sexus intelligantur [2 1Kb] , siquidem intellectus ueluti quidam masculus in anima est, uero, id est sensus, ueluti quedam femina, non tamen ibi cognoscimus nature diuortium, sed Christi et ecclesie mysterium, uniusque intellectus  ad Creatorem et ad creaturam contuitum. Et nobiscum, inquit, et propter nos simul omnem creaturam per medietates ueluti propriarum partium extrema comprehendens, et circa se ipsum insolubiliter paradisum orbemque terrarum coniunxit, celum et terram, sensibilia et intelligibilia; corpus quippe, et sensum, et animam secundum nos habens et intellectum, quibus quasi partibus per singula unicuique uniuersaliter cognatum associans extremum, iuxta prius redditum modum diuinitus omnia in se ipsum [3 1Kb] recapitulauit.

13. uim uerborum intentus [4 1Kb] perspice; non enim uacant uirtute. Corpus quippe, inquit, et [5 1Kb] sensum et animam secundum nos habens, Christus uidelicet, et intellectum. His enim ueluti quattuor partibus  humana natura constituitur [6 1Kb] . Quas partes uerus quippe homo Christus et assumpsit, et in seipso adunauit; homo siquidem perfectus factus est [7 1Kb] . Nil enim hominis reliquit preter peccatum, quod in unitatem substantie sue non acciperet, inque semetipso non adunaret, hoc est, unum non faceret. Non enim in illo post resurrectionem quattuor sunt, sed unum; et non compositum unum, sed simpliciter unum corpus et sensus anima et intellectus. Quibus, inquit, quasi partibus, per singula unicuique uniuersaliter cognatum associans extremum. Ac si aperte diceret: quoniam Christus quattuor humane nature partes accepit et in seipso adunauit, uniuersam creaturam, hoc est, intellectualem et sensibilem assumpsisse, et in seipso adunasse manifestum est.  Etenim in homine, quem totum accepit, uniuersa creatura condita est. Singulis enim partibus, ut ipse ait, cognatum associans extremum; cognata uocans extrema corpora omniaque uisibilia. Hec enim extremitatem uniuerse creature deorsum uersus obtinent,  sibique inuicem cognata sunt; sursum uero uersus alteram creature obtinent extremitatem omnes intellectuales essentie, que inter se inuicem similiter cognate sunt. Singulis ergo partibus humane nature cognata extrema, hoc est, connaturales nature in Christo sociate sunt. Corpus siquidem accipiens, quartam ueluti hominis partem, omnem corporalem creaturam sibi adiunxit. Sensum uero assumens, uniuersam [8 1Kb] sensibilem sensuque utentem sibimet copulauit. Quid de anima dicendum? Nonne in ea, quam accepit, non solum rationabilem animam, uerum etiam [9 1Kb] omnem uitam nutritiuam et auctiuam [10 1Kb] in se ipso associauit? De intellectu nemo sapientum [11 1Kb] dubitat; humano enim intellectui, quem Christus assumpsit, omnes intellectuales essentie  inseparabiliter adherent. Nonne plane uides, omnem creaturam, intelligibiles dico sensibilesque mediasque naturas, in Christo adunatam? Quod breuiter conclusit [12 1Kb] magister dicens: Unam subsistentem simul omnem creaturam, quasi aliquem hominem, partium suarum ad se inuicem coitu completam [13 1Kb] ostendens, et ad seipsam intuentem per uniuersitatis subsistentiam [14 1Kb] ; iuxta unam et simplam [15 1Kb] et indefinibilem ex eo [16 1Kb] , quod non est deductionis, et indifferentem notitiam; per quam unam eandemque omnis creatura recipere potest causam penitus indiscretam. Hactenus [a 1Kb] de diuisionibus, deque adunationibus substantiarum uenerabilem magistrum, Maximum dico, secuti, quantum ad presentis questionis attinet negotium, diximus. Et iam ad propositum,  id est, ad eam formam uniuersalis nature, que et creatur et creat, et in primordialibus causis constituta est, discutiendam, de hac enim in hoc [17 1Kb] libro dicere proposuimus, si tibi uidetur, redeundum. DISC. uideretur plane, si de quibusdam, que in predictis rationibus dicta sunt, quoniam multum me mouent, clarius explanares. MAG. Dic mihi, que sunt illa, que inter ea, que a me dicta sunt, ualde te mouent, quorumque explanationem luculentiorem poscere uideris.

14. DISC. In diuisionibus creatarum substantiarum secundum Maximum nichil me mouet, uel [18 1Kb] ualde mihi obscurum uidetur seu ambiguum, preter hominis diuisionem in [19 1Kb] masculum et feminam, eamque non ex prima hominis conditione ad imaginem  Dei, sed ex pena peccati processisse, iterumque post catholicam omnium corporum resurrectionem [20 1Kb] , que in fine mundi futura est, ipsam diuisionem non amplius permansuram, sed in unitatem primordialis conditionis [21 1Kb] nature [22 1Kb] reuersuram. Quis  enim talia audiens non expauescat, confestimque in hec uerba non erumpat dicturus [1 1Kb] : Non ergo post resurrectionem masculi femineque [2 1Kb] futurus est sexus [3 1Kb] , si uterque ab humana [4 1Kb] penitus auferetur natura! Aut [5 1Kb] qualis forma in homine apparebit, si nemo masculi seu femine formam habuerit? Aut qualis poterit fieri cognitio, si utriusque sexus futura sit exterminatio, inque simplicem indiscretamque formarum differentiis [6 1Kb] adunationem omnium hominum coagulatio, siue spiritualis incorporeaque, siue uisibilis [7 1Kb] et corporea, loco ac [8 1Kb] tempore [9 1Kb] circumscripta? Et hoc in ambiguo a te pretermissum est, atque indiscussum, quamuis uidearis in corporibus resurrectionis spirituales qualitates quantitatesque [10 1Kb] magis quam corporales suadere  esse futuras. Ut non dicam, quantum hec doctrina omnium aut pene omnium latialis lingue sanctorum magistrorum autoritati resistat, qui unanimiter post resurrectionem omnium utriusque sexus integritatem futuram esse asserunt, ita ut uir in formam uiri, femina in formam femine, cum omnibus [11 1Kb] corporalium partium indiciis, quibus maxime uterque sexus discernitur, redeat, ac sic siue in gloria, siue in pena eternaliter permaneat, si tamen eterna pena corporaliter futura sit, sicut eterna gloria, de qua [12 1Kb] questione in quinto tractabimus. Multis enim uidetur incongruum, ceternam beatitudini miseriam fore credere; quibus euangelicus sermo uidetur resistere, qui ait: Ite, maledicti, in ignem eternum. Hec, ut dixi, in predictis  substantiarum factarum a Deo diuisionibus maxime mihi scrupulum ingerunt. De reditu autem ac adunatione quicquid iam a te dictum est, durum mihi atque obscurum uniuersaliter esse fateor. Non enim clare uideo, quomodo utriusque sexus humane nature adunatio in Christo, primum ex [13 1Kb] mortuis resurgente, facta est, et in omnibus hominibus finito mundo futura sit. In eodem enim sexu, quo in carne uixit, Christum credimus resurrexisse, semperque permanere et permansurum esse. Quis autem negabit, uirilem sexum [14 1Kb] ipsum fuisse indutum [15 1Kb] , priusquam pateretur et resurgeret? Similiter etiam credimus, omnes homines in eodem sexu, in quo cadunt, resurrecturos esse. Quomodo orbis [16 1Kb] terrarum paradiso, terraque unita celo, omnis [17 1Kb] sensibilis creatura intelligibili, et hec  omnia Deo copulabuntur, ita ut unum sint, nullaque in eis diuersitas appareat? Et maxime illud, quod promisisti a te explanandum, hoc est, quomodo omnium  substantiarum predictarum reditus in unum atque adunatio futura sit? Utrum reipsa, hoc est, transitu omnium sensibilium in intellectualia, ita ut peracto mundi huius sensibilis curriculo omnia sint spiritualia, nichilque [18 1Kb] corporeum seu sensibile remaneat; an solo contuitu animi naturalem unitatem omnium rerum in suis rationibus primordialibusque causis contemplantis? Ea namque, que extrinsecus corporeo sensui uaria multipliciaque locis, temporibus, qualitatibus, quantitatibus, ceterisque sensibilis nature differentiis apparent, in suis rationibus, secundum quas a Creatore omnium condita sunt, eternaliterque immutabili [19 1Kb] sue nature statu, certisque diuine prouidentie regulis subsistunt, puro intellectui, rerum omnium ueritatem inquirenti, inuenienti,  consideranti, unum indiuiduum esse uidentur [20 1Kb] , et sunt. Nam quantum exteriores nature, sensibiles dico atque corporeas [21 1Kb] , locis temporibusque ceterisque accidentibus uariari appetunt, in his enim eorum pulchritudo maxime arridet, ideoque a carnalibus animis, longe a ueritate et unitate distantibus, inque temporalium rerum numerositatem diffusis, intemperate luxurioseque amantur, tantum interiores, hoc est, intelligibiles essentie simplicem sui indiuiduamque unitatem in seipsis et inter seipsas inseparabiliter [22 1Kb] ostendunt, ac [23 1Kb] per hoc sapientum animos pulchritudinem harmonie societatisque earum contemplantes delectant. Quibus ex instabili diuersaque locorum ac temporum uarietate redeuntibus, solius unitatis [24 1Kb] immutabilisque ueritatis contemplatio  premium promittitur. Non enim celestes uirtutes, quas uariis nominationibus Scriptura sacra nominat, hunc [25 1Kb] mundum uisibilem extrinsecus corporeisque sensibus intueri credendas esse estimo. Nec tamen eas omnino ignorare est [26 1Kb] putandum, quando per eas regi ac ministrari hec omnia uisibilia sacra edocet historia [27 1Kb] . Leges siquidem diuine per angelos administrate sunt, bonorum [28 1Kb] hominum mores correcti, ordinati, a prauis uiis reducti multiplicibus diuine prouidentie doctrinis exercitati, ad pristinum nature modum reuocantur; sed in eternis [29 1Kb] causis, quas ipse eternaliter considerant, hunc mundum, quem gubernant, quantum eis sinitur, perspiciunt, non locorum spatiis diuisum, non uariis temporum motibus distinctum, non numerositate  partium suarum dispersum, non qualitatum quantitatumue multiplicibus differentiis dissimilem, non molis magnitudine tumidum, non diuersis  longitudinis, latitudinis, altitudinisque [1 1Kb] spatiis distentum, sed totum simul simpliciterque in suis rationibus immutabiliter subsistentem. De his igitur obscuris questionibus, que per meipsum ad liquidum intueri nequeo, luculentius a te discernendum esse [2 1Kb] estimarim. Tuo tamen arbitrio, quo ordine aperiende sint, tantum ut aperiantur, siue nunc siue postea, mihi uisum est tribuere.

MAG. De his omnibus, que, ut dicis, tibi non clare [3 1Kb] patescunt, alium disserendi locum ordo rerum [4 1Kb] expetit. Sed hic breuiter prelibandum, quoniam hec omnia, que difficilia tibi uidentur, uno argumento possunt concludi. Si enim Christus, qui omnia intelligit, immo est omnium intellectus, reipsa omnia, que assumpsit, adunauit: quis dubitet,  quod precessit in capite et [5 1Kb] principali exemplo totius humane nature, in tota fore subsecuturum, sicut in quinto libro tractabimus? Siquidem huius presentis libri textus nil aliud flagitat, quam ut pro uiribus nostris, quicquid lux animorum largita fuerit, de primordialibus causis disputemus.

15. DISC. Ingredere quo uis ordine. Eo enim modo, quo presentes questiones de quadripertita uniuersalis nature diuisione proposite sunt, non incongrue explanandas esse opinor. MAG. Ratiocinationis exordium ex diuinis eloquiis assumendum esse estimo. DISC. Nil conuenientius; ex ea enim omnem ueritatis inquisitionem initium sumere necessarium est. MAG. Diuinissimus propheta, Moisen [6 1Kb] dico, in prima fronte libri [7 1Kb] Geneseos: In principio, inquit,  fecit Deus celum et terram. Quo in loco omnes sacre Scripture expositores ingenii sui acumen exercuerunt, diuersisque intelligentie modis, quid celi nomine, quid terre, propheta, immo etiam [8 1Kb] Spiritus sanctus per prophetam, uoluit significari, exposuerunt. Alii siquidem breuem quandam comprehensionem totius perfecte creature his uerbis insinuari estimant. Celi quidem [9 1Kb] nomine totam spiritualem intellectualemque creaturam conditam atque formatam, terre uero omnem corpoream sensibilemque suis perfectissimis definitionibus constitutam intimari arbitrantur. Alii informitatem utriusque creature, spiritualis quidem nomine celi, terre uero appellatione mundi huius corporalis inchoationem suadere conantur. Alii totius sensibilis  creature, que ueluti duabus principalibus partibus, celo dico ac [10 1Kb] terra, perficitur, creationem his uerbis indicari affirmant, ita ut nichil de spiritualis creature conditione hoc in loco [11 1Kb] significetur, sed solummodo plenitudinem corporee creature propheta uoluerit describere. Inter has enim duas partes,  celum dico et terram [12 1Kb] , ueluti inter quosdam extremos [13 1Kb] terminos, a sese inuicem discretos, suls medietatibus connexos, huius mundi sensibilis uniuersitatem harmonia quadam naturali compositam coadunatamque esse certis rationibus edocent. Sed longum est, et presentis operis proposito inconueniens, per diuersas diuersorum opiniones multas ac uarias sermonem extendere, superfluumque uidebitur, aliorum intellectus de huiusmodi negotio, nisi ubi summa necessitas exigit, introducere. Mihi autem multorum sensus consideranti nil probabilius, nil uerisimilius occurrit, quam ut in [14 1Kb] predictis sacre Scripture uerbis, significatione uidelicet celi et terre, primordiales totius creature causas, quas Pater in unigenito suo Filio, qui principii appellatione  nominatur, ante omnia, que condita sunt, creauerat, intelligamus, et celi nomine rerum intelligibilium celestiumque essentiarum, terre uero appellatione sensibilium rerum, quibus uniuersitas huius mundi corporalis completur, principales causas significatas esse accipiamus [15 1Kb] . DISC. Similiter etiam hunc intellectum pre ceteris elegerim [16 1Kb] , si me paululum non moueret illa ambiguitas, que in predictis intelligentie discretionibus uidetur oriri. Nam, ut mihi uidetur, aut parua aut nulla differentia est inter eorum intellectum, qui dicunt, informitatem utriusque nature, intelligibilis dico atque sensibilis, et eorum, qui primordiales causas intelligibilium et sensibilium predictis Scripture uerbis descriptas esse iudicant. Nam informem materiam eiusque informitatem  causam quandam rerum esse dicimus. In ea siquidem inchoant, quamuis informiter, id est [17 1Kb] , adhuc imperfecte ac prope nichil [18 1Kb] esse; non tamen penitus nichil esse intelliguntur, sed inchoamentum quodammodo esse, formamque et perfectionem appetere.

MAG. Esto igitur intentior, et rerum differentias acute perspice, nebulasque ambiguitatis ex acie intentionis tue penitus depelle. Non enim, ut arbitror, te potest latere, alias esse rerum informitates, et alias rerum causas perfectaque principia. Nam si esse et non esse sibi inuicem e contrario opponuntur [19 1Kb] , et [20 1Kb] nil propinquius est ad uere esse, quam cause create creatarum rerum, nichilque uicinius ad non uere esse, quam informis materia; est enim,  ut ait Augustinus, informe prope nichil: num tibi uidetur parua distantia inter id, quod uere essentie est propinquum, et id, quod uere essentie priuationi, que nichil omnino [21 1Kb] dicitur, proximum [22 1Kb] ? Nec rerum informitatem causam essentie formeque ac perfectionis rerum esse diximus, sed magis priuationem  essentie, forme perfectionisque [1 1Kb] rerum. Causa siquidem, si uere causa est [2 1Kb] , omnia perfectissime, quorum causa est, in seipsa preambit [3 1Kb] , effectusque suos, priusquam in aliquo appareant, in seipsa perficit; et dum in genera formasque uisibiles per generationem erumpunt, perfectionem suam in ea non deserunt, sed plene [4 1Kb] et immutabiliter permanent, nulliusque alterius perfectionis indigent, nisi ipsius unius, in qua semel et [5 1Kb] simul et semper subsistunt. DISC. Non parua quidem [6 1Kb] mihi uidetur esse talis differentia; longe siquidem a seipsis distant primordiales cause, que ab uno summoque omnium principio, quod a nullo est, perfectissime in suis immutabilibus rationibus condite sunt, et informitates omnium rerum, que non solum ad  perfectionem forme nondum perueniunt, sed uix iam esse incipiunt, nec longe ex non esse recedunt. Quamuis enim uideantur rerum informitates medietatis locum obtinere inter esse et non esse, incipientes ex non-esse esse [7 1Kb] ---siquidem ex non esse processionem quandam ad esse inchoant, nondum tamen ad perfectionem forme atque essentie intelliguntur peruenisse---plus appropinquare iudicantur [8 1Kb] ad non esse quam ad esse [9 1Kb] . Nil enim est aliud [10 1Kb] rerum informitas nisi motus quidam, non esse omnino deserens, et statum suum in eo, quod uere est, appetens. Primordiales uero cause ita in principio, hoc est, Dei uerbo, quod uere dicitur esse et est, condite sunt, ut nullo motu perfectionem suam in aliquo appetant, nisi in eo, in quo sunt  immutabiliter, perfecteque formate sunt. Semper enim ad unam rerum omnium formam, quam omnia appetunt, uerbum Patris dico, conuerse formantur, et formationem suam nusquam [11 1Kb] nunquam deserunt. Cause quippe locorum et temporum in eis sunt; que uero sub ipsis sunt in [12 1Kb] inferioribus rerum ordinibus, ita ab eis creantur, ut ad seipsas ea attrahant, omniumque rerum unum principium [13 1Kb] appetant; ipse uero nullo modo ad ea, que sub eis sunt, respiciunt, sed suam formam superiorem se semper intuentur, ut semper ab ea formari non desinant. Nam per seipsas informes sunt, et in ea uniuersali sua forma, in uerbo dico, semetipsas perfecte conditas cognoscunt. Quis autem recte intelligentie hec, que de primordialibus causis dici possunt, de informitate rerum  dicere audebit, presertim cum et informis rerum materia non aliunde credatur manare, nisi ex primordialibus causis [14 1Kb] ? Si enim primordiales cause ideo [15 1Kb] primordiales appellantur, quia [16 1Kb] primitus ab una creatrice omnium causa creantur, et ea, que  sub ipsis sunt, creant; nam primordiales causas et creari et creare prediximus [17 1Kb] : quid mirum, si quemadmodum in numero eorum, que post, et per [18 1Kb] primordiales causas condita sunt, informem materiam esse credimus, certisque rationibus firmamus, eam quoque a primordialibus causis creari fateamur?

16. MAG. Alius igitur intellectus est [19 1Kb] primordialium causarum, alius informium materiarum. DISC. Predictis rationibus ita concedere cogimur; cetera considera. MAG. Similiter et, quod sequitur, uarie tradunt. Terra autem erat inanis et uacua, uel, iuxta LXX, inuisibilis et incomposita, et tenebre [20 1Kb] super faciem abyssi. Alii namque terre inanis et uacue, seu inuisibilis et incomposite nominatione uisibilis creature, abyssi uero tenebrose uocabulo inuisibilis  essentie informitatem figurate significari [21 1Kb] uolunt. Omnis siquidem corporalis sensibilisque creatura ex materia et forma constituitur, atque ideo materia carens forma, informis dicitur, hoc est, carens forma, et inuisibilis et incomposita, seu inanis et uacua; accedente uero forma uisibilis dicitur et composita, solidaque atque perfecta, nature sue certis finibus circumscripta. Inuisibilis uero creatura, id est intellectualis et rationalis, informis dicitur, priusquam ad formam suam, Creatorem uidelicet suum, conuertatur. Non enim ei [22 1Kb] sufficit ad perfectionem ex essentia essentialique differentia subsistere, his enim duobus omnis intellectualis creatura componitur, nisi ad uerbum unigenitum, Dei Filium dico [23 1Kb] ,  qui est forma omnis intellectualis uite, conuersa perficiatur; alioquin imperfecta informisque remanet. Alii terram inanem uacuamque, seu inuisibilem incompositamque, dictam arbitrantur molem hanc terreni corporis primo conditam, uacuam quidem atque [24 1Kb] inanem, ut illis uidetur, quia nondum diuersis generibus formisque germinum, fruticum, animaliumque ornata erat; inuisibilis uero, aut quia humide nature abundantia undique superfusa erat, aut quia homo, qui eam aspicere posset, nondum ex primordialibus causis per generationem eruperat; tenebras autem [25 1Kb] super abyssum fuisse [26 1Kb] aiunt, quia [27 1Kb] er, qui abysso undique [28 1Kb] circumfusus fuerat, adhuc lucidus non erat, ideoque constitutam inter se abyssum nondum illuminare poterat. Cui sensui quamuis sanctus  Augustinus refragari uideatur, non omnino tamen, quoniam sancti Basilii est, a nobis refellitur. Non enim nostrum est, de intellectibus sanctorum Patrum diiudicare [29 1Kb] , sed eos pie ac uenerabiliter suscipere; non tamen prohibemur eligere, quod magis  uidetur diuinis eloquiis rationis consideratione conuenire. Sed si quis dixerit, predicta prophete uerba non aliud, quam primordiales rerum causas innuere, non uidebitur [1 1Kb] ex ueritate deuiare. Quid enim? Num incredibile est, , hoc est principale exemplar corporalis nature, quod significatur terre nomine, quodque ante hunc mundum sensibilem perpetuo perfectissimeque Deus in principio, hoc est Pater in Filio condiderat, uacuum atque inane posse uocari? uacuum quidem, quoniam omni sensibili in suis effectibus uacabat, priusquam in genera formasque sensibilis nature per generationem locis temporibusque prodiret. Inane uero, quia nullam quantitatem, nil corporali mole densum, nil locis dispersum, nil temporibus mobile  adhuc in eo [2 1Kb] intellectus propheticus, qui in diuina mysteria est introductus, aspexerat. Hec enim uocabula, inane dico et uacuum, plus primordialis nature ante omnia in uerbo condite plenissimam immutabilemque significant perfectionem, quam mutabilem imperfectamque huius mundi sensibilis informem adhuc processionem, locis temporibusque dispersam, perque generationem esse inchoantem, diuersisque sensibilis creature numeris formari appetentem. Sepe siquidem [3 1Kb] inane et uacuum etiam [4 1Kb] in laudibus corporalium rerum [5 1Kb] solent poni. Totum namque spatium, quod inter globum terre chorosque siderum extremumque mundi ambitum in medio est constitutum, in duas partes a [6 1Kb] sapientibus mundi diuineque Scripture diuisum.  Inferior enim pars a terra usque [7 1Kb] ad lunam er dicitur, hoc est spiritus: superior uero a luna usque ad sidera extreme sphere ether, id est purus spiritus; ambe autem [8 6Kb] a Grecis, uacuum seu inane a Latinis uocantur. Sed purissimum clarissimumque illud superius spatium constat semper esse [9 1Kb] serenissimum, eternoque silentio quietum, exceptis harmonicis consonantiis [10 1Kb] planetarum, omnem mortalem terrenumque [11 1Kb] sensum tonorum semitonorumque [12 1Kb] acumine superans, subtilissimique ignis motibus labens, diuturni [13 1Kb] luminis plenum, preter portiunculam, quam umbra terre obtinet, que nox appellatur, ideoque dicitur uacuum. Nec immerito, quoniam omni terrena [14 1Kb] crassaque mole uacat, nulloque corporeo pondere impletur.  Planetarum etenim globi leuissimi [15 1Kb] et spirituales sunt, nulla [16 1Kb] terrena qualitate grauantur, nullam obscuritatem efficiunt. Lune siquidem humiditas, sordesque, que in ea apparent, non ex sue nature puritate, sed ex terrene molis uaporibus, quos  Greci uocant, humideque abyssi uicinitate accidunt [17 1Kb] . Huius quoque corpulentioris eris inferiorisque nebulositas et obscuritas non ex seipso, sed ex aquarum terrarumque propinquitate aduenit. Unde enim nascitur lune humiditas, inde etiam eris nebulositas, tonitrua quoque [18 1Kb] fulminaque, imbres, pluuie, nix, gelu, uarii uentorum flatus [19 1Kb] : non aliunde nisi ex terrenis aquaticisque uaporibus occasionem accipiunt.

17. Quid ergo mirum, si primordiales uisibilium rerum [20 1Kb] cause terre inanis et uacue uocabulo figurate insinuentur, pre nimia [21 1Kb] sui [22 1Kb] subtilitate ineffabilique intellectualis sue nature simplicitate, priusquam in genera et formas sensibilesque numeros, in quibus ueluti quibusdam nebulis corporeis sensibus  apparent, per generationem profluerent [23 1Kb] , quando [24 1Kb] predicta uisibilis mundi [25 1Kb] spatia, propter sui subtilitatem ac pene incorporalitatem, inania seu uacua non incongrue appellantur, sicut [26 1Kb] ait quidam petarum:

Aera per uacuum saltu iaculabere corpus.
Item uirgilius in duodecimo:

Tum lapis ipse uiri uacuum per inane uolutus.
Eadem ratio est alterius interpretationis, que dicit, terram inuisibilem incompositamque fuisse. Quid enim aliud rationabilius ista inuisibilitas mystice terre significaret, quam primordialium causarum corporalis creature obscuritatem, nullo coloris lumine, nulla formarum discretione adhuc declaratam, insuper etiam purissimos intellectus superantem.  Merito quoque cause primordiales incomposite predicantur; sunt enim simplices omnique compositione omnino carentes. Nam in eis est ineffabilis unitas, inseparabilisque incompositaque harmonia, uniuersaliter differentium seu similium partium copulationem supergrediens. Quid dicam de causis principalibus intellectualis essentie? Nonne congruentissime tenebrose abyssi uocabulo a Spiritu sancto appellate sunt? Abyssus enim dicuntur propter earum incomprehensibilem altitudinem, infinitamque sui per omnia diffusionem, que nullo percipitur sensu, nullo comprehenditur intellectu, preque ineffabilis sue puritatis excellentia tenebrarum nomine appellari meruerunt. Siquidem et sol iste sensibilis intuentibus eum sepe ingerit tenebras,  non ualentibus eximium sui intueri fulgorem. Tenebre itaque erant super causarum primordialium abyssum. Nam priusquam in spiritualium essentiarum numerositatem procederent, nullus intellectus conditus [27 1Kb] cognoscere eas [28 1Kb] potuit, quid essent. Et  adhuc tenebre sunt super hanc abyssum, quia nullo percipitur intellectu, eo excepto, qui eam in principio formauit. Ex effectibus autem, hoc est, processionibus eius in intelligibiles formas cognoscitur solummodo, quia est, non autem intelligitur, quid est.

18. Sed utrum mystica illa terra inuisibilis, ipsaque tenebrosa abyssus et intellectualis primarum causarum perpetuo inuisibilis [1 1Kb] erit, abyssusque tenebrosa eternaliter permanebit, an quandoque, hoc est, post finem huius mundi [2 1Kb] uisibilis in notitiam intellectualium rationaliumque essentiarum peruenture sunt, non parua indiget indagine. DISC. Immo maxima, et ne hoc intactum pretermittas, obnixe peto. MAG. Dic, queso, quid tibi uidetur? Num [3 1Kb] primordiales rerum cause [4 1Kb] , quas terre atque  abyssi uocabulis significatas esse, preque incomprehensibili atque excellenti altitudine inuisibiles tenebrosasque dictas arbitramur, dum [5 1Kb] per generationem in genera formasque, in numeros differentiasque rerum seu sensu seu intellectu comprehensibilium procedunt, inuisibiles incomprehensibilesque esse desinunt? An semper in excellentia sue nature, in qua ante omnia in principio condite sunt, permanent, et sub nullum sensum intellectumue cadunt, ita ut et in rebus, quarum cause sunt, sensibus seu intellectibus quodammodo appareant, et excelsitudinem sue incomprehensibilitatis non deserant, ac ueluti in tenebris quibusdam, in secretissimis dico diuine sapientie sinibus, semper sedeant? DISC. Eas perpetuo inuisibiles tenebrosasque [6 1Kb]  esse crediderim. Si enim ipsa sapientia Dei Patris, in qua [7 1Kb] omnia facta sunt uereque subsistunt, et extra quam nichil esse intelligitur [8 1Kb] , in seipsa incomprehensibilis inuisibilisque permanet; lux enim est inaccessibilis, omnem intellectum superans: quid mirum, si cause omnium, que in ea, et per eam, et ad eam facte sunt, inuisibiles incomprehensibilesque eternaliter credantur esse, et incommutabiliter permanere? Et exemplo [9 1Kb] nostre nature [10 1Kb] illud possumus coniicere [11 1Kb] . Nam quod intellectus noster in seipso primum rationabiliter concipit, et ad habitum pure perfecteque intelligentie perducit, semper et in se obtinet, et quibusdam signis extrinsecus profert. uerbi gratia, si ueram cognitionem de aliquo sensibili uel intelligibili sapiens  animus perceperit [12 1Kb] , ipsa cognitio et in eo [13 1Kb] fixa permanet [14 1Kb] , et phantasias primo in [15 1Kb] cognitionem, deinde [16 1Kb] in sensus, deinde [16 1Kb] in uocum signa, aliosque nutus, quibus animus secreta sua molimina gradatim descendentia solet aperire, inque aliorum  animorum [17 1Kb] notitiam naturalibus artificialibusque [18 1Kb] progressionibus proferre non retardat [19 1Kb] .

MAG. Principales itaque cause et in ea, quorum cause sunt, proueniunt, et principium, id est, sapientiam Patris [20 1Kb] , in qua facte sunt, non relinquunt, et, ut sic [21 1Kb] dicam, in [22 1Kb] se ipsis permanentes inuisibiles, tenebris [23 1Kb] sue excellentie semper abscondite, in effectibus suis ueluti in quandam lucem [24 1Kb] cognitionis prolate, non cessant apparere. DISC. Hec probabiliter suaderi possunt. Sed nosse uelimutrum principia rerum, que primordialium causarum nominibus appellantur, seipsa intelligunt, priusquam in ipsas res, quarum cause sunt [25 1Kb] , profluant necne? MAG. Ad hoc breuiter respondendum. Si Deus in sapientia sua fecit omnia que fecit, teste  Scriptura, que dicit, omnia in sapientia fecisti, cui dubitare permittitur, omnia, que in sapientia facta sunt, sicut ipsa sapientia seipsam cognoscit, et que in ipsa facta sunt, non solum seipsa cognoscere, sed et rerum, quarum principia sunt, notitia non carere? Non enim credendum est, in diuina sapientia aliquid insipiens et seipsum ignorans conditum fuisse. Sed de his diligentius alibi considerandum. DISC. Ita fiat. Nam non breuem transitoriamque querit indagationem, si primordiales cause seipsas sapiunt, quoniam in sapientia create sunt, eternaliterque in ea subsistunt, que nullum insipiens in se recipit [26 1Kb] , quomodo ex sapientibus causis multa insipientia procedunt. Non enim omnia, que ex iis profluunt, sapientia sunt.  Duas siquidem naturas sapientie participes esse credimus, intellectualem in angelis, et [27 1Kb] in hominibus rationalem: cetera uero, que a sensibus seu intellectu [28 1Kb] comprehendi possunt, sapientie expertia existimamus [29 1Kb] esse. Quamuis breuiter quis respondere ualeat, non esse mirum, in sapientibus exemplaribus insipientium causas subsistere, dum uidemus, in solaribus radiis tenebrarum occasiones naturaliter inesse, dumque in se ipsis nullas tenebras esse sinunt, eas tamen de causis in se insitis ueluti sibi oppositas gignunt.

19. DISC. Quid ergo uult quod sequitur: Et Spiritus Dei superferebatur super aquas? An forte hoc additum, ne estimarentur primordiales cause non solum intellectualis rationalisque creature uirtutem,  uerum etiam [30 1Kb] Creatoris earum intelligibilem cognitionem pre nimia sue nature excellentia superare? Et Spiritus, inquit, Dei ferebatur super aquas. Ac si diceret: primordialium causarum infinita incomprehensibilisque abyssus, ac per hoc inuisibilis  tenebrosaque merito appellata, non ita omnem intellectum rationemque altitudine obscuritatis sue effugit, ut etiam a Spiritu Dei comprehendi et superari non possit. Deus namque ipsas ueluti quedam fundamenta principiaque naturarum omnium, que ab eo sunt, in principio fecit, supereminentique infinita [1 1Kb] sua gnostica uirtute eas comprehendit, spiritusque eius non locali uehimine, sed cognitionis eminentia eis superfertur. Potest et sic dici: Spiritus Dei superferebatur super aquas. Non enim primordiales omnium causas tante excellentie esse credere debemus, ut nulla superior [2 1Kb] eas causa precedat [3 1Kb] , que eas superat. Est enim una eademque omnium causa, ex qua, et per quam, in qua [4 1Kb] , et ad quam rerum omnium cause atque precedentes  occasiones primitus facte sunt. Ideoque omnibus superferri non immerito Scriptura testatur, quia uniuerse creature a se inchoantis esse ordinem precedit, et in eam desinit. Non quod in ea hoc prius et hoc posterius ratione temporum creatum sit, simul enim et semel [5 1Kb] omnia eternaliter in ipsa sunt [6 1Kb] , et ab ipsa facta sunt, sed quod ordine ineffabili incomprehensibilique omni intellectui diuina prouidentia uniuersitatem condite nature ex non-existentibus in existentia produxit, quadam essentiali dignitate alia aliis [7 1Kb] preferuntur, ita ut ea, que-circa uniuersalem omnium causam, ipsum Deum dico, proxime atque immediate, hoc est [8 1Kb] , nulla superiori creatura [9 1Kb] interposita creduntur et intelliguntur esse, principalissima condite  uniuersitatis principia iure predicentur, ac deinde alia ex aliis a summo usque deorsum, hoc est, ab initio intellectualis creature usque ad omnium infimum, quod est corpus, descendunt. Spiritus ergo Dei super tenebrosam abyssum causarum omnium primordialiter factarum superfertur, quia solus conditor spiritus conditas causas cognitionis excellentia supereminet, omniumque causarum, quas [10 1Kb] creauerat, una ac sola precedens et superexcellens causa est, et principalissimus fons omnium, que a se in infinitum profluunt, et in se recurrunt, et a nullo alio, si de Spiritu sancto proprie intelligitur, nisi a Patre manat. Ab ipso enim est Filius per ineffabilem generationem, in quo ut in principio fecit omnia; ab ipso est Spiritus  sanctus per [11 1Kb] processionem, qui fertur super omnia. Pater siquidem uult, Filius facit, Spiritus sanctus perficit. Nec hoc theologie uidetur obsistere, que dicit, Patrem in Filio omnia fecisse. Non enim aliud est Patrem uelle omnia fieri, et aliud Patrem in Filio omnia facere, sed unum atque id ipsum est [12 1Kb] Patrem  uelle et Patrem facere; ipsius enim actio suum uelle est. Nam et de Filio et Spiritu sancto similiter intelligendum [13 1Kb] . Eorum siquidem operatio nil aliud est, quam eorum uoluntas. Nec alia uoluntas est Patris, alia [14 1Kb] Filii, alia [15 1Kb] Spiritus sancti, sed una eadem que uoluntas, unus amor trium substantiarum unius essentialis bonitatis, quo se mouet Pater facere omnia [16 1Kb] in Filio, perficere [17 1Kb] in Spiritu sancto. Et quod [18 1Kb] facit Filius, et [19 1Kb] Spiritus sanctus perficit [20 1Kb] , totum refertur ad Patrem facientem et perficientem, quia ex ipso sunt omnia. Ex ipso enim est Filius per generationem, qui facit omnia; ex ipso est Spiritus [21 1Kb] sanctus per processionem, qui perficit omnia: summa Trinitas, que intelligitur esse ex his que sunt, et sapiens esse cognoscitur ex his que sapiunt, et uiuere  ex his, que mouentur, manifestissime approbatur [22 1Kb] . Est igitur, et sapit, et uiuit. Si autem, sicut quidam Syrus transtulisse fertur, qui, ut ait sanctus Basilius, tantum a mundana sapientia recessit, quantum uerorum doctrine appropinquauit, sic legatur: Et Spiritus Dei [23 1Kb] fouebat aquas, facilior intellectus occurrit. Spiritus enim sanctus causas primordiales, quas Pater in principio, in Filio uidelicet suo fecerat, ut [24 1Kb] in ea, quorum cause [25 1Kb] sunt, procederent, fouebat, hoc est, diuini amoris fotu nutriebat. Ad hoc namque oua ab alitibus, ex quibus hec metaphora assumpta est, fouentur, ut intima inuisibilisque uis seminum, que in eis latet, per numeros locorum temporumque in formas uisibiles corporalesque pulchritudines igne ereque in humoribus  seminum terrenaque materia operantibus erumpat.

20 DISC. Nec hoc sano intellectui repugnat, sed breuem luculentamque , hoc est, recapitulationem uelim a te fieri, quatenus clarius distinctiusque ualeam intelligere, que uerba specialiter predicte sacre Scripture primitiuas rerum causas, que causarum [26 1Kb] omnium causam uolunt significare. MAG. Adesto igitur ad hec diligentius intuenda. DISC. Presto sum. MAG. Primitiuas causas, quas sanctus Dionysius principia rerum omnium uocat, simpliciter generaliterque significatas esse his uerbis intellige: In principio fecit Deus celum et terram, hoc est, Deus in uerbo suo intelligibilium  essentiarum sensibiliumque uniuersaliter causas condidit. Sed propheta que generaliter pronuntiauit, specialiter diuidere uoluit. Causas itaque sensibilium rerum, quibus mundus iste conficitur, preque nimia sue nature subtilitate mentis oculis incontemplabiles, eximiaque sui puritate omni corporea crassitudine  carentes. his uerbis insinuatas esse cognosce: Terra autem erat inuisibilis et incomposita; sic enim transtulerunt Septuaginta [1 1Kb] ; seu secundum hebraicam ueritatem: Terra autem erat inanis et uacua [2 1Kb] . Deinde celestium inuisibiliumque [3 1Kb] essentiarum primitiua principia, tanta altitudine tantaque subtilitate obscuritateque sue conditionis omnem intellectum superantia, his uerbis noueris esse introducta utriusque interpretationis consonantia: Et tenebre erant super abyssum [4 1Kb] . Quoniam [5 1Kb] uero causarum omnium causa, omniumque principiorum principium singularisque fons, ex quo omnia, que in celo et in terra sunt [6 1Kb] , profluunt, inaccessibili incomprehensibilique lucis sue excellentia omnia, que in primordialibus causis condidit,  superexaltat, et supercognoscit, superessentialitatem superexcellentiamque [7 1Kb] ipsius his uerbis inspice esse intimatam: Et Spiritus Dei superferebatur [8 1Kb] super aquas. Nam quod specialiter theologia de Spiritu sancto protulit, hoc communiter de summa sanctaque Trinitate sana fides et credit [9 1Kb] et intelligit. Sancta etenim [10 1Kb] et inseparabilis Trinitas [11 1Kb] infinite abysso a se condite excellentia sue essentie sapientieque superfertur. Si uero illum Syrum, quem sanctus Basilius in Exemero suo magnis laudibus predicat, qui pro eo, quod alii interpretes posuere, hoc est [12 1Kb] : Et Spiritus Dei superferebatur [13 1Kb] super aquas, interpretatus est e syra lingua, que hebraice uicina est: Et Spiritus Dei fouebat aquas, uel: Et Spiritus Dei fecundabat aquas, sequi uolueris, diuinam  pietatem, altitudine sue clementie tenebrosam primordialium causarum abyssum superantem, eamque fouentem et fecundantem, ut ex occultis ignotisque sue nature [14 1Kb] finibus in cognitionis facultatem per generationem, perque in [15 1Kb] genera ac [16 1Kb] formas speciesque proprias sensibilium intelligibiliumque substantiarum multiplicem processionem, in suos uarios innumerabilesque prodirent effectus, his uerbis insinuatum reperies: Et Spiritus Dei fouebat aquas, ac per hoc summam ac [17 1Kb] singularem omnium causam, sanctam dico Trinitatem, aperte declaratam his uerbis intellige: In principio fecit Deus celum et terram, Patrem uidelicet Dei nomine [18 1Kb] , uerbumque eius principii appellatione, et paulo post Spiritum sanctum ubi ait: Spiritus Dei superferebatur [19 1Kb] .  Non enim de alio spiritu hunc locum sacra Scriptura protulit. Ecce habes et [20 1Kb] causas primordiales, et causarum causam predictis theologie  uerbis aperte distincteque, ni fallor, declaratas. DISC. Habeo plane, libenterque accipio, Dei nomine Patrem, principii Filium [21 1Kb] , Spiritus Dei Spiritum sanctum significatos, terre uero uocabulo uisibilium causas, abyssi intelligibilium indicatas, diuine uero nature supereminentiam, hoc est, altitudinem cause causarum superlationis seu fotus seu fecunditatis symbolo esse suasam. MAG. Prius itaque quam ad senarie quantitatis primordialium causarum in sex intelligibiles primas dies a theologia distinctarum ueniamus considerationem, pauca de prima summaque omnium causa, de sancta dico Trinitate, dicenda arbitror, si tibi uidetur.

DISC. Nil auidius quesierim, nil lubentius audierim [22 1Kb] , nil salubrius crediderim, nil altius intellexerim,  quam quod de uniuersali omnium ineffabili fonte ueris probabilibusque dicitur inuestigationibus. Non enim alia fidelium animarum salus est, quam de uno omnium principio, que uere predicantur, credere, et que uere creduntur, intelligere. MAG. Dic itaque, queso, quid intelligis, quando theologiam dicentem audis: In principio fecit Deus? DISC. Nil aliud nisi [23 1Kb] quod inter nos conuenerat, Patrem in uerbo suo omnia fecisse. Dum enim Deum audio, Deum Patrem cogito, dum principium, intelligo Deum uerbum. MAG. Quid est [24 1Kb] , quod Theologus ait: In principio fecit Deus? Utrum intelligis, Patrem uerbum suum primo genuisse, ac deinde celum et [25 1Kb] terram in eo fecisse? An forte suum uerbum [26 1Kb] eternaliter genuit, et in ipso eternaliter omnia  fecit, ita ut nullo modo processio uerbi a Patre per generationem precedat [27 1Kb] processionem omnium de nichilo in uerbo per creationem [28 1Kb] ? Et ut manifestius dicam, utrum primordiales cause in uerbo Dei, in quo facte sunt, non semper fuerunt, et erat uerbum, quando non erant cause? An ceterne ei sunt, et nunquam erat uerbum sine causis in se conditis, et nullo alio modo intelligitur uerbum causas in se conditas precedere, nisi quod uerbum creat causas [29 1Kb] , cause uero creantur a uerbo et in uerbo? DISC. Illud primum non omnino concesserim. Non enim uideo [30 1Kb] , quomodo possit temporaliter precedere generatio uerbi ex Patre creationem omnium a Patre in uerbo et per uerbum, sed hec ceterna sibi esse [31 1Kb] arbitror, generationem dico uerbi, et  creationem omnium in uerbo; nullum quippe in Deo accidens aut temporales motus aut temporales processiones recte quis existimat [32 1Kb] . Hoc autem, quod  posterius propositum [1 1Kb] est, non incongrue concesserim, hoc est, generationem uerbi a Patre nullo modo creationem omnium in uerbo a Patre temporaliter precedere, sed ceternam sibi esse. Nam et Propheta dicit Patrem alloquens: Omnia in sapientia fecisti. Simul enim Pater et sapientiam suam genuit, et in ipsa [2 1Kb] omnia fecit. Et alibi idem Propheta ex persona Patris ait: Eructauit cor meum uerbum bonum, dico [3 1Kb] ego opera mea regi. Ac si aperte diceret, ex secreto substantie mee uerbo in eo nascente opera mea in eo facio [4 1Kb] , que ego ipsi [5 1Kb] regnanti do. Item iterum ad Patrem: Tecum principium in die uirtutis tue. Ac si dixisset: Tecum semper est, et in te principium omnium, hoc est, uerbum tuum. Si ergo semper principium est [6 1Kb] in  Patre et cum Patre, nunquam erat et principium non erat, sed semper principium. Et quia [7 1Kb] non accidit ei principium esse, nunquam sine his, quorum principium est, erat [8 1Kb] . In die uirtutis tue. In die, hoc est, in notitia intellectualis et rationalis creature generationis a te [9 1Kb] . uirtutis tue, hoc est, sapientie tue. Dies enim uirtutis Patris in hoc loco non incongrue intelligitur cognitio ineffabilis natiuitatis Dei uerbi ex Deo Patre, quantum datur creature [10 1Kb] intelligere quod superat omnem intellectum, et ad lucem inaccessibilem conceditur accessus per theophanias, hoc est, diuinas apparitiones, quas theologia puris intellectibus ingerit, et ineffabili modo, nullique cognito infigit, ut de [11 1Kb] omnino per seipsum incognito habitum quendam uere cognitionis in semetipsis  possideant. uirtus enim Patris est sapientia Patris, in qua omnia fecit. Sed illa cognitio diuine generationis adhuc in me est per fidem, in angelo est [12 1Kb] per speciem; immo etiam [13 1Kb] nec in me est per speciem, nec in angelo [14 1Kb] . Generationem enim eius quis enarrabit? Nullus quippe hominum, nulla celestium uirtutum generationem uerbi a Patre potest cognoscere, quomodo, uel qualis est; sicut [15 1Kb] nemo nouit hominum uel angelorum, quid est uel quis, qui [16 1Kb] genuit, et [17 1Kb] quis est uel quid est, quod genitum est; sed solus nouit quid genuit, qui genuit, et quomodo [18 1Kb] genitum est, quod [19 1Kb] genitum est [20 1Kb] , et, qui genuit, nouit seipsum, quid [21 1Kb] est, et quomodo, et qualiter genuit, quod [22 1Kb] de se genuit; similiter  quod [23 1Kb] genitum est, nouit seipsum, quid [24 1Kb] est, et quomodo, et qualiter genitum est, et nouit eum, qui se genuit, quis [25 1Kb] , et quid est. Si enim nemo nouit Patrem nisi Filius, et cui uult Filius reuelare, nonne  consequens est [26 1Kb] dicere, nemo nouit Filium nisi Pater, et cui uult Pater reuelare? Ita ut intelligamus, reuelare [27 1Kb] per theophanias; nam essentiam Patris et Filii et Spiritus sancti, atque substantias eorum per seipsas immediate [28 1Kb] creature reuelari impossibile est. Similiter de modo et qualitate diuine generationis intelligendum, si tamen proprie dicitur de diuina natura quis et quid. Plus enim est quam persona, et [29 1Kb] plus est quam substantia, similiter, si proprie modus et qualitas de ea natura predicanda sunt [30 1Kb] , que superat omnem modum omnemque qualitatem, ceteraque, que secundum accidens dicuntur. De quibus in priori [31 1Kb] libro inter nos conuenit. Sequitur: In splendoribus sanctorum ex utero ante luciferum genui te [32 1Kb] . Ordo uerborum: ex utero genui te in  splendoribus sanctorum ante luciferum. Uterum [33 1Kb] hic intellige secretos paterne substantie sinus, ex quibus unigenitus Filius [34 1Kb] , qui est uerbum Patris, natus est, et de quibus semper nascitur, et in quibus, dum semper nascitur, semper manet. De quibus in Euangelio dictum est: Deum nemo uidit unquam. Unigenitus autem Filius [34* 1Kb] qui est in sinibus [35 1Kb] Patris, ipse narrabit. Non enim separatur a Patre, quia [36 1Kb] eternaliter et incommutabiliter est in Patre, sicut ipse ait: Ego in Patre et Pater in me. Pater igitur ex utero suo genuit Filium suum in splendoribus sanctorum. Nascente enim Filio ex Patre splendores fiunt sanctorum, hoc est, cognitiones electorum, et predestinationes substantiales in uerbo Dei, qui nos, apostolo teste, ante tempora secularia predestinauit  in regnum. Non dixit ante tempora eterna; tempora enim eterna sunt [37 1Kb] Patris et Filii et Spiritus sancti cessentialis eternitas, in qua substantiales splendores sanctorum, omniumque rerum primordiales cause eternaliter condite sunt, ipsarumque causarum effectus et [38 1Kb] presciti et predestinati fuerunt; sed ante tempora secularia, in quibus cause semel ac [39 1Kb] simul eternaliter in principio facte, ordine quodam seculorum similiter predefinito atque precognito, in effectus suos siue uisibiles siue inuisibiles, diuina prouidentia administrante, procedunt. Predestinationes siquidem et precognitiones sanctorum, quas Psalmista fulgores nominat, rerumque omnium uisibilium et  inuisibilium rationes Patri et Filio ceternas esse credimus. In uerbi enim Dei dispensatione, ait Augustinus, non facta, sed eterna sunt. Non facta dicit, adhuc temporibus et locis per generationem,  facta uero eternaliter in uerbo iuxta primordialium causarum conditionem In principio enim fecit Deus celum et terram [1 1Kb] . Idem alibi: uerbum Dei, inquit [2 1Kb] , per quod facta sunt omnia, ubi incommutabiliter uiuunt omnia, non solum que fuerunt [3 1Kb] , sed que futura sunt; nec tamen in illo fuerunt, nec futura sunt, sed tantummodo sunt, et omnia sunt, et omnia unum sunt, et magis unum est [4 1Kb] . Item Ioannes Theologus in Euangelio: Quod factum est in ipso, uita erat. In splendoribus itaque sanctorum Pater ex utero suo [5 1Kb] suum genuit Filium, hoc est, in Filio suo [6 1Kb] unigenito cognitionem futurorum sanctorum genuit, immo etiam [7 1Kb] eos creauit. Sanctorum quippe in sapientia Patris cognitio, eorum est creatio. Intellectus enim omnium in Deo essentia  omnium est. Siquidem id ipsum est Deo cognoscere, priusquam fiant, que facit, et facere que cognoscit: cognoscere enim [8 1Kb] et facere Dei unum est. Nam cognoscendo facit, et faciendo cognoscit [9 1Kb] . Cognitio non precedit factum, nec factum precedit cognitionem, quia [10 1Kb] semel et simul sunt omnia ceterna preter [11 1Kb] rationem creantis et creati. Non enim Deus cognouit omnia, postquam facta sunt, sed antequam facta essent, cognouit omnia, que facienda erant. Et quod est mirabilius, propterea omnia sunt, quia precognita sunt. Nihil enim est aliud omnium essentia, nisi omnium in diuina sapientia cognitio. In ipso enim uiuimus, et [12 1Kb] mouemur, et sumus. Cognitio enim, ut ait sanctus Dionysius, eorum que sunt, ea, que sunt, est. Splendores igitur  sanctorum sunt eorum in sapientia diuina, et in primordialibus suis [13 1Kb] causis clare cogniteque Deo substitutiones. Et hoc totum ante luciferum, hoc est, et natiuitas uerbi ex Patre, et splendor cognitionis sanctorum, immo etiam omnium naturarum [14 1Kb] , in principalibus suis causis precedit luciferum. Sed quis est iste lucifer, ante cuius ortum predicta omnia intelliguntur esse, multis uariisque modis a sapientibus tractatur, quorum sententias longum est modo introducere. Nam [15 1Kb] quod per Isaiam prophetam dicitur: Quomodo cecidit de celo lucifer mane oriens? de diabolo aperte intelligitur, deque eius corpore, quod maxime in impiis et apostatis et hereticis [16 1Kb] dignoscitur constitutum [17 1Kb] . Psalmiste autem lucifer quibusdam uidetur in significatione [18 1Kb]  ipsius clarissime stelle, que solet ortum solis precedere ante cuius stelle apparitionem sursum  uersus horizontem, Christus secundum carnem ex uirgine natus traditur, sicut [19 1Kb] sanctus pater Augustinus in Decadibus suis scribit. Sed quoniam sacre Scripture interpretatio infinita est, quod presenti disputationi magis conuenire uidetur, quia non satis uideo, dic [20 1Kb] , queso, atque edissere.

21. MAG. Mihi quidem in hoc loco mea sufficit [21 1Kb] simplicitas, quia non conuenit [22 1Kb] aliorum sagacitas. Lucifer iste mysticus atque propheticus, ante cuius ortum splendores sanctorum in uerbo Dei unigenito intelliguntur esse, istum mundum uisibilem significare uidetur uerisimile, ea forma locutionis, que grece dicitur , et interpretatur conceptio, qua forma pars a toto, totumque a parte significatur. Prius igitur quam [23 1Kb] mundus iste uisibilis in  genera et species omnesque numeros sensibiles per generationem procederet, ante tempora secularia, Deus pater uerbum suum genuit, in quo et per quod [24 1Kb] omnium naturarum [25 1Kb] primordiales causas perfectissimas creauit, que diuina prouidentia administrante mirabili quadam harmonia processionibus suis per generationem, numeris locorum et temporum [26 1Kb] , generum quoque ac specierum multiplicibus differentiis hunc mundum uisibilem ab initio, quo cepit, usque ad finem, quo desinet esse, non abolitione essentie, sed qualitatum et quantitatum mutatione naturali cursu perficiunt. Et ne mireris, totum hunc mundum parte sua significari [27 1Kb] , que est lucifer, cum uideas, per ipsum solem, cui semper lucifer adheret [28 1Kb] , non enim longe ab eo recedit,  sed aut paulo ante ipsum orientem oritur, aut paulo post occidentem occidit, hunc eundem mundum sensibilem mystice significari, dicente Salomone: Quid est quod fuit? ipsum quod futurum est. Quid est quod futurum est? ipsum quod faciendum est. Nihil sub sole nouum. Solem [29 1Kb] siquidem non incongrue hic intelligimus omnem uisibilem creaturam. Non enim solummodo de ea parte mundi huius [30 1Kb] , que intra solarem circulum comprehenditur [31 1Kb] , terram [32 1Kb] dico aquarumque naturam, era quoque cum inferiore [33 1Kb] etheris parte, qua lunaris globus uoluitur, his uerbis theologi significantur, uerum etiam [34 1Kb] supra mundi spatia a solari linea usque ad extremum celestis sphere ambitum. In his enim omnibus sub sole, hoc est, sub mundo non [35 1Kb] est nouum, siue quis  intelligat, nil nouum esse in presentis uite curriculo, quod prius in naturali rerum ordine [36 1Kb] non appareret;  nil enim aliud in temporibus preter earundem rerum reuolutionem sentitur et intelligitur: siue, ut Maximus hunc Scripture intelligit locum [1 1Kb] , quod ante hunc mundum fuit, id ipsum futurum est post mundum [2 1Kb] , id est, ea sola, que eterna sunt, ante hunc mundum fuerunt, et post eum [3 1Kb] futura sunt. Et nichil sub sole nouum, hoc est [4 1Kb] , quicquid nouum sub hoc mundo est, nichil est; mundus enim iste totus nouus dicitur, quia eternus non est, et in tempore ortus est; ideoque nichil est; peribit enim cum omnibus, que in eo sunt, teste Psalmista, qui ait: Opera manuum tuarum sunt celi, ipsi peribunt. Si autem maxima pars mundi, que celum esse perhibetur atque pulcherrima, ceterasque partes undique ambire non ignoratur, peritura sit, putasne:  quod in ceteris suis partibus interioribus [5 1Kb] uilioribusque permanere preualebit [6 1Kb] ? In omni enim corpore compacto, dum ea, que continent, pereunt, que continentur, remanere [7 1Kb] non possunt. Sed quia ad nichilum penitus redire non poterit [8 1Kb] , quoniam ex [9 1Kb] Deo factus est, et omne, quod ex Deo factum est, semper manet: quid in eo peribit et quid [10 1Kb] non peribit, diligenti indagine querendum, et in aliud tempus reseruandum. Nunc autem, quod instat, sequere. DISC. Caute ac uigilanter disputas. MAG. Ceterne igitur sunt [11 1Kb] principales [12 1Kb] rerum omnium cause Deo, et principio, in quo facte sunt. Nam si Deus nullo modo precedit principium, id est uerbum a se ac de se genitum, ipsumque uerbum nullo modo precedit factas in se rerum causas,  sequitur, hec omnia, Deum Patrem dico, et [13 1Kb] uerbum, rerumque [14 1Kb] causas in eo factas ceterna esse. DISC. Non omnino ceterna sunt. Nam Filium Patri ceternum esse [15 1Kb] omnino credimus, ea uero, que facit Pater in Filio, ceterna esse Filio dicimus, non autem omnino ceterna: ceterna quidem, quia nunquam fuit Filius [16 1Kb] sine primordialibus naturarum causis [17 1Kb] in se factis. Que tamen cause non omnino ei, in quo facte sunt, ceterne sunt; non enim factori facta ceterna esse possunt; precedit enim factor ea que facit. Nam que omnino ceterna sunt, ita sibi inuicem coadunantur, ut nullum sine altero possit manere, quia cessentialia sunt. Factor autem et factum, quoniam cessentialia non sunt, non coguntur esse ceterna, coguntur  autem semper esse relatiua et simul esse, quia factor sine facto non est factor, et factum sine factore non est factum. Hinc conficitur, quod ideo primordiales rerum causas Deo ceternas esse [18 1Kb] dicimus, quia semper in Deo sine ullo temporali  principio subsistunt, non omnino tamen Deo esse ceternas, quia [19 1Kb] non a seipsis, sed a suo Creatore incipiunt esse; ipse uero Creator nullo modo incipit esse [20 1Kb] ; solus enim ipse est uera eternitas, omni principio omnique fine carens, quia ipse est principium omnium et finis. Non enim uera est eternitas, que quodammodo incipit esse, sed uere eternitatis, que est, hoc est, omni caret principio, participatio est. Omnis autem creatura incipit esse, quia erat, quando non erat: erat in causis, quando non erat in effectibus. Non omnino igitur uere eternitati ceterna est. Si autem in ipsa causa causarum omnium, in Trinitate dico, quedam intelligitur precessio [21 1Kb] ; Deitas enim gignens et mittens precedit Deitatem genitam et Deitatem procedentem  ex gignente et genita, dum sit una et inseparabilis Deitas: num [22 1Kb] mirum aut incredibile, causarum causam [23 1Kb] omnium omnia, quorum causa est, precedere, et in ea commutabiliter eternaliterque sine temporali initio fuisse? Si ergo Pater occasiones rerum, quas fecit in Filio eo modo, quo factor facta sua, et uerbum ea, que Pater in se [24 1Kb] fecit eo modo, quo ars artificis eas rationes, que in ea ab artifice conduntur, precedit: quid obstat, si sanctus Spiritus [25 1Kb] , qui super abyssum primordialium causarum, quas Pater in uerbo creauit, superfertur, his, quibus superfertur, preesse intelligatur? Spiritus ergo sanctus mysticas aquas, quas fouet et fecundat, in seipso eternaliter eternitatis sue uirtute et superat et precedit. Sed si hec rationabiliter  responsa sunt de conditione principiorum, quid ueluti specialiter Patri, quid uerbo, quid sancto Spiritui attribuendum uidetur, plane edisseras flagito.

22. Quanquam enim trium substantiarum diuine bonitatis una atque eadem communisque credatur et intelligatur esse operatio, nulla tamen differentia ac proprietate dicendum est carere; sunt enim, que singulis personis ueluti quadam proprietate a sancta theologia distribuuntur, quorum exempla nota tibi esse non dubito. Sed ut paucis utamur exemplis, proprium Patris audiamus diuino ore loquente: Dum uenit plenitudo temporum [26 1Kb] , misit Deus Filium suum factum ex muliere, factum ex lege [27 1Kb] , proprium Filii: Qui cum in forma Dei esset, non rapinam arbitratus  est, esse se equalem Deo, sed semetipsum exinaniuit, formam serui accipiens [28 1Kb] , et reliqua. Proprium Spiritus sancti in administratione incarnationis uerbi [29 1Kb] Euangelium manifestat, dicente angelo de sancta Dei genitrice: Quod in ea natum est, de Spiritu sancto  est. MAG. Ratiocinationis tue inuestigatio rata mihi uidetur [1 1Kb] ; non enim a ueritate opinor [2 1Kb] eam [3 1Kb] deuiare. Ideoque, quod [4 1Kb] a me postulas, conabor inquirere, eo duce, qui ad seipsum inquirendum nos illuminat et inuitat. uidetur itaque [5 1Kb] mihi conditionis naturarum causaliter proprietatem Deo Patri [6 1Kb] theologiam tribuere: In principio, inquit, fecit Deus celum et terram; item alibi: Omnia in sapientia fecisti; item: Qui fecisti mundum de materia informi; et alibi: Omnia, quecunque uoluit Dominus [7 1Kb] , fecit in celo et in terra, in mari et in omnibus abyssis [8 1Kb] , et cetera mille. In uerbo autem rationes [9 1Kb] omnium rerum substantiuas [10 1Kb] conditas esse [11 1Kb] perhibet, predictis eisdem attestantibus testimoniis [12 1Kb] : In principio fecit Deus celum et terram; et: Omnia in  sapientia fecisti. Non enim aliud est principium, aliud sapientia, aliud uerbum, sed his omnibus nominationibus unigenitus Filius Dei, in quo et per quem omnia a Patre facta sunt, proprie significatur. Apostolus item: In quo uiuimus, inquit, et [13 1Kb] mouemur et sumus, id est, ipse est imago Dei inuisibilis, primogenitus omnis creature, in quo creata sunt omnia in celestibus et in terra, siue uisibilia siue inuisibilia, siue sedes, siue dominationes, siue principatus, et potestates, omnia [14 1Kb] per ipsum et in ipso creata sunt. Omnium uero causarum, quas Pater in uerbo suo uniuersaliter et essentialiter creauit, distributionem Spiritui sancto eandem theologiam reperimus applicare. Si enim ipsi diuinarum donationum partitio distributioque, teste Apostolo, datur, cur non etiam  primordialium causarum substantialiter in uerbo Dei [15 1Kb] conditarum diuisio daretur? Alii [16 1Kb] enim, inquit, per Spiritum datur sermo sapientie, alii sermo [17 1Kb] scientie secundum eundem Spiritum, alii fides in eodem Spiritu, alii autem [18 1Kb] donationes sanitatum in eodem Spiritu, alii autem operatio uirtutum, alii prophetie, alii discretio spirituum, alii autem genera linguarum, alii interpretatio [19 1Kb] sermonum: omnia autem hec operatur unus atque idem Spiritus, diuidens propria unicuique, prout uult. Hoc etiam ex Scriptura Geneseos possumus argumentari, ubi scriptum est: Et Spiritus Dei fouebat aquas. Ad quid enim aliud estimandus est [20 1Kb] Spiritus Dei primordialium causarum aquas fouisse, fecundasse, nutrisse, nisi ut ea, que uniformiter [21 1Kb] unitimque ac  simpliciter in uerbo facta sunt, per differentias generum, formarum, totorumque ac partium, numerorumque omnium distribueret atque ordinaret? Et, si  nemo sane credentium recteque intelligentium hesitat affirmare, spiritualia dona, que propheta Isaias super caput Ecclesie, quod est Christus, requietura prophetauit, non per alium nisi per Spiritum sanctum Deo uerbo incarnato distributa esse, quid mirum, si Ecclesie, que est corpus eius, non solum dona gratie per Christum, sed etiam [22 1Kb] dona nature per eundem Christum idem [23 1Kb] Spiritus diuidat et det? Insuper etiam [24 1Kb] omni creature uisibili et inuisibili donum essentie tribuit, ut sint [25 1Kb] que solummodo sunt; donum uite uiuentibus, quo uiuunt [26 1Kb] ; sentientibus donum sensus, quo sentiunt; rationalibus rationis donum, quo [27 1Kb] naturas rerum ratiocinandi actu uere ac diligenter [28 1Kb] perquirunt et inueniunt; intellectualibus intelligendi donum, quo  circa Deum, causam uidelicet donationum omnium, incognite ac super omnem creaturam uoluuntur ineffabili motu mirabilique reditu. Nam mysticum Zacarie prophete candelabrum, ut de Mosaico sileam, dum ad ipsum pertinet mysterium, Ecclesiam significat. Lampas [29 1Kb] uero eius [30 1Kb] desuper posita paternum est lumen ac uerum, quod illuminat omnem hominem uenientem in mundum [31 1Kb] . Dominus noster iehsu [32 1Kb] Christus, qui, quoniam pro nobis, ex nobis, in nostre carnis natura, et conceptus [33 1Kb] et natus est, et apparuit mundo, super candelabrum Ecclesie lampas dicitur, dum sit secundum naturam ipsa Dei et Patris substantialis [34 1Kb] sapientia et uerbum, super [35 1Kb] quem primo [36 1Kb] secundum intelligentiam humanitatis, caput quippe [37 1Kb] uniuersi corporis Ecclesie  est, donationes sancti Spiritus, que septenario [38 1Kb] numero significari solent, requiescunt. Diuina siquidem dona, que per Spiritum sanctum distribuuntur Ecclesie, quoniam ab uno spiritu distribuuntur, ab ipsius capite, Christo dico, inchoantia, nomine ipsius Spiritus solent significari. Non enim ipse [39 1Kb] secundum naturam donum dici potest, sed distributor donorum. Ideoque septiformis dicitur, quia [40 1Kb] plenitudinem diuinorum donorum, que septenario insinuatur numero, uniuersaliter Ecclesie diuidit ac proprie [41 1Kb] . Ipse enim Spiritus cessentialis est Patri et Filio secundum diuinitatem. Super quem, Filium dico, diuinas donationes, quas distribuit, requiescere facit secundum humanitatem: Et requiescet [42 1Kb] , inquit Propheta, super eum Spiritus Dei; ac si aperte diceret,  et requiescent super eum [43 1Kb] dona, que diuidit Spiritus Dei: spiritus sapientie et intellectus, spiritus consilii et fortitudinis, spiritus scientie et  pietatis et [1 1Kb] implebit [1* 1Kb] eum spiritus timoris Domini [2 1Kb] quos omnes spiritus, hoc [3 1Kb] est, quas omnes donationes Spiritus, caput Ecclesie, quod est Christus, primo secundum humanitatem accipiens, corpori suo, Ecclesie sue, per Spiritum sanctum partitur. Ipse autem Spiritus sanctus, sicut in natura secundum essentiam subsistit Dei et Patris, sic et in Filii natura est, secundum essentiam [4 1Kb] , quia ex Patre substantialiter per Filium natum ineffabiliter procedit. Ac per hoc dona, que distribuit, non sua solummodo sunt, sed et Patris, ex quo procedit, et Filii, a quo et per quem procedit. Et ne estimes, multiformes donationes Spiritus, quibus multiformia peccati genimina expelluntur ab Ecclesia penitusque extinguuntur, solas per Spiritum distributas. Facit  enim sapientia interemptionem insipientie, intellectus stultitie ablationem, consilium indiscretionis destructionem, fortitudo infirmitatis solutionem, scientia ignorantie abolitionem, pietas impietatis et in ipsa operum prauitatis persecutionem, timor contemptus abigit cecitatem. Sed et preter hec dona gratie, quibus et purgatur, et edificatur, et illuminatur, et perficitur Ecclesia, bonorum omnium donationes, que et secundum essentiam sunt, et secundum naturalia accidentia, non aliunde uenire nemo fidelium dubitat [5 1Kb] , nisi ex causa omnium bonorum, ex Patre dico, ex quo omnia, per Filium, in quo sunt omnia, nec eorum [6 1Kb] per alium nisi per Spiritum sanctum esse distributionem, qui diuidit omnia omnibus prout uult. Omne, inquit theologus,  datum optimum et omne donum perfectum desursum est descendens a Patre luminum [7 1Kb] . Quid apertius? Quid clarius? Non aliunde, ait, nisi a Patre luminum, hoc est, a Patre omnium bonorum, que sunt secundum naturam, et que sunt secundum gratiam. Pulchre siquidem lumina dicuntur omnia dona, que ex ingenito lumine per genitum lumen descendunt, et per procedens lumen, prout est capacitas nature et largitas gratie, in uniuscuiusque [8 1Kb] siue generalis siue specialis essentie indiuiduam substantiam diuiduntur. Nam quod apostolus ueluti soli homini uidetur dicere: O homo, quid habes, quod non accepisti? uniuersaliter omni creature uisibili et inuisibili potest dici. Nulla enim natura est creata, que habeat quid, preter quod a creatrice acceperit. Si enim est, ut  prediximus, inde accepit esse; si uiuit, inde uiuere; si sensit, inde sentire; si ratione fruitur, inde ratio; si intelligit, inde intellectus, ceteraque id genus mille. Si igitur nil in natura rerum creatarum esse cognoscitur [9 1Kb] , preter quod a Creatore donatur, sequitur, nil aliud esse creaturam, siue essentialiter, siue secundum accidens, nisi Creatoris data et dona;  donorum autem distributionem quasi quandam [10 1Kb] proprietatem [11 1Kb] Spiritui sancto theologia dedicat. Omnia igitur, que Pater in Filio facit, Spiritus sanctus distribuit, et unicuique propria, prout uult, diuidit. uidesne igitur, quomodo theologia singulis diuine bonitatis substantiis seu personis suas ueluti proprietates dare intelligitur? Patri enim dat omnia facere, uerbo dat omnes in ipso uniuersaliter, essentialiter, simpliciter, primordiales rerum causas eternaliter fieri; Spiritui [12 1Kb] dat ipsas primordiales causas, in uerbo factas, in effectus suos fecundatas [13 1Kb] distribuere, hoc est, in genera et species, numeros differentiasque, siue celestium et spiritualium essentiarum corporibus omnino carentium, seu purissimis spiritualibusque corporibus ex catholicorum  elementorum simplicitate factis adherentium, seu sensibilium huius mundi uisibilis [14 1Kb] uniuersalium uel particularium separatarum locis, temporibus mobilium, qualitate et [15 1Kb] quantitate differentium. Primordiales siquidem causas, siue uisibili siue inuisibili corpore, qualitate quoque et quantitate in seipsis omnino carere non irrationabiliter quis approbarit; inuisibile autem corpus dicimus simplicem ac per se intellectam singulorum huius mundi elementorum subsistentiam. Celestes uero essentias, id est, angelicas uirtutes, quamuis ultra hunc mundum sensibilem sue nature intellectualis excellentia non incongrue existimentur esse, non omnino tamen consultis sanctorum Patrum sententiis spiritualibus corporibus iudicandi sunt priuari. Non enim in [16 1Kb]  extraneis, sed suis adherentibus sibi semper spiritualibus corporibus, sensibus humanis, quibus sepe apparent, credendi [17 1Kb] sunt succumbere; non quia operatio inseparabilis unitatis diuinarum substantiarum sit segregata; quod enim Pater facit, hoc et Filius facit, hoc [18 1Kb] et Spiritus sanctus facit; sed quia diuina theologia singulis earum proprietates quasdam [19 1Kb] uidetur distribuere, ueraciterque intelligitur [20 1Kb] habere. In sancta siquidem Trinitate et communis operationis cognoscitur unitas, et discretarum operationum non excluditur proprietas. Si enim in ea est essentie unitas et substantiarum differentia, cur non et communis operatio atque differens in ea crederetur et intelligeretur, non uideo, ut communi essentie communis attribuatur operatio, et substantiali Trinitati  trina non auferatur actio.

23. DISC. uideo plane, et mihi uidetur esse uerisimile, ac diuinis eloquiis conuenire. Sed utinam quadam similitudine ex nostra natura assumpta, quoniam Deo similis esse perhibetur, que dicta sunt de proprietatibus diuine administrationis, suaderes. MAG. Trinitatem nostre nature te latere  non facile crediderim. DISC. Dic, queso, que sit. MAG. Recordarisne, quid in prioris libri disputatione inter nos conuenerat? Num [1 1Kb] nobis uisum est, nullam naturam esse, que non in his tribus terminis intelligatur [2 1Kb] subsistere, qui a Grecis, ut sepe diximus, , , , appellantur, hoc est, essentia, uirtus, operatio? DISC. Recordor sane, firmissimeque teneo. MAG. Nostra itaque natura, que humana dicitur, eo quod eam omnes homines participant, essentia, uirtute, operationeque [3 1Kb] subsistit. DISC. Neminem peritorum diuine philosophie de hoc dubitare estimarim. MAG. Quid tibi uidetur? Num nostra natura, teste sacra Scriptura, ad imaginem et similitudinem Dei condita est? DISC. Liberaliter agis; qui de hoc dubitat, homo non est.  MAG. Putasne, ipsum Deum, qui ad imaginem suam nostram creauit naturam, corpus esse, an spiritum? DISC. Hinc quoque hesitare ridiculum est. Deus enim spiritus est [4 1Kb] , et qui adorant eum, in spiritu et ueritate adorant [5 1Kb] . MAG. Non ergo secundum corpus, sed secundum animam imago Dei nostre nature impressa est. DISC. Hoc quoque uerissimum est fateri. MAG. Deus est Trinitas et Unitas, hoc est, tres substantie in una essentia, et una essentia in tribus substantiis uel personis. Sicut enim Greci , uel dicunt, id est unam essentiam, tres substantias uel tres [6 1Kb] personas: ita Romani unam essentiam, tres substantias uel personas. In hoc tamen uidentur differre, quod Grecos , id est, unam substantiam dicere non  reperimus, Latini uero unam substantiam, tres personas frequentissime solent dicere. Greci dicunt [7 1Kb] [8 9Kb] , [9 9Kb] [10 8Kb] , hoc est, unius essentie, unius bonitatis, unius Deitatis: uel una essentia, una bonitas, una Deitas. Hec autem nomina, que apud Grecos inseparabilitatem diuine nature insinuant, in romanum [11 1Kb] sermonem non facile uertuntur, et nullo modo ad purum, ut arbitror; ideoque solus corum intellectus separatis uerbis per transfertur, ut eorum solummodo uirtus intelligatur, quorum interpretatio de uerbo ad uerbum non exprimitur. DISC. Hoc totum fides catholica uniuersalis Ecclesie fatetur, et, quantum datur, intelligit, sed quorsum tendunt istec [12 1Kb] ? MAG. Non aliorsum, nisi ut queramus pro uiribus, quomodo Trinitas nostre  nature Trinitatis creatricis imaginem et similitudinem in seipsa exprimat, hoc est, quid in ea conuenientius Patri, quid Filio, quid Spiritui sancto adiungendum.  Conuenientius dico. Quamuis enim conuenienter nostre nature Trinitas tota totius diuine Trinitatis [13 1Kb] imago est, tota enim Patris, tota Filii, tota Spiritus sancti imaginem gerit; in ea tamen est, quod ueluti specialibus singulis personis accommodari posse uidetur [14 1Kb] , ut arbitror. Nam et in se ipsa nostra Trinitas tota in singulis suis est: sua enim essentia, et uirtus, et operatio est; sua uirtus, et essentia, et operatio; sua operatio, et essentia est [15 1Kb] et uirtus: sicut et Pater in Filio et in [16 1Kb] Spiritu sancto, et Filius in Patre et in Spiritu sancto, et Spiritus sanctus in Patre et Filio [17 1Kb] est.

DISC. Nil mihi probabilius occurrit, quam ut Patris imaginem, essentia; Filii, uirtus, Spiritus sancti, operatio nostre nature [18 1Kb] accommodet. Paterna  siquidem substantia [a 1Kb] , que de se substantiam filiatam genuit, et procedentem [19 1Kb] [b 1Kb] substantiam ex se emisit, non immerito principalis dicitur substantia [20 1Kb] , non quod una essentia sit sancte Trinitatis [21 1Kb] separabilis, est enim una atque indiuidua, sed quod substantialibus differentiis, dum sit una, non careat. Est enim Deitas genitrix, et genita Deitas [22 1Kb] , et procedens Deitas; et dum sit una Deitas indiuidua, non tamen substantialibus differentiis indiscreta. uirtus quoque non incongrue Deo Filio adiungitur, quoniam sepe uirtus Patris a theologia nominatur. Sed ut unum a pluribus testimoniis accipiamus, audi Apostolum: Inuisibilia enim eius per ea, que facta sunt, intellecta conspiciuntur, sempiterna quoque eius uirtus et eternitas. In hoc enim loco uirtutem  Patris sapientiam Patris, Filium dico, intelligimus, eternitatem uero Spiritum sanctum, teste Maximo, uenerabili magistro. Nam quod Spiritus sanctus uirtutis nomine in Scripturis solet appellari, testatur Euangelium, Domino dicente, mulierem , hoc est, fluxum sanguinis patientem sanans [23 1Kb] : Sensi a me exisse uirtutem, hoc est, Spiritum sanctum, qui diuidit dona sanitatum. Quid dicam de operatione essentiali nostre nature? Nonne aptissime sancto Spiritui copulatur, cui ueluti proprie operatio uirtutum diuinarumque donationum, et uniuersaliter et proprie unicuique diuisio tribuitur? In nature igitur nostre essentia paterne substantie, in uirtute uero substantie filii, in operatione substantie Spiritus sancti proprietas dignoscitur.  MAG. Responsionem tuam a ueritate non discrepare arbitror. Sed uide, quid tibi uidetur de famosissima nostre nature trinitate, que intellectu,  et ratione, et sensu intelligitur: num dissonat ab ea, quam prediximus, anima, an una eademque et hec et [1 1Kb] ipsa, et non due quedam unius eiusdemque nostre nature? Sensum autem dico non exteriorem sed interiorem. Nam interior cessentialis est rationi atque intellectui, exterior uero, quamuis plus ad animam pertinere, quam ad corpus uideatur, non tamen essentiam anime constituit, sed, ut aiunt Greci, coniunctio quedam est anime et corporis: soluto enim corpore et recedente uita penitus interimitur. Nam si in anima maneret, et ad substantiam eius pertineret, eo profecto etiam extra corpus uteretur. At uero, quia sine corpore eo nec utitur, nec uti potest, relinquitur, nec in corpore soluto manere, nec anime regimen corporis deserenti  adherere. Nam et ipsa definitio, qua sanctus Augustinus exteriorem sensum uoluit definire, intra substantiales anime partes non uidetur connumerari: Sensus est, inquit, passio corporis, per se ipsam [2 1Kb] non latens animam. Item alia, que dicit: Sensus est sensibilium rerum phantasia per instrumenta corporis assumpta. Similiter nature anime non uidetur eum coniungere [3 1Kb] , sed uelut internuncium corporis et anime constituere, et si quis intentius grece lingue proprietatem perspexerit, duorum sensuum in homine proprietatem reperiet. In ea enim intellectus dicitur, ratio, sensus, non ille exterior sed interior; et in his tribus essentialis trinitas anime ad imaginem Dei constitute subsistit. Est enim intellectus, et ratio, et sensus, qui  dicitur interior et essentialis; exterior uero, quem corporis et anime copulam diximus, uocatur; instrumenta autem, in quibus possidet, , quasi , hoc est, sensus custodie [4 1Kb] . In eis enim sensus custoditur et operatur; et sunt numero quinque, uisus, auditus [5 1Kb] , olfactus, gustus, tactus. Nec te mouere debet, quod nominibus quinquepertiti sensus quinquepertitum eius instrumentum appellarim; nam frequentissimus et communis locutionis et sacre Scripture usus est, sedes sensuum ipsorum sensuum nominibus appellare. uisus enim uocatur oculus, et auris auditus, ceterique similiter sensus suis instrumentis significationem prestant. Non autem propterea quinquepertitus sensus dicitur, quod in seipso quinario numero  diuidatur; est enim simplex et uniformis, et in corde ueluti principali sede [6 1Kb] possidet: sed quod [7 1Kb] per quinquepertitum corporis instrumentum, ueluti per quasdam cuiusdam ciuitatis quinque portas, sensibilium rerum similitudines ex qualitatibus et quantitatibus exterioris mundi uenientes, ceterisque, quibus sensus exterior formatur, interius recipiat [8 1Kb] , et  ueluti ostiarius [9 1Kb] quidam internunciusque ea, que extrinsecus introducit, presidenti interiori sensui annunciet [10 1Kb] . DISC. Neque me mouet, sensuum nominibus eorum [11 1Kb] instrumenta significari; neque duorum sensuum [12 1Kb] differentia, quam ad purum discreuisti, me latet, ut opinor. Et quid de predicta trinitate nature nostre sentio, pro ingenioli mei captu edisseram. Due trinitates uidentur esse, quibus nostra natura, quantum ad imaginem Dei facta est, probatur subsistere. Sed consulta ueritate non re ipsa, sed solis nominibus a se inuicem discrepare reperiuntur. Nam et , hoc est, intellectus et essentia excelsissimam nostre nature partem significant, immo excelsissimum motum. Siquidem, ut tu ipse intelligis, non aliud est nostre nature esse,  et aliud moueri; essentia enim eius est motus circa Deum et creaturam stabilis, et mobilis status. Sed dum mouetur circa Deum, qui superat omnia, summus [13 1Kb] motus eius datur [14 1Kb] ; dum uero circa primordiales causas uersatur, que proxime immediate post Deum sunt, ueluti medio quodam moderamine intelligitur moueri; quando autem primordialium causarum effectus siue uisibiles, siue inuisibiles perspicere conatur, extremum sui motum pati dignoscitur, non quia idem motus substantialis augeri uel minui in seipso possit, sed quod secundum dignitatem rerum, circa quas uoluitur, et minimus, et medius, et maximus esse iudicatur [15 1Kb] . Essentia itaque anime nostre est intellectus, qui uniuersitati humane nature presidet, quia [16 1Kb] circa Deum supra omnem naturam incognite  circumuehitur. uero uel , hoc est, ratio uel [17 1Kb] uirtus secundam ueluti partem insinuat; non irrationabiliter, quia circa principia rerum, que primo post Deum sunt, circumfertur. Tertia uero pars, et , id est, sensus et operationis uocabulis denominatur, et ueluti extremum humane anime obtinet locum; nec immerito, quoniam circa effectus causarum primordialium, siue uisibiles, siue inuisibiles sint, circumuoluitur. Ac per hoc non duas substantiales trinitates, sed unam eandemque ad similitudinem Creatoris sui conditam oportet nos intelligere. Sed miror, qua de causa uitam ipsam, que a Grecis et uocatur [18 9Kb] , a nostris uero nutritiua et auctiua---nutrit enim corpora, et incrementa [19 1Kb] eis prestat---nec ueluti quartam substantialem  humane nature partem, nec intra substantialem trinitatem connumeratam [20 1Kb] a te uideo, ac ueluti penitus pretermissam, et nullo modo ad nature nostre constitutionem pertinentem. MAG. Ne [21 1Kb] mireris; non enim sine causa hoc fecimus. Siquidem nunc non de uniuersa humana natura sermo est, que ueluti quinque partibus, hoc est, corpore  uitalique motu, sensu, et ratione constare uidetur, et intellectu; sed de ea solummodo parte, in qua imago et similitudo conditoris perspicitur, hoc est, de intellectu et ratione et sensu interiori, uel, ut ita dicam, essentia, uirtute, operatione [1 1Kb] . In hoc enim ternario summe ac sancte [2 1Kb] Trinitatis imago expressa cognoscitur. Nam de uitali motu, quo anima corpus et nutrit, et in unum colligit, et uiuificat, et ministrat, eique incrementum dat, deque ipso corpore, quod totius creature extremum obtinet locum, alius disserendi locus erit, dum in quarto libro [3 1Kb] de naturis sensibilibus, Deo duce, disputabitur. Que pars, quoniam extra proprietatem intelligibilis nostre essentie, qua ad imaginem Dei conditi sumus, dignoscitur, propterea a nobis presentialiter  intermissa est, dum sit motus quidam extra naturam primordialiter conditam, substantiali nostre operationi, que sensus interior, ut diximus, uocitatur, subiectus, inque penam peccati additus; quo uidelicet motu ea, que post peccatum humane nature superaddita sunt; administrat: corpus hoc corruptibile dico, atque mortale, locis temporibusque uarium, partium suarum numero discretum, spatiis distentum, incrementis decrementisque subditum, qualitatibus quantitatibusque diuersis subiectum, ad omnes irrationabiles motus pronum, carnalis adhuc anime, merito sue inobedientie superbieque diuersis calamitatibus inuolute hospitium, ceteraque, que de infelicitate in hanc uitam humane nature ex felicitate  paradisi expulse et dici et experimento cognosci possunt. Motus itaque humane nature ad ea administranda, que sibi ad uindictam preuaricationis diuini precepti adiuncta sunt; uindictam autem dico, non irascentis Dei ultionem, sed miserentis exercitationem; non irrationabiliter extra terminos essentialis nostre trinitatis relinquitur. Et ne estimes, nos his uerbis docere uelle, predictam humane nature trinitatem ad imaginem Dei in paradiso conditam, priusquam peccaret, omnino corpore caruisse: absit, absit [4 1Kb] a nobis hoc dicere [5 1Kb] , aut quodammodo putare; semel enim et simul animas nostras et corpora in paradiso conditor creauit, corpora dico celestia, spiritualia, qualia post resurrectionem futura sunt. Tumida namque  corpora, mortalia, corruptibilia, quibus nunc opprimimur, non ex natura, sed ex delicto occasionem ducere non est dubitandum. Quod ergo nature ex peccato adoleuit, eo profecto renouata in Christo, et in pristinum statum restituta carebit. Non enim potest nature esse ceternum, quod ei adheret propter peccatum; et intra substantiales eius constitutiones non computari [6 1Kb] , non incongruum, ut [7 1Kb]  arbitror, non ut et illud superadditum pereat, sed ut in illud, quod primo est conditum, transeat, et unum cum illo fiat, non quasi duo, sed unum incorruptibile et spirituale per gratiam Dei uerbi, qui non solum in nostra naturalia, uerum etiam in superaddita nobis descenderat, ut omnia nostra in seipso restauraret, et desuper adiectis naturaliter insita faceret, qui fecit utraque unum. DISC. Plane non incongruum; sed rate subtilique inuestigationi et inuentioni rationabilis nature conuenientissimum. Quorsum uero hec, nondum uideo.

MAG. Patiens esto. Non enim res parua inter nos queritur, nec nisi multis diligentissime ratiocinationis ambagibus et inuestigari et inueniri potest, si  tamen ad purum inueniri potest. Nulli enim mortali sensui, quamuis uideatur acute inquirere, licet hoc promittere, ne incautus redarguatur [8 1Kb] esse, quod suas uires superat inuenire per se ipsum promittens. Nam si inuenitur, non ipse, qui querit, sed ipse, qui queritur, et qui est lux mentium, inuenit [9 1Kb] . Querimus namque, ni fallor, quomodo ex argumento substantialis trinitatis nostre nature ad imaginem Dei [10 1Kb] create, summam illam Trinitatem, que Deus est, eiusque ueluti proprias in natura condita operationes singulis personis distributas possumus inuestigare. DISC. Id ipsum nunc [11 1Kb] , non aliud querimus. Et ordo rerum exigit, ut sic ueritatem queramus; argumento siquidem imaginis ipsa ueritas, cuius imago est, querenda est, que  quanto studiosius laboriosiusque inquiritur, tanto ardentius diligitur, et apertius inuenitur. Quid enim prodest illa uelocitas, quam pura ueritatis contemplatio effugit, aut quid nocet ipsa tarditas, cui desiderata facies occurrit?

MAG. Itaque ratiocinationis nostre exordium ex uerbis uenerabilis Maximi sumamus, non eisdem sermonibus connexim, sed eodem sensu utentes. DISC. Ingredere, quoquo modo uis, ratiocinandi uiam. MAG. Tres uniuersales notus anime sunt. Quorum primus est secundum animum, secundus secundum rationem, tertius secundum sensum. Et [12 1Kb] primus quidem simplex [13 1Kb] est, et supra ipsius anime naturam, et interpretatione caret, hoc est, cognitione ipsius circa quod mouetur; per quem  circa Deum incognitum mota, nullo modo ex ullo eorum, que sunt, ipsum propter sui excellentiam cognoscit secundum quod [14 1Kb] , quid sit, hoc est, in nulla essentia seu substantia, uel in aliquo, quod dici uel intelligi ualeat, eum reperire [15 1Kb] potest. Superat enim omne, quod est et quod non est, et nullo modo definiri potest, quid sit.

Secundus uero motus est, quo incognitum Deum  definit [1 1Kb] secundum quod causa omnium sit. Definit uero [2 1Kb] Deum causam omnium esse, et est motus iste intra anime naturam, per quem ipsa naturaliter mota omnes naturales rationes omnium formatrices, que in ipso cognito solummodo per causam---cognoscitur enim, quia causa est---eternaliter facte subsistunt, operatione scientie sibi ipsi imponit, hoc est, in se ipsa per earum cognitionem exprimit, ipsaque cognitio a primo motu [3 1Kb] nascitur in secundo.

Tertius motus est compositus, per quem, que extra sunt, anima tangens, ueluti ex quibusdam signis apud seipsam uisibilium rationes reformat, qui compositus dicitur, non quod in seipso simplex non sit, quemadmodum primus et secundus simplices  sunt, sed quod non per seipsas sensibilium rerum rationes incipit cognoscere. Primo siquidem phantasias ipsarum rerum per exteriorem sensum quinquepertitum secundum numerum instrumentorum corporalium [4 1Kb] , in quibus et per que operatur, accipiens, easque secum colligens, diuidens, ordinans disponit; deinde per ipsas ad rationes earum, quarum phantasie sunt, perueniens, intra seipsam eas, rationes dico, tractat atque conformat. Et nec te moueat, quod paulo ante exteriorem sensum phantasiam rerum sensibilium esse definiuimus, nunc uero per eum phantasias earundem rerum sensibilium ad interiorem sensum [5 1Kb] peruenire docemus. Predictus quippe [6 1Kb] tertius motus ex phantasiis rerum exteriorum per exteriorem sensum sibi nunciatis  moueri incipit. Phantasiarum enim due species sunt, quarum prima est, que ex sensibili natura primo in instrumentis sensuum nascitur, et imago in sensibus expressa proprie uocatur, altera uero est ipsa, que consequenti ordine ex predicta imagine formatur, et est ipsa phantasia, que proprie sensus exterior consueuit nominari. Et illa prior corpori semper adheret, posterior uero anime; et prior quamuis in sensu sit, seipsam non sentit; posterior uero et seipsam sentit, et priorem suscipit. Dum uero tertius ille motus phantasias rerum uisibilium deserit, nudasque omni imaginatione corporea rationes ac per se simplices pure intelligit, ipse quoque simplex simpliciter, hoc est, uniuersales uniuersaliter rationes uisibilium, omni  phantasia absolutas, inque semetipsis purissime ac uerissime perspectas, per medium motum primo motui renunciat. Ipse uero primus motus, quodcunque ex tertio per medium, et ex ipso medio immediate in moderationibus rerum creatarum [7 1Kb] percipit,  per seipsum immediate incognito quidem quid est [8 1Kb] , cognito [9 1Kb] uero, quod causa omnium est, principiisque omnium rerum, hoc est, principalibus causis, ab eo et in eo factis, et a se distributis refert, hoc est, a Deo per ipsas in omnia, que post se sunt, procedere, et iterum per ipsas in ipsum intelligit recurrere. Anime igitur purgate per actionem, illuminate per scientiam, perfecte per theologiam motus, quo semper circa Deum incognitum eternaliter uoluitur, ultra et suam et omnium rerum naturam ipsum Deum omnino absolutum ab omnibus, que et dici et intelligi possunt, necnon omnibus, que nec dici nec intelligi possunt, et tamen quodammodo sunt, intelligens, eumque esse aliquid eorum, que sunt et que [10 1Kb] non sunt,  denegans, et omnia, que de eo [11 1Kb] predicantur, non proprie sed translatiue de eo predicari approbans, a Grecis, a nostris intellectus, uel animus, uel mens dicitur, et substantialiter est, et principalis pars anime esse intelligitur. Non enim aliud est anime essentialiter esse, et substantialiter moueri. Ipsa siquidem in motibus suis subsistit, suique motus in ipsa subsistunt; est enim simplex natura et indiuidua, motuumque suorum substantialibus differentiis solummodo discreta. Nam si celestes essentias, quas etiam [12 1Kb] celestes uirtutes angelicasque diuina nominant eloquia, nil aliud esse substantialiter a sanctis traditur Patribus [13 1Kb] , nisi intelligibiles, eternos, incessabilesque motus circa principium omnium, a quo, et per quem [14 1Kb] , et in quo, et ad  quem, et mouentur et subsistunt---est enim iste circularis motus celestium uirtutum circa suum principium, ab eo uidelicet incipiens ut a principio; per ipsum per causas creatas currens [15 1Kb] ; in ipso, ut in legibus naturalibus [16 1Kb] , que in ipso sunt, extraque quas egredi nec uult, nec potest, nec posse uult [17 1Kb] ; in ipsum [18 1Kb] , ut in finem suum rediens [19 1Kb] : et in sola intelligentia talis motus est; intelligunt enim se ab ipso esse, et per ipsum, et in ipso intellectum suum moueri [20 1Kb] , et nullum alium finem preter illum [21 1Kb] se habere non ignorant---quid obstat, ne similiter intelligamus, humanos intellectus indesinenter circa Deum uolui, quoniam ab ipso, et per ipsum, et in ipso, et ad ipsum sunt? Eodem namque intelligibili circulo  uoluuntur, presertim cum diuina eloquia hominem ad imaginem Dei factum perhibeant, quod de angelis dixisse aperte non reperitur, subintelligendum tamen propter intellectualem naturam relinquitur [22 1Kb] . Astantes etiam et ministrantes Deo celestes  uirtutes legimus, humanam uero naturam in uerbo Dei Deum factam, et sedere ad dextram Dei, et regnare, fides testatur catholica. Quod autem [1 1Kb] post resurrectionem omnium generaliter omnibus [2 1Kb] hominibus Dominus promittit [3 1Kb] : Erunt sicut angeli Dei in celo, de condignitate nature, deque [4 1Kb] immortalitatis equalitate, et quod omni sexu corporeo omnique corruptibili generatione carebunt, intelligendum arbitror. Primam namque hominis conditionem ante peccatum in paradiso, hoc est, in celesti beatitudine equalem angelis, ac ueluti connaturalem fuisse, non incongruum [5 1Kb] credere. De his namque ambabus naturis, angelica dico atque humana, theologia pronuntiat, dicens: Qui fecisti celos in intellectu, hoc est, ut essentialiter et  substantialiter intellectus essent. Quoniam uero homo, cum in honore esset, non intellexit, et comparatus est iumentis insipientibus, et similis factus est eis, longe ex angelica dignitate recessit, inque mortalis [6 1Kb] huius uite calamitatem cecidit. Postquam autem uerbum caro factum est, hoc est, Deus homo factus est, impletur, quod in psalmo scriptum est: Quid est homo, quod memor es eius, aut filius hominis, quia uisitas eum? Admirans uidelicet prime conditionis humane nature altitudinem: Minorasti eum [7 1Kb] , inquit, paulo minus ab angelis, hoc est minorari eum merito sue superbie permisisti, et in turpitudinem irrationabilis uite cadere sua propria uoluntate reliquisti. Deus enim facere, quod fieri sinit, modo quodam loquendi dicitur: Gloria et honore coronasti  eum, et constituisti eum super opera manuum tuarum, omnia subiecisti sub pedibus eius. uidesne, quantum humana natura in primo homine post peccatum humiliata, et quantum in secundo homine, in Christo dico, per gratiam exaltata? Siquidem non solum ad pristinum nature sue [8 1Kb] statum, de quo cecidit homo, restitutus, uerum etiam in capite suo, quod est Christus, super omnes celestes uirtutes exaltatus. Ubi enim abundauit peccatum, superabundauit gratia. Si igitur humana natura non solum ad dignitatem angelicam in Christo renouata peruenit, uerum etiam ultra omnem creaturam in Deum assumpta est, et quod factum est in capite, in membris futurum esse impium est negare: quid mirum, si humani intellectus nil aliud sint, nisi ineffabiles incessabilesque  motus? In his dico, qui digni sunt circa Deum, in quo uiuunt, et mouentur, et sunt. Sunt quidem per rationes, quibus existunt; mouentur per rationes uirtutum, quibus bene existere possunt; uiuunt per rationes, quibus semper existunt. Sunt itaque [9 1Kb] , et bene sunt, et semper sunt, in Deo [10 1Kb] .  DISC. Non solum concedo, uerum etiam intelligo, excellentissimum anime motum circa incognitum Deum ultra omnem creaturam uerissime uocari et subsistere intellectum. Sed quo modo, uel qua ratione intellectus, dum intra terminos humane [a 1Kb] nature concluditur, supra seipsum omnemque creaturam potest ascendere, ut circa incognitum Deum, qui longe ab omni creata natura remotus est, suos substantiales motus ualeat perficere, querendum puto [11 1Kb] .

MAG. In hac parte theorie, que de intellectualibus rationalibusque substantiis disputat, dum peruenitur ad considerandum, quomodo natura creata extra seipsam potest ascendere, ut creatrici nature ualeat adherere, omnis de potentia nature ratiocinantium  [12 1Kb] inquisitio deficit. Non enim ibi nature ratio, sed diuine gratie ineffabilis et incomprehensibilis altitudo conspicitur. Nulli siquidem condite substantie naturaliter inest uirtus, per quam possit et terminos nature sue superare, ipsumque Deum immediate per seipsum attingere; hoc enim solius est gratie, nullius uero uirtutis nature. Hinc apostolus fatetur se ignorasse, quomodo raptus est in paradisum, dicens: Scio hominem raptum, sed nescio quomodo [13 1Kb] , in corpore, an extra corpus; ac si diceret [14 1Kb] , non enim in naturalibus anime motibus, in corpore uel extra corpus, uideo ullam uirtutem, per quam rapi possim in tertium celum; Deus autem [15 1Kb] solus scit, cuius gratia sola raptum me fuisse non ignoro. Nulla siquidem natura per seipsam  potest ascendere in illum locum, de quo Dominus ait: Ubi ego sum, illic et minister meus erit [16 1Kb] . Ut ergo superat omnem intellectum, quomodo Dei uerbum descendit in hominem; ita superat omnem rationem, quomodo homo ascendit in Deum.

DISC. Quanquam breuiter, sat tamen et [17 1Kb] clare est responsum; ideoque, quod instat, ad secundum anime motum considerandum mentis aciem dirige.

MAG. Motus anime secundus est, ut diximus, qui et intra terminos nature continetur, ipsumque Deum secundum causam definit; hoc est, illud solummodo de Deo incognito quidem [18 1Kb] cognoscit, quod omnium, que sunt, causa sit, et quod primordiales omnium cause ab eo et in eo eternaliter  condite sint, earumque causarum, quantum datur ei, intellectarum ipsi anime, cuius motus est, cognitionem imprimit. Ut enim ex inferioribus sensibilium rerum imagines, quas Greci phantasias uocant, anima recipit; ita ex superioribus, hoc est, primordialibus causis cognitiones, que a Grecis  theophanie, a Latinis diuine apparitiones solent appellari, sibi ipsi infigit, et per ipsas quandam de Deo notitiam percipit; per primas causas dico, non ut intelligat, quid substantialiter sunt; hoc enim superat omnem anime motum; sed ut uniuersaliter cognoscat, quia sunt, inque suos effectus ineffabili processione profluunt. Et hic est motus, qui a Grecis uel , a nostris uero ratio seu uirtus uocatur, et ex primo motu nascitur, qui est intellectus. Sicut enim quidam sapiens artifex artem suam de seipso in seipso efficit, et in ipsa, que sibi facienda sunt, prenoscit [1 1Kb] , eorumque causas ui et potestate, priusquam appareant actu et opere, uniuersaliter atque causaliter creat; sic intellectus de se et in se suam rationem genuit, in qua omnia,  que uult facere, precognoscit, causaliterque precreat. Nam non aliud dicimus esse [2 1Kb] consilium, preter artificiose mentis conceptum. Secundus itaque motus anime est ratio, que ueluti quidam obtutus substantialis in animo intelligitur, ac ueluti ars ab ipso de seipso [3 1Kb] in seipso genita, in qua ea, que uult facere, prenoscit [4 1Kb] et precondit. Ideoque non immerito forma eius nominatur; siquidem ipse per se ipsum incognitus est, sed in sua forma, que est ratio, et sibi ipsi et aliis apparere incipit. Nam quemadmodum causa omnium per seipsam, nec a seipsa, nec ab aliquo inueniri potest, quid sit; in suis uero theophaniis quodammodo cognoscitur: ita intellectus, qui semper circa eum uoluitur, et ad eius imaginem omnino similem conditus est, nec a  se ipso, nec ab aliquo intelligi potest, quid sit, in ratione autem, que de ipso [5 1Kb] nascitur, incipit apparere. Quod uero dixi, causam omnium et intellectum a seipsis non intelligi, quid sint, qua ratione potest esse, paulo post considerabitur. De secundo motu, quid sit, et unde originem ducat [6 1Kb] , satis dictum, ut opinor. DISC. Sat plane.

MAG. Tertius itaque restat motus, qui circa singulas singularum [7 1Kb] rerum rationes, que simpliciter, hoc est, uniuersaliter in primordialibus causis condite sunt, uersatur, et, cum ex sensibilium rerum phantasiis per exteriorem sensum sibi nunciatis motus sui substantialis sumat exordium, ad purissimam rerum omnium discretionem per rationes proprias in essentias generalissimas, inque genera generaliora,  deinde in formas speciesque specialissimas, hoc est, in numeros innumerabiles infinitosque, immutabilibus tamen nature sue analogiis finitos peruenit. Et ille motus est, qui grece uel , latine uero sensus uel operatio uocatur; ipsum dico sensum, qui substantialis est, et interior, qui similiter ab intellectu procedit per rationem. Omne siquidem, quod intellectus ex primordialium causarum gnostico contuitu arti sue, hoc est, rationi imprimit per sensum suum ex se procedentem, eiusque operationis  nomine appellatum, in proprias rationes singularum rerum, que primordialiter in causis uniuersaliterque create sunt, diuidit. Cuncte quidem essentie in ratione unum sunt, sensu uero in essentias differentes discernuntur. Omnium itaque essentiarum ex suorum principiorum simplicissima unitate per intellectum descendentem simplicissimam [8 1Kb] cognitionem ratio percipit; sed sensus ipsam simplicitatem per differentias segregat. Similiter rerum genera uniformiter et simpliciter in suis uniuersalibus causis, et [9 1Kb] in seipsis per intellectum ratio cognoscit, illam uero generalissimam simplicitatem, in [10 1Kb] se ipsa indiuiduam nullisque, differentiis obnoxiam, nullis accidentibus subiectam, nullis spatiis distantem, nullis partibus compositam, nullo locali uel  temporali [11 1Kb] motu uariam, in diuersa genera differentiasque predictas, aliasque mille [12 1Kb] , sensus partitur. Id ipsum est in differentibus formis, que consulta ratione [13 1Kb] in generibus suis unum sunt, sensu tamen operante per rationales distinctiones a se inuicem discernuntur: hoc est, quo modo naturalibus motibus, diuina prouidentia regente, iubente, administrante, in discretas rerum multiformitates diuiduntur [14 1Kb] , ipse intellectus mediante ratione per consubstantialem sibi sensum sine errore inuestigat et persequitur, certisque regulis comprehendit. Quid dicam de infinitis numeris, qui, quanto interioris sensus actione siue in seipso, siue in rerum natura multiplices fiunt, tanto ratione considerata in suis formis uniuersaliter et simpliciter unum  sunt? Et ut breuiter colligamus, quodcunque anima per primum suum motum, qui est intellectus, de Deo et [15 1Kb] primordialibus causis uniformiter et uniuersaliter cognoscit, secundo suo motui, qui est ratio, eodem modo uniformiter uniuersaliterque infigit. Quod autem a superioribus per intellectum in ratione formatum accipit, hoc totum in discretas essentias, in discreta genera, in diuersas formas, in multiplices numeros per sensum inferioribus effectibus distribuit. Et ut apertius dicam, quodcunque anima humana per intellectum suum in ratione sua de Deo deque rerum principiis uniformiter cognoscit, semper uniformiter custodit; quodcunque uero per rationem in causis unum et uniformiter subsistere  perspicit [16 1Kb] , hoc totum per sensum in causarum effectibus multipliciter [17 1Kb] et uniformiter [18 1Kb] intelligit; et iterum totum, quod per sensum multipliciter sparsum in effectibus intelligit, per rationem in causis unum uniformiter subsistere perspicit. Omnia uero ex una omnium causa et multiplicationis momentum incipere, et unitatis simplicitatem, qua in ea eternaliter et incommutabiliter subsistunt, nullo modo deserere, totiusque sui motus finem in eam et in ea terminare, per intellectum purissime cognoscit. De tribus anime motibus, hoc est, de intellectu,  qui etiam essentia; de [1 1Kb] ratione, que uirtus; et de sensu, qui operatio dicitur, sufficienter suasum, ut opinor. DISC. Lucidissime ac multipliciter.

24. MAG. Intuere itaque, acieque mentis, tota ambiguitatis caligine depulsa, cognosce, quam clare, quam expresse diuine bonitatis substantialis trinitas in motibus humane nature [2 1Kb] recte eos intuentibus arridet, seque [3 1Kb] ipsam pie querentibus se, ueluti in quodam proprio speculo ad imaginem suam facto, limpidissime manifestat, et cum sit ab omni creatura remota, omnique intellectui incognita, per imaginem suam et similitudinem ueluti cognitam et comprehensibilem intellectualibus oculis, ac ueluti presentem seipsam depromit, ultroque specillam, in qua relucet, purificat, ut in ea clarissime resplendescat [4 1Kb]  una essentialis bonitas in tribus substantiis, que unitas et trinitas in seipsa per seipsam non appareret, quia omnem intellectum effugit eximia sue claritatis infinitate, nisi in sua imagine uestigia cognitionis sue imprimeret: Patris siquidem in animo, Filii in ratione, sancti Spiritus in sensu apertissima lucescit similitudo. Nam quemadmodum Filium artem omnipotentis artificis uocitamus, nec immerito, quoniam in ipso, sua quippe sapientia, artifex omnipotens Pater ipse omnia, quecunque uoluit, fecit, eternaliterque et incommutabiliter custodit: ita etiam humanus intellectus, quodcunque de Deo, deque omnium rerum principiis purissime incunctanterque percipit, ueluti in quadam arte sua, in ratione dico, mirabili quadam operatione scientie creat per  cognitionem, inque secretissimis sinibus ipsius [5 1Kb] recondit per memoriam. Ut autem Pater opifex omnium omnipotens, quecunque in arte sua, que est ipsius sapientia et uirtus, in uerbo suo, in unigenito Filio, simul et semel, primordialiter, causaliter, uniformiter, uniuersaliter condidit per Spiritum sanctum ex se Filioque procedentem, in primordialium causarum innumerabiles effectus diuidit, siue in essentias intelligibiles differentiasque omnem sensum corporeum superantes manarint, siue in huius mundi sensibilis uarium multiplicemque ornatum locorum temporumque discretionibus uariabilem profluxerint: ita intellectus, hoc est, principalis anime motus, ex intelligibilium rerum gnostica contemplatione formatus [6 1Kb] , omne, quodcunque in arte rationis  creat, et reponit per sensum anime interiorem, in singularum rerum siue intelligibilium siue sensibilium discretam inconfusamque diuidit cognitionem. Omnia enim, que intellectus in ratione uniuersaliter considerat, particulariter per sensum in rerum omnium discretas cognitiones definitionesque partitur. uides itaque, Patrem in Filio suo omnia, quecunque uoluit, uniuersaliter condidisse, et per Spiritum sanctum suum particulariter distribuisse, et distribuere, et distributurum esse; et ad similitudinem  trium Diuinitatis personarum cognosce intellectum nostrum omnia, quecunque de Deo causisque rerum potest intelligere, uniuersaliter in ratione per cognitionem actu scientie creare, hoc est formare, et per sensum consubstantialem sibi particulariter in singulas rerum definitiones, quas in ratione colligit, contemplationis uirtute inconfuse diuidere; hoc est, suam cognitionem unicuique cautissime [7 1Kb] discretionis contuitu accommodare. DISC. Hec quodammodo mihi splendescunt. Sed quid distat inter operationem creatricis trinitatis et non create, et actum trinitatis create et [8 1Kb] creantis, nondum perspicio. Creantis dico; non enim dubitamus, trinitatem nostre nature, que non imago Dei est, sed ad imaginem Dei condita, sola quippe [9 1Kb] uera imago inuisibilis Dei est,  et in nullo dissimilis, unigenitum Dei uerbum, Patri et Spiritui cessentiale, non solum de nichilo esse creatam, uerum etiam sub se adherentes sibi sensus sensuumque officinas, totumque hoc corpus suum, mortale dico, creare; ex Deo siquidem ad imaginem Dei de [10 1Kb] nichilo facta est; corpus uero suum ipsa creat, non tamen de nichilo, sed de aliquo. Anima namque incorporales qualitates in unum conglutinante, et quasi quoddam subiectum ipsis qualitatibus ex quantitate sumente et supponente, corpus sibi creat, in quo occultas suas actiones per se inuisibiles manifeste aperiat, inque sensibilem notionem producat, ut iam in priori libro disputatum est, et adhuc, dum ad considerationem actionis primordialium causarum peruentum fuerit, diligentius inuestigabitur.  Nunc autem, quod instat, aperias flagito.

MAG. Huius questionis solutio facillima ac pene sine ullo labore mihi uidetur. Summa siquidem Trinitas, omnium rerum creatrix, et a nullo creata, omnia, que fecit, de nichilo fecit. Proprium enim diuine bonitatis est, ex non-existentibus in existentia [11 1Kb] , que uult fieri, uocare. Nam et hoc nomen, quod est bonitas, non aliunde originem ducit, nisi a uerbo greco, quod est , hoc est, clamo; autem et , id est [12 1Kb] , clamo et uoco, unum sensum possident; etenim qui uocat, sepissime in clamorem erumpit. Deus ergo non inconuenienter bonus dicitur et bonitas, quia omnia de nichilo in essentiam uenire intelligibili clamore clamat, ideoque grece dicitur Deus , id est, bonus,  , hoc est, eo quod omnia uocat in essentiam. Cuncta siquidem, que naturaliter subsistunt, de nichilo in essentiam a conditore uocata sunt per quinquepertitum uniuersalis creature motum. Quedam namque uocata sunt, ut solummodo essentialiter subsistant [13 1Kb] ; quedam, ut subsistant et uiuant; in quibusdam substantiali uite sensus est additus; in quibusdam uitali sensui ratio cumulatur; in quibusdam ad predictorum naturalium motuum perfectionem intellectus superponitur. Et est primus motus  in corporibus naturalibus; secundus in ea uita, qua ligna herbeque [1 1Kb] et uiuunt et crescunt; tertius in [2 1Kb] irrationabilibus animantibus; quartus proprie in humana; quintus in [3 1Kb] angelica conspicitur natura. Et [4 1Kb] his quinque gradibus in condendis de nichilo rebus summe ac sancte Trinitatis bonitas perspicitur [5 1Kb] , ineffabilisque operatio manifestatur. Ea uero trinitas, que in nostra natura ad imaginem Creatoris condita [6 1Kb] , nichil creat de nichilo. Illud enim solius Dei est, et nullius creature. Duplex uero eius actio uidetur: aut enim ea, que de nichilo suus Creator condidit, rationabilibus intellectualibusque suis motibus inuestigat, et que in natura rerum puro intelligentie contuitu cognoscit, in intimis rationis sue sedibus disponit, omniumque rerum,  quas potest cognoscere, cognitiones aut in unum colligit, uerbi gratia genera in essentia, formas in genere, numeros indiuiduorum in forma scientie, aut unum facit, aut multipliciter diuidit, singulas cognitiones singulis rebus, quarum cognitiones sunt, distribuens, hoc est, ut eodem exemplo utamur, essentiam in genera, genus in formas, formam in indiuidua gnostica operatione discernens [7 1Kb] . Et hec est principalis summaque rationalis nature operatio. Secunda uero est, que, ut diximus, in creatione sui corporis cognoscitur, inque eius sollicito regimine aperitur. Primo siquidem materiam eius ex qualitatibus rerum sensibilium accipit, eique nullo temporali spatio interposito formam uitalemque motum [8 1Kb] accommodat, quo ipsam materiam et uiuificat  et nutrit, inque augmenta perfecte stature per numeros locorum et temporum prouehit, sensum quoque exteriorem ei prestat, per quem omnium rerum, quas extrinsecus attingit, phantasias recipit, et cetera, que de sollicitudine assidua continentique actione anime circa corpus suum resque corporeas, siue sensibus presens uigilando, siue ab eis remota dormiendo, imaginesque rerum, quas per sensus hauserat, secum tractando, aut imagines imaginum fingendo, aut alimenta corporalia, que extrinsecus in edificium corporis accipit, per occultos uenarum neruorumque meatus, quos Greci poros uel arterias appellant, distribuendo, et cogitari et intelligi possunt. Ut enim summa Trinitas uniuersitatem totius creature, quam de nichilo condidit, prouidentie  sue regulis mouet, regit, ordinat, et nichil perire, hoc est, penitus ad nichilum redire, ex his, que condidit, sinit; ita [9 1Kb] nostre nature trinitas uniuersitati corporis sui omniumque sensuum eius incolumitati [10 1Kb] prouidet, ipsumque uiuificat et mouet, et  continet, quantum mortalis fragilitas ipsius permittit.

25. Sed uide, ne ex [11 1Kb] his rationibus incipias coniicere, anime [12 1Kb] creationem temporali quodam spatio conditionem corporis spiritualis ante peccatum [13 1Kb] , precedere. Sola siquidem dignitate excellentiaque nature precedit anima corpus, non autem loco uel tempore; simul enim ac semel in illo uno homine, qui ad imaginem Dei factus est, omnium hominum rationes secundum corpus et [14 1Kb] animam create sunt. Nullo enim [15 1Kb] modo iuxta moras temporum essentia anime corporis essentiam, sicut nec corporis essentia anime essentiam precedit. Et ne me existimes [16 1Kb] , primum illud essentiale corpus in paradiso conditum, sola tamen ratione adhuc factum, sicut et ipsa anima---in ipso quippe generali et uniuersali  homine ad imaginem Dei facto omnes homines secundum corpus et animam simul et semel in sola possibilitate condita sunt [17 1Kb] , et in ipso omnes peccauerunt, priusquam in proprias substantias spiritualiter, sicut angeli, prodirent, hoc est, antequam unusquisque secundum angelicam multiplicationem in sua discreta differentia in anima rationali et spirituali corpore appareret; quod uidelicet corpus incorruptibile eternaliter et ceternaliter anime adhereret, si non peccaret, in quo omnes homines resurrecturi sunt---ab anima creari dixisse. Illud enim ab uno omnium Creatore immediate simul cum rationali anima in celesti beatitudine, immo ad celestem beatitudinem substantialiter conditum est; substantialiter autem dico, quia uniuscuiusque creature  uera est substantia sua in primordialibus causis precognita, preconditaque [18 1Kb] ratio, qua Deus definiuit, sic et non aliter erit. Ad celestem [19 1Kb] beatitudinem quoque dixi; non enim uideo, quomodo homo beatitudinem perderet, si eam re ipsa plene perfecteque gustaret. Prius enim, ut arbitror, ad se ipsum, quam ad Deum conuersus est, atque [20 1Kb] ideo lapsus. Hoc uero corpus corruptibile ac materiale, quod ex limo terre assumptum est, ut superius diximus [21 1Kb] , post peccatum merito peccati ad exercitandam in eo negligentem animam erga mandatorum custodiam, suasque occultas operationes reuelandas, ueluti quadam propria actione [22 1Kb] anime et creatum fuisse et quotidie creari, affirmare non hesito. Quod enim Scriptura sacra Deum lutum  de terra sumpsisse, deque eo corpus homini formasse perhibeat, non te mouere debet. Nam et actio creature ad eum, ex quo omnis naturalis actio incipit, non immerito refertur. Siquidem et in celestibus essentiis a primo ordine, qui [23 1Kb] immediate  post Deum incipit, usque ad extremum gradatim descendentibus, quodcunque ordo superior in inferiori se ordine propria quadam actione administrauerit atque perfecerit, hoc totum ad eum, a quo omnis naturalis motus inchoat, naturalisque actio a summo usque deorsum descendit, refertur. Ipsa enim causa omnium, quamuis non per seipsam, quoniam immutabilis est, sed per subditam sibi creaturam uniuersitatem totius nature a se condite creet, moueat, gubernet; tota tamen diuine prouidentie dispensatio in eam refunditur, quia causa omnium est. Quid dicam de ordinibus Ecclesie in hac adhuc mortali uita constitute, quibus episcoporum ordo prefertur? Nunquid omne, quod cetere dispositiones, que posteriores sunt, in distributis  sibi officiis peregerint, ad eum [1 1Kb] reducitur, quoniam ab eo posteri ordines, que sibi peragenda sunt, accipiunt? Ab eo siquidem singula singulis symbolica ministeria distribuuntur, totiusque ecclesie spiritualis operatio per ipsum refertur in ipsam causam, Deum dico, omnium bonarum mysticarumque actionum. Cur ergo mirum, si primus homo ad imaginem Dei conditus, diuinumque preceptum transgressus, ac per hoc de beatitudine paradisi expulsus, fragile atque mortale de luto terre sibimet habitaculum crearet, diuina prouidentia admonitus, ut, quia celeste corpus ac spirituale ab ipso Deo conditum possidere et custodire superbus neglexerat, congruum sibi sue inobedientie merito mortale hospitium, ex terrena materia sumptum,  humiliatus faceret, in quo punitus peniteret, et exercitatus ad pristinam dignitatem nature sue redire seipsum recognoscendo et humiliando peteret? Nec de hoc Scriptura tacet.

26. Nam post preuaricationem continuo de simplici humana natura ante peccatum, in [2 1Kb] duplicem sexum diuisa post casum, ait: Et consuerunt folia ficus, et fecerunt sibi , aperte insinuans foliorum symbolo fragilem atque caducam mortalis huius corporis conditionem, quam sibi homo post sui ruinam texerat. Nostra siquidem mortalia corpora latis fici foliis simillima sunt. Nam quemadmodum folia illa umbram faciunt, radios solis recludunt [3 1Kb] ; sic nostra corpora et tenebras ignorantie animabus nostris [4 1Kb] ingerunt, et ueritatis cognitionem repellunt.  Que tamen folia nostra, terrena corpora dico, terrenarum mortiferarumque deliciarum dulcedinem quasi quendam fructum [5 1Kb] undique uallare et obumbrare, inque eis nos allicere ac fallere [6 1Kb] consuescunt. Et ut cognoscas, mortalis nostri corporis creationem ad eum, cuius consilio acta sunt, quecunque erga nostram exercitationem et reuocationem [7 1Kb] et salutem  leguntur, apertissime referri, audi eandem Scripturam dicentem: Fecit quoque Dominus Deus Ade et uxori sue tunicas pelliceas, et induit eos. Ubi non incongrue intelligimus, non aliud per tunicas pelliceas significari, preter [8 10Kb] , mortalia uidelicet [9 1Kb] corpora, que sibi iusto conditoris iudicio [10 1Kb] permittente primi homines post transgressionem fecere. Et num tibi uidetur credibilius ducendum [11 1Kb] , mortalem hominem mortalem sibi carnem fecisse, quam [12 1Kb] ipsum Deum per se creasse, sed tantum permisisse et admonuisse? Deus enim immortalis est, et quodcunque per se ipsum facit, immortale est. Omne siquidem mortale, quodcunque in hoc sensibili mundo esse uidetur, et fragile, et transitorium, aut nos ipsi facimus nostris irrationabilibus  motibus errantes, aut propter delictum nostrum ad usum mortalis uite nostre et exemplum fieri sinitur, siue bonis uirtutibus administrantibus et perficientibus [13 1Kb] , siue malis naturali cursui, ne ad suum finem perueniat, certis spatiis constitutum impedientibus. uitalem namque motum in seminibus agere, ut per generationem in formas uisibiles procedant, nullus recte philosophantium [14 1Kb] dubitat; sed ipse uitalis motus non semper equaliter in singulis generibus actionis sue uirtutem manifestat, siue propter quedam accidentia, que seminibus non conueniunt, et ex contrariis qualitatibus nascuntur, siue propter aduersas, ut diximus, uirtutes, que naturali motui repugnant. De quibus nunc disserere et longum est et superfluum, quia multis disputatum [15 1Kb] .  Sed fortassis quis dicet, illud primum corpus incorruptibile, quod anime, si non peccaret, adhereret, ubi nunc est? Perire enim incorruptibile non potest. Huic breuiter respondendum, in secretis humane nature sinibus [16 1Kb] adhuc latet, in futuro autem seculo apparebit, quando mortale hoc in illud mutabitur, et corruptibile hoc induetur incorruptionem. Audi Apostolum: Seminatur corpus animale, surget corpus spirituale; seminatur in infirmitate, surget in uirtute; seminatur in contumelia, surget in gloria, immortalitatis uidelicet, et incorruptibilitatis, siue in bonis, siue in malis. Hoc autem [17 1Kb] generaliter de omni humano corpore dictum esse arbitror; in omnibus enim eterne immortalitatis, non autem beatitudinis equalis erit gloria. Tota siquidem natura  primordialis cum sibi superadditis in unum reparabitur.

27. DISC. De hac interim [18 1Kb] questione satis dictum, ut opinor, et ad considerationem illius trinitatis, in qua ad imaginem et similitudinem Dei conditi sumus, redeundum, diligenterque considerandum, utrum per omnia imago illa similitudinem  ilius, cuius imago est [1 1Kb] , imitatur, an in aliquo dissimilis deficit, ad perfectamque imaginem non omnino peruenit. Nam in quantum imitatur, in tantum imago recte dicitur. Si enim [2 1Kb] in aliquo uacillauerit, ex perfecte imaginis ratione recedit. MAG. Hominem ad imaginem et similitudinem Dei perfectissime factum, et in nullo defecisse in paradiso ante peccatum credimus, excepta ratione subiecti. Deus enim per se ipsum subsistens, et [3 1Kb] a nullo precedente se [4 1Kb] subsistere accipiens, hominem ad imaginem et similitudinem suam de nichilo in essentiam adduxit. Eo itaque notato [5 1Kb] , quod Deus per se ipsum , id est, sine principio essentiam suam possidet; homo uero, de nichilo creatus, habet [6 1Kb] conditionis [7 1Kb] sue initium, non solum in primordialibus causis, in quibus  omnia simul creata sunt, uerum etiam in processionibus in diuersas essentias formasque siue intellectuales siue sensibiles: cetera omnia, que de Deo dicuntur et intelliguntur per essentialem excellentiam, omnino in imagine [8 1Kb] eius perspiciuntur per naturam et [9 1Kb] gratiam. Conditor quippe inuisibilis, incomprehensibilis, omnem intelligentiam exsuperans, imaginem suam in his omnibus sibi [10 1Kb] similem creauit. Nam et [11 1Kb] noster intellectus nec a se ipso cognoscitur, quid sit secundum essentiam, nec ab alio preter Deum, qui solus nouit, que fecit; sed quemadmodum de conditore suo hoc tantum cognoscit, quia est, non autem percipit, quid sit: ita de seipso solummodo definit, quia creatus est; quomodo uero uel in qua substantia substitutus est, intelligere  non potest. Si enim, quid sit, aliquo modo intelligeret, necessario a similitudine [12 1Kb] Creatoris deuiaret: quippe, hoc est, principale exemplum Deus est per naturam, imago Deus est per gratiam; diffunditur per omnia, distribuens eis essentiam; imago luce gratie purgata [13 1Kb] , illuminata, perfecta per omnia discurrit, eorum in seipsa confirmans [14 1Kb] notitiam. omnia, que fecit, penetrat, sua [15 1Kb] singulis secundum propriam uniuscuiusque analogiam diuidens; imago omnia lustrat, bonorum largitorem ex donis suis innumerabilibus omnibus distributis laudans. Alia siquidem sunt dona substantialia, que proprie data dicuntur, alia substantie adiecta. Et quemadmodum imaginem suam creauit, in qua notitiam quandam de se  ostenderet; ita imago imaginem sibi fecit, in qua motus suos per se occultos manifestaret. Anima namque imago Dei est, corpus uero imago anime, ceteraque, que de similitudine imaginis intelligenda et pronuncianda sunt. De quibus quisquis plenius scire [16 1Kb] uoluerit, legat librum sancti Gregorii Nyssei de imagine. DISC. Hec libenter accipio; sed uideo aliam differentiam preter substantialem que imaginem  ex principali [17 1Kb] forma uidetur diuidere. MAG. Dic, postulo, que sit illa. DISC. Num [18 1Kb] tibi uidetur parua differentia inter illam naturam, que cognoscit seipsam et esse, et quid sit; et illam, que tantum cognoscit se esse, non autem intelligit, quid sit? Siquidem non negabis, ut estimo, ipsum Deum seipsum intelligere, quid sit; ceteras uero creatas essentias et substantias se ipsas non negamus intelligere non posse, quid sint [19 1Kb] , ne uideamur Nazianzeno Gregorio Theologo Nysseoque predicto [20 1Kb] impudenter refragari, qui unanimiter certis approbant [21 1Kb] rationibus, nullam creatam essentiam a se ipsa, uel ab alia, quamuis ratione uel intellectu predita, posse definiri, quid sit. uidesne ergo dissimilitudinem imaginis principalisque sue forme,  hoc est, humani intellectus et conditoris Dei, non solum in ratione subiecti, uerum etiam in eo, quod ipsa principalis [22 1Kb] forma cognoscit, quid sit, imago uero [23 1Kb] nec se ipsam, quid sit, nec suam formam, quam imitatur, substantialiter definire intelligit?

28. MAG. Similitudine uere ratiocinationis [24 1Kb] deceptum te esse uideo. Nec immerito. Nisi enim quis ea, in quibus falli uideris, acute ac diligenter circumspexerit, non solum uerisimilia, sed etiam uera esse putabuntur. DISC. Explices, posco, ubi fallor. MAG. Num tibi uidetur diuina essentia infinita esse, an finita? DISC. Hinc dubitare et impium et stultissimum est, presertim cum non essentia, sed plusquam essentia, et essentiarum omnium infinita  causa et credi debeat et intelligi, et non solum infinita, sed omnium essentiarum infinitarum infinitas, et plusquam infinitas. MAG. Recte itaque [25 1Kb] atque catholice; omnino igitur infinita est. DISC. Hoc dedi, nec me penitet dedisse, sed firmissime approbo, omnino aliter non esse. MAG. uide, ne te retrahas. DISC. Nil inde suspicandum. MAG. Itaque, quando interrogamus, quid est hoc uel illud, num tibi uidemur aliud querere, nisi aut iam definitam substantiam, aut definiri ualentem? DISC. Non aliud. Hoc enim nomen, quid, dum sit interrogatiuum, non querit, nisi ut illa substantia, quam querit, quodammodo definiatur. MAG. Si ergo nemo sapientum generaliter de omni  essentia inquirit, quid sit, quoniam definiri non potest, sed ex circumstantiis suis, intra quas ueluti terminos circumscribitur, loco dico et tempore, quanto et quali, relatione, copulatione [26 1Kb] , statu, motu, habitu, ceterisque accidentibus, quibus ipsa ratione subiecti substantia [27 1Kb] per seipsam incognita indefinibilisque subsistens, esse tantum, non autem quid sit, manifestatur: quis Theologie  disciplinis [1 1Kb] eruditus interrogare presumat de diuina substantia, quid sit, cum purissime intelligat, de ipsa nec definiri posse, nec ullum eorum, que sunt, esse, omniaque, que definiri possunt, superare? Audi Nazianzenum: Si nichil omnino est, inquit, existentium secundum ipsum esse ipsa cumulatio, que est [2 1Kb] , et dicitur eorum, que a nobis circa illud, quod queritur, et intelliguntur et dicuntur, sed alterum quid preter illud, circa quod hec sunt; continet namque ea, ipsum uero ab his nullo modo continetur; quiescat omnis anima ab omni ratione eorum, que circa Deum sunt, temere in definitionem eius insilire, sed silentio colat [3 1Kb] tantum ineffabilem et super intellectum, omnisque summum scientie, diuine essentie ueritatem. Si ergo nemo sapientissimorum potest  cognoscere existentium substantie rationes, secundum quas fundate sunt, quis audeat Deum in aliquo definire? DISC. Nec hoc querere presumpserim, cognoscens ipsam omnino infinitam esse [4 1Kb] . MAG. Itaque si Deus cognoscit seipsum, quid sit, nonne se ipsum definit? Omne siquidem, quod intelligitur, quid sit, definiri a se ipso uel ab alio potest [5 1Kb] . Ac per hoc non uniuersaliter infinitus est, sed particulariter, si ex creatura solummodo definiri non potest, a se uero ipso potest. uel ut ita dicam, sibi [6 1Kb] ipsi finitus, creature infinitus subsistit. Et si hoc datum fuerit, necessario sequetur, ut aut non uniuersaliter Deus infinitus sit, si a sola creatura, non autem a seipso, non recipit definiri; aut omnino nec a creatura, nec a seipso, ut [7 1Kb] uniuersaliter infinitus sit, ullo modo  definitionem percipit. DISC. Presentis huius ratiocinationis caliginem inaccessibilem esse estimo: et nisi ipse, qui queritur, dextram suam querentibus se pretendat, nullum in eam introitum facile crediderim. Si enim Deus seipsum non definit, aut se definire non possit, quis ignorantiam et impotentiam in eum cadere negarit? Ignorantiam scilicet, si se [8 1Kb] non intelligit, quid sit; impotentiam uero, si non potest definire, quid subsistit. Impotens enim uidebitur esse, quando seipsum in aliquo non potest definire. Si uero et intelligit et definit, quid ipse sit, non omnino infinitus esse probabitur, dum a sola creatura definiri non potest, quia nullo modo ab ea intelligitur, a se uero ipso et definitur et cognoscitur, quid sit. MAG. Ne turbere, sed magis bono animo  esto. Hec enim consideratio nos ad nos ipsos intelligendos attrahit, et ad ea, que pie de Deo nostro cogitanda et intelligenda et pronuncianda sunt, ipso preeunte perducit. Quanto namque in introitu inquisitionis caliginosa et laboriosa putabitur, tanto perspicua et fructuosa reperietur. Fieri enim non potest, ut ait sanctus Augustinus, quadam diuina prouidentia [9 1Kb] , ut religiosis animis seipsos et Deum suum,  id est, ueritatem pie ac studiose querentibus inueniendi facultas desit. DISC. Non perturbor, sed magis et merito de obscuritate presentis questionis moueor, eiusque solutionem facilem fieri non opinor. MAG. Redeamus itaque ad ea, que in priori libro inter nos discussa, et ad purum, ni fallor, deducta sunt. DISC. Que sunt illa, admoneas, queso. MAG. Recordarisne, inter nos ad liquidum consedisse, nullam categoriarum denario numero conclusarum de diuina natura ullo modo proprie predicari posse? DISC. Illud inconcusse et concessum est et stabilitum [10 1Kb] . MAG. Non igitur tam laboriose, ut estimes [11 1Kb] , in huius questionis difficultate soluenda sudabimus, si prioris libri ratas conclusiones acute perspiciamus. Illarum siquidem subtilis ac perspicax  utilitas in hoc loco pulcherrimum fructum utilissimumque ferre manifestabitur. DISC. ualde erit [12 1Kb] necessarium, si sic fuerit. MAG. Erit plane. Ipsas itaque categorias breuiter in memoriam reuocare ratiocinationis series uidetur exposcere. DISC. Alia inquisitionis non arridet uia [13 1Kb] . Attamen interrogatiue eas recapitules uelim. MAG. Intentus itaque hunc interrogandi ordinem intuere: Quid? quantum? quale? ad quid? quo situ? quo habitu? locine? temporisne? agitne [14 1Kb] ? an patitur? Item si uis grece: [15 8Kb] ; Horum itaque nullum de Deo [16 1Kb] proprie interrogatur, quia nullum horum in ipso, nec a se ipso, nec ab alio intelligitur. Hec etenim in his, que sub intellectum seu sensum cadere  probantur, proprie considerari possunt. Quid enim? Si interrogaueris de Deo, quid sit, nonne quandam propriam substantiam definitam queres [17 1Kb] ? Et si quis responderit, hoc uel illud, nonne certam quandam circumscriptamque uidebitur definire substantiam? Quod si quis ueraciter de ipso pronunciauerit, uel ipse de se ipso intelligit, primum categoriarum locum iure obtinebit, qui certis definitisque tribuitur subiectis, in quibus, et circa que omnia uersantur et continentur accidentia. Ac per hoc non translatiue, sed proprie prima de eo predicabitur categoria. Siue enim ab intellectuali creatura, siue a [18 1Kb] seipsa in aliqua definita essentia intelligatur diuina natura, non omnino est infinita et incircumscripta [19 1Kb] , omnique accidenti carens. Ideoque non ultra omne,  quod dicitur et intelligitur, ueraciter remota esse creditur, quoniam intra quosdam terminos definite nature intelligitur. Omne enim, de quo potest predicari uel intelligi, quid sit, eorum, que sunt, numerum non potest excedere, sed ueluti pars in toto, uel totum in partibus, uel forma in genere, uel genus in formis, uel indiuidui numeri in specie, uel species in indiuiduis, uel predictorum  omnium quedam in [1 1Kb] quandam unitatem ex multis collectio iure estimabitur esse. Quod longe distat ex diuine nature simplici infinitaque ueritate, que nichil horum, que sunt, subsistit. Non enim totum est, neque pars: totum tamen et pars dicitur, quoniam ab ea omne totum et omnis pars, et omnia tota et omnes partes condita sunt. Similiter neque genus est, neque forma, neque species, neque numerus, neque , siue generalissima, siue specialissima subsistit: et tamen hec omnia de ea predicantur, quoniam ab ea subsistendi facultatem accipiunt. Nec non uniuersitas horum omnium dicitur, dum totius creature uniuersitatem infinitate sue excellentie superat, quoniam ab ea uniuersalis uniuersitas creata est. Quomodo igitur diuina natura  seipsam potest intelligere, quid sit, cum nichil sit? Superat enim omne, quod est, quando nec ipsa est esse, sed ab ipsa est omne esse, que omnem essentiam et substantiam uirtute sue excellentie supereminet. Aut quomodo infinitum potest in aliquo definiri a se ipso, uel in aliquo intelligi, cum se cognoscat super omne finitum et infinitum, et finitatem et infinitatem? Deus itaque nescit se, quid est, quia non est quid; incomprehensibilis quippe in aliquo et sibi ipsi et omni intellectui. Et cum [2 1Kb] ipsa ueritas intelligibili uoce in puris intellectibus hec de Deo uerissime [3 1Kb] dici proclamat, nemo pie cognoscentium, inque diuina mysteria introductorum, audiens de Deo, seipsum intelligere non posse, quid sit, aliud debet existimare, nisi ipsum Deum, qui non est quid,  omnino ignorare in se ipso, quod ipse non est, seipsum autem non cognoscit aliquid esse. Nescit igitur, quid ipse est, hoc est, nescit se quid esse, quoniam cognoscit, se nullum eorum, que in aliquo cognoscuntur, et de quibus potest dici uel intelligi, quid sunt, omnino esse. Nam si in aliquo seipsum cognosceret, non omnino infinitum et incomprehensibilem innominabilemque seipsum indicaret. Ut quid interrogas, inquit, nomen meum? Et hoc est genus [4 1Kb] mirabile. Aut nonne hoc uere est mirabile nomen, quod est super omne nomen, quod innominabile, quod omni supercollatum nomini nominato, siue in seculo hoc, siue in futuro? Si ergo increpat nomen suum querere, quia super omne nomen est, innominabile, quid, si quis querat eius substantiam,  que, si in aliquo finito esset, finito nomine non careret? Quoniam uero in nullo substituitur, quia infinitus omni nominatione caret, innominabilis [5 1Kb] est. Omne siquidem, quod in aliquo substantialiter intelligitur, ita ut proprie de eo predicetur quid sit, neque modum neque mensuram excedit: aliquo namque modo, quo finitur, concluditur; aliqua mensura, quam superare non potest, lineatur [6 1Kb] . Si enim infimum in natura rerum obtinuerit locum, quo omnia  corpora continentur, inferius nature sue mensuram non potest extendere, quia nichil inferius est, nec superius potest ascendere. Finitur enim in ipso uitali motu, quo nutritur et augetur, atque ideo ultra ipsam non prouehitur. Si uero in sublimitate uniuerse creature subsistit, ut intellectualis cognoscatur, suis finibus coartari necesse est. Non enim potest ascendere in altiorem se creaturam, quia altius illo in rebus creatis nil esse uidetur. Inferius item non potest remitti propter sequentes se subsistentias. Si uero in medio libramine locum obtineret, nec ad inferiora se relaxaret [7 1Kb] , nec ad superiora se extenderet [8 1Kb] , sed naturalem suum mediumque obtineret statum [9 1Kb] . Ac per hoc nulla creatura est, siue uisibilis siue inuisibilis, que non intra terminos  proprie nature in aliquo coartetur [10 1Kb] in mensura et numero et pondere. Deus autem in nullo eorum intelligit se esse, sed cognoscit, se supra omnes esse nature ordines [11 1Kb] sue sapientie excellentia, et infra [12 1Kb] omnia sue uirtutis altitudine, et intra omnia sue prouidentie ininuestigabili dispensatione, et omnia ambire, quia in ipso sunt omnia, et extra ipsum nichil est. Solus enim ipse est mensura sine mensura, numerus sine numero, pondus sine pondere. Et merito, quia a nullo, nec a seipso mensuratur, numeratur, ordinatur, nec in ulla mensura, in ullo numero, in ullo ordine intelligit se esse, quoniam in nullo eorum substantialiter continetur, cum solus uere in omnibus supra omnia infinitus existat. Et ne mihi opponas, quare dixerim, ordinem corporum in altiores se  naturas extendi [13 1Kb] non ualere, cum credamus, omnia corpora in incorporeas qualitates atque substantias esse transitura. Quando enim hoc erit, corpora esse cessabunt. Adhuc autem dum corpora sunt, nec [14 1Kb] inferius neque superius sue nature terminos possunt transgredi. De qua parte philosophie, dum de reditu rerum in causas considerabimus, diligentius tractabitur. Nunc autem de eo, quod instat, hoc est, quod Deus, quid sit, non intelligit, intueamur. Et [15 1Kb] de hoc quod conamur suadere, quid tibi uidetur [16 1Kb] , non te pudeat fateri. DISC. De hac mirabili diuina ignorantia, qua Deus non intelligit, quid [17 1Kb] ipse sit, que a te dicta sunt, quamuis caliginosa, non tamen falsa, sed uera, uerique similia mihi uideri fateor. Non enim suades, Deum seipsum ignorare, sed solummodo  ignorare, quid sit. Et merito, quia non est quid; infinitus quippe est et sibi ipsi, et omnibus, que ab eo sunt. Ac per hoc in hac specie ignorantie apertissime pulcherrimeque summa et ineffabilis arridet sapientia. Stultum enim Dei sapientius est hominibus. MAG. Quid itaque? Si quis de Deo interrogauerit, quantus uel qualis sit, num tibi recte uidebitur responderi, tantus et talis? Non illam dico quantitatem et qualitatem, de qua Propheta dicit:  Magnus Dominus et laudabilis nimis, et magnitudinis eius non est finis. uide, quam alte Theologus loquitur: Magnus, inquit, Dominus. Sed ne quis finita quantitate eum finiri putaret, continuo addit: et magnitudinis eius non est finis. Item, ne quis qualitatem finitam in eo esse opinaretur, non dixit simpliciter et laudabilis, sed subiunxit: nimis; nimis autem dicitur, quod omnem modum excedit. Non illam itaque, ut dixi, quantitatem infinitam nomino, nec illam qualitatem, que est nimis; hec namque non [1 1Kb] incongrue de Deo cogitantur; sed qualitatem et quantitatem, que secundum accidens in subiecto dicuntur. DISC. Non recte quidem. Ubi enim non inuenitur definita substantia, uel, ut ita dicam, definitum subiectum, ibi quantitatem [2 1Kb] et qualitatem querere  et firmare stultum ualde risuque dignum mihi uidetur. Ac per hoc, dum in Deo nec ipse, nec alius intellectus ullam definitam substantiam, uel, ut ita dicam, definitum subiectum, secundum quod dici uel intelligi ualeat quid sit, reperire non potest, nonne limpidissime claret, nullam finitam uel infinitam quantitatem, nullam qualitatem finitam uel infinitam in ipso cognosci a se ipso, uel ab alio ualere? Si enim omnem finitam et infinitam substantiam infinita et plusquam infinita proprie uirtutis excellentia superexaltat, quis non continuo ac sine ulla dubitatione erumpat, ut aperte fateatur atque exclamet, nullam finitam uel infinitam quantitatem uel qualitatem in eum cadere, aut ullo modo quid omnino esse? Nam ubi inuenitur quid, ibi confestim,  quantum et quale. Ubi uero non est quid, ibi quantum et quale impossibile est reperiri. Si ergo in rerum generibus neque quid, neque quantum, neque quale, neque ullum accidens intelligitur, quoniam simplicia sunt, hec uero in indiuiduis solummodo queruntur, quis, nisi stultus, in Deo quid uel quantum uel quale audeat querere?

MAG. Quid igitur? Num in eo estimas esse relationem, que a Grecis dicitur . DISC. Ne hoc quidem dixerim. Ubi enim [3 1Kb] definita substantia non potest intelligi, ibi nullam relationem fieri posse non ambigo. Non enim est [4 1Kb] secundum substantiam [5 1Kb] , sed secundum quandam copulam habitudinemque [6 1Kb] duorum seu plurium [7 1Kb] subiectorum. Nam quod in diuine bonitatis Trinitate, sub relatiua [8 1Kb] forma, Pater  Filii dicitur [9 1Kb] , et Filius Patris, plus mihi possessionis habitum, quam relationis uicissitudinem uidetur significare. Non autem accidens est [10 1Kb] Patri possidere Filium, nec [11 1Kb] Filio possidere Patrem. MAG. De ceteris categoriis per singula superfluum uidetur dicere, ut estimo. Nam si Deus ipse seipsum in nulla definita substantia, seu quantitate, seu qualitate, seu relatione intelligit, cui luce clarius non apparebit,  nullum situm habitumue, nullum locum seu tempus, nullum agere uel pati omnino ei accidere, ac per hoc nullum eorum nec a seipso, nec ab alio in seipso [12 1Kb] intelligi posse? Siquidem definita substantia in eo non reperta, neque intellecta, nullum accidentium definite substantie ei accidere rectum est dubitare. Ubi enim deficit definitum subiectum, ibi nullum accidens intelligitur adiunctum uel separatum, uel ullo modo natura subiecti discretum. Sed ut breuiter de singulis dicamus, de quibus in superiori libro copiose [13 1Kb] tractauimus: Quis diuine nature situm dederit, dum et ipsa in seipsa nullum situm cognoscit? Situs enim aut partium in toto [14 1Kb] est; uerbi gratia, situs humani corporis est ordo membrorum, quo [15 1Kb] omne membrum in suo ordine  sinitur [16 1Kb] . Situs quoque dicitur totius corporis positio, uerbi gratia, stat, sedet, iacet, quibus omnibus omnino diuine essentie uirtutem carere nemo recte philosophantium ignorat. Non enim totum est, neque pars, neque sedet ueluti fatigata, neque iacet ut prostrata, neque post ullum [17 1Kb] motum stat. Ad dextram Patris sedere Filius dicitur [18 1Kb] , totus Filius, uerbum et caro. Dextra Patris est potentia Patris, fortitudo Patris. Ipse itaque Filius dextra Patris est. Ubi igitur [19 1Kb] sedet, in seipso sedet, consubstantialis Patri manens, iudicans omnia quietus. Stat [20 1Kb] Stephano militibus compugnans suis, dans eis uirtutem, ut uincant in terris, dextra Domini fecit uirtutem, largiens eis coronam confessionis sibi [21 1Kb] in celis. uide quomodo sedet, quomodo stat. Situs [22 1Kb] iste mysticus  est, non corporeus, non localis, sed spiritualis [23 1Kb] . Talem [24 1Kb] situm diuine nature cognosce. Quis ei habitum adiunxerit, dum in seipsa nullum percipit habitum? Ipsa siquidem sibi ipsi ad habendum sufficit, nec ulla uirtus ei accidit, quoniam in seipsa simplicissima uirtus, et plusquam uirtus subsistit, et fons omnium uirtutum, et quecunque substantia uirtutem possidet, non aliunde habet, nisi ex participatione generalium uirtutum, quas omnium causalis uirtus in primordialibus suis condidit principiis. Omni loco caret [25 1Kb] diuina natura, quamuis intra seipsam omnia, que ab ea sunt, collocet; ideoque omnium locus dicitur, seipsam tamen nescit [26 1Kb] locare, quia infinita est et incircumscripta, et a nullo intellectu, neque a seipsa [27 1Kb] locari, id est, definiri et circumscribi  permittit. Ab ipsa siquidem infinita et plusquam infinita omnia finita et infinita procedunt, inque ipsam [28 1Kb] infinitam et plusquam infinitam redeunt. Tempore [29 1Kb] caret ea natura, que se ignorat principium habere uel finem, et omnem motum, quo mouetur omne, quod a principio ad finem et in finem mouetur. Nescit in se incrementa, que fiunt per numeros locorum et temporum, uel detrimenta, quoniam  in seipsa plena atque perfecta est. Quid de agere et pati dicendum? Num ineptum incongruumque est, si quis putauerit, agere uel pati ipsi nature accidere, que in seipsa nullum motum ad agendum, nullum habile ad patiendum percipit? Non enim, sicut in nobis aliud est substantia, aliud [1 1Kb] accidens substantie, hoc est actio et passio, ita ipsa in se ipsa cognoscit compositionem [2 1Kb] quandam substantie et accidentium. His enim in seipsa caret, nec inesse sibi cognoscit; est enim simplicissima omnique compositione aliena. uoluntas siquidem sua, que ets ipsa substantialiter, et plusquam substantialiter, et plusquam uoluntas, actio et passio eius est. Agere enim dicitur, quia uult omnia fieri que sunt, pati autem, quia uult ab omnibus amari, et seipsam amat  in omnibus. Ipsa enim est substantialis et uerus amor, et plusquam substantialis amor; et eum amant, quecunque amant, siue sciant quia amant, siue nesciant; hoc est, siue motu intelligibili rationabiliue amant [3 1Kb] , ducente gratia, siue simplici appetitu nature. Nihil enim ab ea est creatum, quod non eius habeat desiderium. uidesne igitur, quod omnia, que intra decem categoriarum terminos amplexantur, non immerito Deus dicitur in sua natura subsistere ignorare, quando omnino ea altitudine uirtutis sue et infinitate probatur excellere? Quod enim infinitum est omni ratione et modo, infinitum est per essentiam, per uirtutem, per operationem, per utrosque fines, sursum dico et deorsum, hoc est, secundum principium et finem; incomprehensibile  enim secundum essentiam, et inintelligibile [4 1Kb] secundum uirtutem, et secundum operationem incircumscriptum, et sine principio de sursum, et sine fine deorsum, et [5 1Kb] infinitum, et simpliciter dicendum ac uerius, per omnia infinitum. DISC. Plane uideo, uerumque esse, ac uere ratiocinationis conclusionibus munitum perspicio. Sed ualde me mouet, qua ratione ignorantia in Deum cadat, quem nichil latet aut in seipso, aut in his que a se sunt. MAG. Esto itaque intentus, et ea, que dicta sunt, diligenter inspice. Si enim puro mentis contuitu uirtutem rerum atque uerborum consideraueris, apertissime reperies, nulla obstante caligine, nullam in Deum ignorantiam cadere. Ipsius enim ignorantia ineffabilis est intelligentia. Et ut ex predictis  hoc conemur approbare, uerborum uirtutem intuere. Num tibi uidemur aliud suadere, dum dicimus, Deum seipsum, quid sit, ignorare, quam in nullo eorum, que sunt, se esse intelligere? Quomodo enim in seipso potest cognoscere, quod non potest in seipso esse? Si enim rationes rerum, quas ipse in seipso, hoc est, Pater in Filio creauit, in ipso unum indiuiduum sunt, nullamque [6 1Kb] definitionem proprie substantie per [7 1Kb] proprias differentias seu  accidentia recipiunt; hec enim, in effectibus suis, non autem in se ipsis patiuntur: quid [8 1Kb] de ipsius ineffabili natura incomprehensibilique existimandum? Quis in eo [9 1Kb] aliquod finitum termino, distentum spatio, partibus discretum, substantiis accidentibusque compositum cogitarit? Ipsa itaque ignorantia summa ac uera est sapientia. Tale autem est, quod dicimus, ueluti si quis nostrum de seipso dicat lapidem me esse insensatum, omni uitali motu carentem, omnino non intelligo, hoc est, me lapidem insensatum, uitali motu carentem omnino me non esse intelligo [10 1Kb] . Item ullum hominem uiuum in carne, sensu ac ratione carere non intelligo, quia omnem hominem [11 1Kb] uiuentem in carne sensu ac ratione non carere cognosco. Item ullum irrationabilem motum naturaliter  in anima mea subsistere non intelligo, id est, nullum irrationabilem motum naturaliter anime mee inesse certissime sapio. Et hoc a sacra Scriptura possumus approbare. Nam et in Euangelio legimus, Dominum in futuro iudicio reprobis responsurum: Non noui uos, hoc est, non noui uos in rationibus omnium rerum, quas Pater in me condidit, quoniam intelligo, non esse uos [12 1Kb] in meis [13 1Kb] , non in quantum naturaliter substitui uos, sed quantum ex legibus nature uestre [14 1Kb] cecidistis: noui enim quod in uobis feci; non noui uero quod non feci: ideoque non punio, nec recedere a me iubeo, quod in me noui; sed quod in me non noui illud punio, et a me recedere precipio. Ignorat itaque Deus in impiis peccatoribusque, quod non fecit, illorum uidelicet  malignos irrationabilesque motus. Est etiam alia species ignorantie in Deo, quando ea, que presciuit et predestinauit, ignorare dicitur, dum adhuc in rerum factarum cursibus experimento non apparent [15 1Kb] . Inde ipse in Euangelio: De die autem illa, inquit, et hora illa nemo scit, neque angeli in celo, neque Filius hominis, nisi Pater solus. In quibus uerbis [16 1Kb] non est mirum, si futuri iudicii scientia humanos animos adhuc mortali carne depressos lateat. Neque etiam omnino de angelis negandum [17 1Kb] adhuc ignorantie esse capaces, cum sacra Scriptura eos semper discere perhibeat, teste sancto Dionysio Areopagita in septimo capitulo de celesti Ierarchia, dicens: Theologi aperte declarant, suppositas quidem celestium essentiarum dispositiones ex superformatis [18 1Kb] ornate erudiri  deificas scientias, omnium uero altiores ab ipsa Diuinitate, quantum fas, doctrinas [19 1Kb] illuminari, et eas ipsum Iesum immediate docentem, prelargiens [20 1Kb] eis manifestam suam humanam benignitatem. Ego enim, inquit, disputo iustitiam et iudicium salutaris. Item: Miror, inquit, quia et celestium essentiarum prime, et simul omnes supereminent diuinas ordines angelicos illuminationes, et, ut mediate, questiones reuerenter petunt. Nonne inde interrogant, quare tua  rubra uestimenta? apud seipsas [1 1Kb] uero deliberant, ante interrogare, ostendentes quidem, quia discunt, et deificam scientiam appetunt. Si ergo, teste predicto [2 1Kb] , celestes uirtutes discunt, necessario non omnis ignorantie expertes sunt. Et si ita est, non mirandum, futuri iudicii mysteria adhuc eas ignorare posse. Quod uero de seipso Dominus dicit: neque Filius hominis, nisi Pater solus, obscurissimam efficit questionem. Quomodo enim Filius ignorat, quod Pater scit, presertim de die iudicii, cum iudicium specialiter ad Filium pertineat? Pater enim, ut ipse ait, non iudicat quenquam, sed omne iudicium dedit Filio. Caliginem tamen huius questionis sanctus Epiphanius, Constantie Cypri episcopus, in libro, quem de fide scripsit, elegantissime acutissimeque [3 1Kb] aperuit,  dicens: Patrem solummodo nosse futurum iudicium, non solum per prescientiam, sed etiam per experimentum. Pater siquidem per experimentum [4 1Kb] cognoscit iudicium, iam enim re ipsa omne iudicium dedit Filio; omnino enim Pater peregit iudicium [5 1Kb] , dum omne illud dedit Filio. Filius uero et scit, et nescit iudicium. Prescientia namque scit, nondum tamen experimento, et ideo experimento nescit, quia nondum re ipsa factum est iudicium, hoc est, segregatio reproborum ab electis, siquidem adhuc messis Ecclesie frumento et zizaniis mixta est. Non ignoramus tamen, sanctum Augustinum tropice hunc locum explanare, ut Filius hominis nescire dicatur diem iudicii, quia nos nescire sinit. Audi quoque apostolicam ignorantiam,  de qua scriptum est in Actibus apostolorum, Paulo maledicente summo sacerdoti Ananie, et dicente: Nesciebam, fratres, quia princeps sacerdotum est; scriptum est enim: Principem populi tui non maledices. Num tibi uidetur sapientissimus apostolus et in lege peritissimus, Ananiam summum sacerdotem fuisse, sicut ceteri Iudei, non cognouisse? Quod nullo modo est estimandum. Sed ideo ipsum ignorasse dixit [6 1Kb] , quoniam a Deo fuisse ordinatum non uidit. Ignorabam, fratres, inquit, quia princeps sacerdotum est, quia cognosco, quod nec ex Deo, nec secundum legem, sed secundum Iudaicam superstitionem constitutus est [7 1Kb] ; ideoque ignoro cum principem sacerdotum esse, quoniam uere cognosco, eum non sic esse. Si enim principem populi uerum ac legitimum esse cognoscerem [8 1Kb] , profecto ei non  maledicerem. Quoniam uero ignoro, eum principem esse in ueritate, propterea non me penitet ei [9 1Kb] maledicere. Aliam eiusdem cognosce ignorantiam. Scio, inquit, hominem raptum usque ad tertium celum, nescio in corpore, an extra corpus nescio [10 1Kb] , Deus scit. Nescio ait, corpore, quoniam scio non in corpore, aut extra corpus nescio, quoniam extra corpus me raptum non fuisse cognosco. Non enim operationibus anime per corporeos sensus, neque  eiusdem operationibus extra corpus raptus sum in tertium celum, sed operatione diuine gratie absque ullius creature administratione super omnem creaturam raptum me fuisse apertissime scio. Nescio ergo in corpore an [11 1Kb] extra corpus, quia scio, quod nec in corpore, nec extra corpus raptus sum. Et ne diutius in eadem re immoremur, prius enim deficiet tempus, quam diuine ignorantie, siue in Scriptura, siue in rerum natura, exempla: hoc solummodo nosse arbitror sufficere, diuine ignorantie tres principales species esse. Primam quidem, per quam malum non cognoscit, quia eius cognitio [12 1Kb] simplex est, et a solo substantiali bono, hoc est, a seipso formatur [13 1Kb] . Solus enim ipse est substantiale bonum per se ipsum; cetera uero bona ipsius participatione  bona sunt. Deus itaque malum nescit. Nam si malum sciret, necessario in natura rerum malum esset. Diuina siquidem scientia omnium, que sunt, causa est. Non enim ideo Deus scit ea, que sunt, quia subsistunt; sed ideo subsistunt, quia Deus ea [14 1Kb] scit. Eorum enim essentie causa est diuina scientia, ac per hoc, si Deus malum sciret, in aliquo substantialiter intelligeretur, et particeps boni malum esset, et ex uirtute et bonitate uitium et malitia procederent, quod impossibile esse uera edocet ratio. Secunda species est, per quam dicitur Deus [15 1Kb] ignorare alia preter ea, quorum rationes in seipso eternaliter et fecit et cognoscit. Quorum enim naturaliter habet uirtutem, eorum essentialiter possidet scientiam. Tertia est, per quam dicitur Deus [14 1Kb]  ignorare, ut prediximus, ea, que nondum experimento actionis et operationis in effectibus manifeste apparent; quorum tamen inuisibiles rationes in seipso a seipso creatas et sibi ipsi cognitas possidet. His predictis quarta species additur, de qua nunc tractare ordo disputationis poscebat, qua Deus dicitur ignorare, se esse in numero rerum, que ab eo facte sunt, quas intra denariam quantitatem predicamentorum Philosophi conantur concludere. Ac per hoc [16 1Kb] uniuersaliter dicendum, quod in nullo eorum, que intra decem genera rerum a philosophis comprehenduntur, neque eorum, que extra illa diligentior inquisitio inuenit, siue secundum substantiam, siue secundum accidens sint, neque eorum, que in nulla substantia uel accidente possunt inueniri, siue  in rationibus occultis, siue in possibilitatibus, siue in impossibilitatibus sint [17 1Kb] , Deus se intelligit [18 1Kb] subsistere, quoniam se cognoscit nullum eorum esse dum omnia ineffabili essentiali sua uirtute et plusquam uirtute et incomprehensibili sua infinitate intelligit se excellere.

29. Propterea autem dixi, diligentiorem inquisitionem posse quedam inuenire in rerum natura preter ea, que decem predicamentis comprehenduntur. Nam et illa a philosophis reperta sunt, ne  quis minus capacium existimet, rerum diligentem indagationem ultra predictam categoriarum quantitatem non posse progredi [1 1Kb] . Generaliora enim genera eorum comprehendit ratio; siquidem in motu et in statu sunt. Item status et motus uniuersali essentia colliguntur, que in infinitum diuisionem sui patitur. Ea namque substantia, que primum in categoriis obtinet locum, finita est, et accidentibus subiecta; ea uero uniuersalis essentia nullum in se accidens recipit; in suis quippe subdiuisionibus usque ad indiuidua peruenientibus accidentium capax est, ipsa uero in seipsa simplex est, nullique [2 1Kb] accidentium subiecta. Cui motus ille generalissimus nullique [3 1Kb] catagorie obnoxius, quo [4 1Kb] omnia de nichilo in esse procedunt, status quoque, in quem omnia motuum  sui terminum constituent, qui etiam nulli categorie succumbit, subdiuiduntur. Quod autem addidi, in natura rerum esse quedam, que nec in substantia, nec in accidentibus cognoscuntur, hoc est, que nec substantie nec accidentia sunt, de rationibus adhuc in nulla re apparentibus siue substantialiter, siue secundum accidens, sensui uel intellectui dictum esse intellige. Possibilia quoque et impossibilia in numero rerum computari nemo recte philosophantium contradicet. Que nulla alia ratione esse dicuntur, nisi quia possibilia possunt in aliqua re fieri, etsi non sint [5 1Kb] : impossibilia uero sola uirtute impossibilitatis continentur; eorum enim esse est impossibilitas [6 1Kb] in aliqua re intellectuali seu sensibili apparere. Et possibilium quidem exemplum fiat: quidam homo  potest prolem gignere, sed amore uirginitatis detentus spernit prolem habere. Impossibilium uero, rationabile animal impossibile est irrationabile esse, aut conuersim [7 1Kb] . De quibus quisquis plene uoluerit percipere, legat , hoc est, de interpretatione Aristotelem; in qua aut de his solis, hoc est possibilibus et impossibilibus, aut maxime a Philosopho disputatum est. Nunc itaque ad ea, que restant, consideranda transeamus, si tibi [8 1Kb] de speciebus diuine ignorantie, quibus dicitur Deus ignorare, satis uidetur discussum. DISC. Satis quidem superque, ac diutius in eis immorari non necessarium uideo. Solari namque radio lucidius patefactum, diuina ignorantia nil aliud intelligendum esse, nisi incomprehensibilem infinitamque diuinam scientiam. Nam  quod sancti Patres, Augustinum dico et Dionysium, de Deo uerissime pronuntiant, Augustinus quidem: Qui melius inquit nesciendo scitur, Dionysius autem: Cuius ignorantia uera est sapientia, non solum de intellectibus, qui eum pie studioseque querunt, uerum etiam de seipso [9 1Kb] intelligendum opinor. Sicut enim, qui recto [10 1Kb] ratiocinandi itinere inuestigant, in nullo eorum, que in natura rerum continentur, ipsum  intelligere possunt, sed supra omnia sublimatum cognoscunt, ac per hoc eorum ignorantia uera est sapientia, et nesciendo eum in his que sunt, melius eum sciunt super omnia, que sunt et que non sunt: ita etiam de seipso non irrationabiliter dicitur, in quantum seipsum in his, que fecit, non intelligit subsistere, in tantum intelligit se super omnia esse, ac per hoc ipsius ignorantia uera est intelligentia. Et in quantum se nescit in his, que sunt, comprehendi, in tantum se scit ultra omnia exaltari; atque ideo nesciendo seipsum, a seipso melius scitur; melius est enim, se scire ab omnibus remotum esse, quam si sciret, in numero omnium se constitui. MAG. Recte intelligis; et quod de talibus ratio suadet, pure ac indubitanter te perspicere sentio. Nec iam  cernis, ut opinor, ullam differentiam [11 1Kb] imaginis et principalis forme, preter rationem subiecti.

Summa siquidem Trinitas substantialiter per seipsam [12 1Kb] subsistit, et ex nulla causa creata est; trinitas uero nostre nature de nichilo facta est ab ipsa, que per seipsam eterna est, ad imaginem et similitudinem suam; et si aliqua dissimilitudo preter hoc imaginis et principalis exempli reperta fuerit, non ex natura hoc processit, sed ex delicto accidit, neque ex creatricis Trinitatis inuidia, sed ex create imaginis culpa. Totum namque, quod de Deo uel intelligitur secundum essentie uirtutem, de eius imagine in his, quibus [13 1Kb] purgatur, illuminatur, perficitur, et dici, et intelligi potest secundum creationis gratiam eo, ut prediximus, excepto, quod diuina natura  Deus est excellentia essentie, humana uero Deus est diuine gratie largitate; et quod illa creatrix sit, et a nullo creata, ista uero ab illa creata est, et ea, que sue nature infra se adherent, creat, corpus hoc mortale dico, post peccatum anime adiunctum, quod etiam imago imaginis uocatur, ut sepe diximus [14 1Kb] . Nam quemadmodum animam ad imaginem suam Deus creauit; ita anima corpus ueluti instrumentum quoddam quodammodo sui simile efficit [15 1Kb] . Sed ad diuine trinitatis, que causa omnium est, theoriam redeundum, si tibi, que de talibus dicta sunt, sufficiunt. DISC. Sufficiunt sane. MAG. In summa itaque ac singulari uniuersorum causa, ex qua et in qua et sunt et condita sunt totius creature principia,  hoc est, primordiales cause, considerandum arbitror, utrum ipsa, dum sit unitas et trinitas---diuina siquidem bonitas est una essentia in tribus substantiis, et tres substantie in una essentia [16 1Kb] , uel [17 1Kb] secundum usum Romane lingue dicendum, una substantia in tribus personis, et tres persone in una substantia---in seipsa causas quodammodo differentes sicut substantias [18 1Kb] a se inuicem habeat; hoc est, utrum sicut de ipsa predicatur una essentia  in tribus substantiis, ita etiam una essentialis causa in tribus subsistentibus causis, et tres subsistentes cause in una essentiali causa credenda est, et intelligenda [1 1Kb] . Et quid de huiusmodi theoriis sana fide cogitandum sit et predicandum, non incongruum orthodoxe fidei contemplationibus explanare. DISC. Immo congruentissimum, et fidelium animarum saluti necessarium. MAG. Quid igitur? Num debemus hoc de causa omnium et credere, et quantum datur, intelligere et predicare [2 1Kb] , et essentialem causam unam in tribus substantialibus causis, et tres substantiales causas in una essentiali causa? DISC. Quid hoc [3 1Kb] prohibet intelligi et predicari, non mihi occurrit. Si enim Deus causa omnium est, nonne sequitur, ut [4 1Kb] et causa omnium Deus  cognoscatur? At [5 1Kb] si Deus causa, et causa Deus, nonne consequens est [6 1Kb] , ut et omne, quod de Deo credere debemus, similiter sine ulla discrepantia de causa non dubitemus intelligere? Nam si unum Deum per se existentem in tribus substantiis per se subsistentibus fides fatetur catholica, quid obstat, ne similiter dicamus, unam causam per se existentem in tribus causis per se subsistentibus? MAG. Pie et orthodoxe. Est [7 1Kb] igitur una causa in tribus causis, et tres in una. DISC. Iam et concessum est et datum.

30. MAG. Nunc itaque ad theologiam redeamus, que pars prima est et summa sophie; nec immerito, quia aut sola aut maxime circa diuine nature uersatur speculationem; et diuiditur in duas partes, in affirmationem, dico, et negationem, que grece  appellantur [8 1Kb] et . Quarum una in [9 1Kb] primo libro usi sumus, ubi certis rationibus decem categorias omniaque rerum genera et formas numerosque et accidentia de Deo proprie predicari negauimus; et iterum in presenti libro eandem, dico, serie questionum exigente, repetiuimus, dum ipsum [10 1Kb] Deum nullum eorum, que sunt, et que non sunt, in sua essentia intelligere diximus, quia omnem superat essentiam, ipsumque, quid ipse sit, quoniam nullo modo definitur, et quantus et qualis sit, quia nichil ei accidit, et in nullo intelligitur, omnino ignorare, ac per hoc seipsum in his que sunt, et que non sunt, comprehendi penitus negare, que species ignorantie omnem scientiam superat et intellectum. Iam uero alteram,  dico, conamur inspicere, eo duce, qui queritur, et qui querit se queri, et se querentibus occurrit, et inueniri desiderat; et ea pars est, que contemplatur, quid de diuina natura ueluti proprie proferendum, cauteque et rationabiliter intelligendum. DISC. De parte negatiua in prioribus satis mihi est suasum; nunc uero de affirmatiua quid explices, ardens exspecto. MAG. Iam inter nos non temere, ut censeo, ad purum est deductum, omne,  quod de Deo catholica fide approbante datur intelligi, de causa omnium similiter pie philosophantes oportere fateri. DISC. Hoc inconcusse stabilitum est. MAG. Num igitur diuinitatem ingenitam et gignentem, et deitatem genitam, et deitatem procedentem credimus, et dum sit una et inseparabilis diuinitas, differentias tamen substantiales recipit? In Patre enim deitatem ingenitam, in Filio deitatem genitam, in Spiritu sancto deitatem procedentem accipimus et religiose credimus, et sancti Dionysii Areopagite aliorumque Patrum sanissima auctoritate utentes approbamus. DISC. Quisquis in hoc hesitat, longe a ueritate distat. MAG. Est igitur substantialis causa ingenita et gignens; et est substantialis causa genita et non gignens; item substantialis est causa  procedens et non ingenita, nec genita, nec gignens; et tres cause substantiales unum sunt, et una causa essentialis. DISC. Ex predictis rationibus hoc necessario conficitur. MAG. In causa itaque omnium est causa precedens, et sunt cause sequentes. Pater siquidem precedit [11 1Kb] Filium et Spiritum sanctum; ab eo enim Filius est genitus, et Spiritus sanctus est procedens; ac per hoc causa causarum Pater non incongrue creditur. Est enim causa nascentis cause et procedentis cause. Paternitas [12 1Kb] precedit filiolitatem, filiolitatem uero [13 1Kb] paternitatem precedere nemo recte sapientium dixerit [14 1Kb] . Hinc et ipse de se ipso Filius ait: Pater maior me est; maior quippe Pater est Filio, non secundum naturam, sed secundum causam. Pater namque causa est Filii, non autem  Filius causa est Patris, neque hic reciprocam nominum relationem, uel [15 1Kb] substantiarum uirtutem consideramus. Aliter enim inspicimus in substantiis uel personis relationum [16 1Kb] habitudinem, aliter ex ingenito [17 1Kb] generationem uel processionem; illic quidem quomodo a se inuicem denominentur [18 1Kb] ; hic uero quomodo inter se inuicem differunt [19 1Kb] . Filius itaque ex Patre est, non autem Pater ex Filio; in Deo etenim non humanarum generationum considerantur relationes, sed ineffabilium substantiarum substantiales habitudines. Maior quidem est Pater Filio secundum causam. Prius etenim sacra theologia habitudinem Patris ad Filium considerat, ac deinde Filii ad Patrem. Et ut hoc certius et [20 1Kb] intelligas et credas, ad Gregorii Theologi auctoritatem  recurre, qui in primo sermone de Filio contra Arianos disputans, maiorem esse Patrem Filio iuxta causam sapienter edocet, quippe ex Patre existere Filium, et non ex Filio subsistere Patrem definiens. Nec tamen hoc dicimus illorum sensum respuentes, qui Dominum nostrum de seipso secundum humanitatem dixisse asserunt: Pater maior me est. Uterque siquidem intellectus sana fide recipiendus est. DISC. Etiam; quamuis enim non eiusdem sint subtilitatis  atque altitudinis, neuter tamen a catholica professione recedit. MAG. Non id ipsum igitur Patri est [1 1Kb] naturaliter subsistere, et Filii sui causam esse. Non enim natura Patris causa est Filii; una siquidem eademque est Patris et Filii natura, quia una eademque [2 1Kb] est amborum essentia. Ac per hoc id ipsum est Patri Patrem esse et causam Filii; nam secundum naturam, que una atque eadem est in Patre et Filio. Non enim iuxta naturam hec omnia de Patre predicantur et Filio [3 1Kb] , sed secundum habitum gignentis ad genitum, et cause precedentis ad causam consequentem; quemadmodum non secundum naturam de Filio dicitur Filius, aut causa genita, sed secundum habitum Filii ad Patrem, et cause genite ad causam gignentem.  DISC. Hec iam etiam in priori libro suasa sunt, et nunc iterum non irrationabiliter repetita. MAG. Causa itaque Filii Pater est, et Spiritus sancti; Filius uero causa est conditionis principaliter causarum; earundem autem causarum distributionis Spiritus sanctus causa est. DISC. Illud etiam fateri, a ueritate non abhorrere perspicio.

31. Sed mihi talia cogitanti atque credenti de trina omnium causa alia caligo occurrit. Non enim clare considero, utrum solus Pater causa est Spiritus sancti, an Pater et Filius, ut [4 1Kb] , quemadmodum fides fatetur catholica, a Patre et Filio eum procedere, ita etiam credamus, duas sue processionis [5 1Kb] causas possidere. Si enim ex duabus personis, seu, ut Greci dicunt, ex duabus substantiis Spiritus sanctus procedit,  quid mirum, aut uere religioni contrarium, ex duabus causis ipsum procedere fateri? Et hanc caliginem mihi reseras, flagito. MAG. uere uere [6 1Kb] . Densissima caligo est, et non solum te, sed et [7 1Kb] me ipsum inuoluit. Et nisi ipsa lux mentium nobis reuelauerit, nostre ratiocinationis studium ad eam reuelandam nil proficiet. Ad cumulum quoque obscuritatis augetur, quod symbolum catholice [8 1Kb] fidei secundum Grecos, a Nicena synodo traditum, a Patre solummodo Spiritum sanctum procedere profiteatur, teste Epiphanio Cypri episcopo in libro suo de Fide, iuxta uero Latinos, a Patre et Filio; quamuis in quibusdam Grecorum expositionibus eundem Spiritum a Patre per Filium procedere reperiamus. Ideoque presentis questionis difficultate reperculsus  contrariis cogitationum fluctibus allidor. Delibero enim, quid mihi de hac sit agendum, utrum silentio eam honorificemus, dum uires intentionis nostre superat, an quodammodo, prout diuinus radius in animo refulserit, conabimur quippiam inter nos de ipsa [9 1Kb] non temere definitum intueri? DISC. Noli  expauescere; non enim ille, qui queritur, querentes se deserit, nec inueniendi se possibilitatem pie ac humiliter inuestigantibus denegat. Ipse siquidem ait: Petite, et accipietis [10 1Kb] ; querite, et inuenietis; pulsate, et aperieiur uobis. Omnis enim, qui petit, accipit, et qui querit, inuenit, et pulsanti aperietur. MAG. Primo igitur de his, que in hac questione sibimet uidentur contradicere, dicendum arbitror. DISC. Nec alia uia querendi est; nemo enim concordantia copulabit, nisi prius discordantia diuidi cauerit [11 1Kb] . MAG. Non [12 1Kb] tibi uidetur recte fidei conuenire, ut credamus, Filium ex una causa, Patre uidelicet, nasci, sanctum uero Spiritum ex duabus, Patre scilicet ac Filio procedere? Ex duabus namque causis unam causam confluere, rationi non facile  occurrit, presertim in simplici natura, et plusquam simplici, et ut uerius dicatur, in ipsa simplicitate omni diuisione et numerositate carente; ab una autem causa multas causas erumpere, multis exemplis potest approbari. Omnibus namque recte philosophantibus perspicue patet, ex uno genere multas formas nasci; ex monade multos numeros; ex puncto [13 1Kb] multas lineas. Forme iterum [14 1Kb] diuerse, que ex uno genere nascuntur, cause [15 1Kb] fiunt specierum indiuiduarum, ex quibus et in quibus multitudines, quantitatesque, qualitates [16 1Kb] , differentieque nascuntur. Numeri ex monade procedentes diuersarum proportionum [17 1Kb] cause sunt; proportiones uero proportionalitatum, proportionalitates harmoniarum [18 1Kb] . Linee ex centro [19 1Kb] procedentes angulorum et  laterum, latitudinis et altitudinis cause dignoscuntur, que iterum geometricorum corporum occasiones fiunt. Quid dicam de igneo elemento? Quod cum sit unum atque simplex, in seipso et per seipsum consideratum, caloris simul et lucis causa est; calor autem ardentibus ardendi causa est [20 1Kb] ; lux similiter splendentibus causa splendendi [21 1Kb] constituitur; splendor diuersos gignit colores. Aeris elementum diuersarum uocum occasio; diuerse uoces diuersorum tonorum origines fiunt. Aque elementum, cum sit in se simplex et unum, humorum diuersorum causa est, qui iterum ex se diuersas qualitates odorum, saporum, uiriditatum emittunt. Ex una materia [22 1Kb] diuersorum corporum diuerse quantitates nascuntur: quantitatem nunc dico non ipsam incorpoream, sed ipsam molem,  quam diuersarum partium compositionem esse nemo ambigit, et cetera id genus. Eadem ratione in natura rerum siue uisibilium siue inuisibilium exempla reperiri est facillimum. DISC. Filium ex una causa, id est ex Patre suo [23 1Kb] , nasci nullus fidelium dubitat; Spiritum uero sanctum utrum ex una causa, Patre  uidelicet, an ex duabus, hoc est, ex Patre et Filio procedat [1 1Kb] , nec affirmare, nec negare temere ausim. Ac per hoc recte fidei professionibus non conuenire non satis uideo, cum Spiritum sanctum Patris et Filii Spiritum dici frequentissime inuenerim. Est enim Spiritus amborum, quoniam ex Patre per Filium procedit, et [2 1Kb] est donum utriusque, quoniam ex Patre per Filium donatur, et est amor utriusque, Patrem et Filium iungens [3 1Kb] , ut sanctus edocet [4 1Kb] Augustinus in libris, quos de summa ac sancta [5 1Kb] edidit Trinitate [6 1Kb] , ipsius imaginem in humana natura [7 1Kb] mirabili indagatione querens, luculentissimaque inuentione ostendens, interioris nostre nature, hoc est rationabilis anime, trinitatem ad imaginem Dei conditam approbans esse mentem, principalem  scilicet anime partem, et notitiam sui, qua seipsam cognoscit, et amorem, quo seipsam suique notitiam coniungit. Humana siquidem mens notitiam suam, qua seipsam cognoscit, ueluti quandam prolem sui de seipsa gignit. Et est sui notitia equalis sibi, quia [8 1Kb] seipsam totam nouit ad similitudinem Dei et [9 1Kb] Patris, qui de seipso Filium suum, qui est sapientia sua, gignit, qua seipsum sapit; et equalis ei est, quia seipsum totum intelligit, et cessentialis ei est, quia de seipso gignit, quem gignit [10 1Kb] . Ex humana mente procedit appetitus quidam, quo seipsam querit, ut suam notitiam pariat. Qui appetitus uel inquisitio, dum ad inuentionem notitie perfectam peruenit, amor efficitur, qui mentem notitiamque sui coniungit. Et est equalis menti, mentisque notitie,  quoniam totam se amat, totamque notitiam suam. Et est cessentialis menti atque notitie, quoniam ipse amor, qui mentem notitiamque eius [11 1Kb] copulat, non aliunde, nisi de ipsa mente [12 1Kb] procedit ad imaginem sancti Spiritus, qui, de Patre procedens, Patrem et Filium ineffabili caritatis uinculo coniungit. Quod autem dixisti, ex duabus causis unam causam fluere uel procedere rationi non facile occurrit, non iam plane uideo. uerbum autem quod est fluere, quare posuisti pro eo, quod est procedere, pure, ni fallor, perspicio. Nam et Spiritus sanctus flumen in sacris appellatur Scripturis [13 1Kb] , et aqua. Unde et ipse Dominus ait: Qui credit in me, sicut dicit Scriptura, flumina de uentre eius fluent aque uiue, de qua si quis biberit [14 1Kb] , non sitiet in eternum, sicut Samaritane  mulieri dictum est. Ipse quoque fons Paradisi, qui in quattuor principalia flumina diuiditur, dum typice consideratur, Spiritum sanctum significare nemo sapientum denegat. Ex quo ueluti principali et unico et [15 1Kb] inexhausto fonte quattuor principales uirtutes in Paradiso rationabilis anime manant, prudentiam dico, temperantiam, fortitudinem, et iustitiam. Ex quibus iterum omnia omnium uirtutum fluenta profluunt [16 1Kb] , et in eis irrigata et fecundata  humane nature superficie refluunt. Merito ergo Spiritus sanctus seu a Patre solo, seu a Patre et Filio fluere dicitur, quia fons et origo est omnium uirtutum, et in ipsum ineffabili meatu per occultos nature nostre poros redeunt. MAG. Recte intelligis de spiritualibus fluentis. Sed dicas, queso, quid tibi obstat, ne perspicue intelligas, quod a nobis dictum est, hoc est [17 1Kb] , unam causam ex duabus causis fluere rationi non facile occurrit. DISC. Multa exempla mihi obstare uideo. Nam et exempla, que ex quattuor mundi elementis introduxisti, satis, ut arbitror, edocent [18 1Kb] , unam causam ex duabus causis fieri posse. Ignis siquidem dum sit caloris et luminis fons, ex duabus causis nasci uidetur. Igneum namque elementum ex caliditate et siccitate conficitur, que  due qualitates, ueluti due cause, unam ex se gignunt. Similiter et de ceteris elementis est dicendum. Nam dum sint suorum effectuum cause, ex superioribus se causis duplicibus nasci sapientes mundi dixerunt. Sicut enim, ut prediximus, ignis ex calido et sicco; ita er ex calido et humido, aqua ex humido et frigido, terra quoque ex frigido et sicco componitur. Quid igitur? Non [19 1Kb] negandum est, unam causam ex duabus causis confluere, dum predicta exempla, ut de ceteris sileam, ad hoc approbandum sufficiunt? [20 1Kb] MAG. Satis miror, et admiratione dignum, cur, cum cetera [21 1Kb] acute et probabiliter uideas, in his falleris exemplis. DISC. Dic, deprecor, in quo et quomodo decipior. MAG. Num tibi  a philosophis suasum est, mundum istum uisibilem [22 1Kb] quattuor uniuersalibus atque simplicibus constare elementis, igne uidelicet, ere, aqua, et terra, quorum unumquodque propriam et singularem sui qualitatem possidet? Est enim ignis caliditas, eris humiditas, aque frigiditas, terre siccitas. DISC. Hec mihi fere ab infantia notissima sunt. MAG. Dic itaque, quis est ille [23 1Kb] ignis, ut uno utamur exemplo, qui ueluti una causa ex duabus causis manat, ut ais? Illene, qui simplex et inuisibilis, et per seipsum incomprehensibilis, omnia uisibilia penetrat atque mouet, an ille uisibilis et corporalis, tangibilisque, et materialiter nutrius? DISC. Illum simplicem et incomprehensibilem, omnia corpora [24 1Kb] implentem et efficientem, non dixerim. Nam et [25 1Kb]  primordialis est sensibilium, et quarta omnium corporum causa; iste uero sensibilis et materialis ex caliditate et siccitate procedere, ueluti ex duabus causis, mihi uidetur. MAG. Num in prioribus dedisti, caliditatem non alterius elementi propriam qualitatem esse, nisi solius ignis, siccitatem uero nullius, nisi terre solius? Singula enim singulis dantur, id est proprie qualitates suis singulis substantialibus elementis. DISC. Iam dedi; aliter namque [26 1Kb] philosophi me  non sinunt intelligere. MAG. Dic itaque, utrum aliud est ignis, et aliud caliditas, an unum atque idem? DISC. Duo quedam [1 1Kb] esse mihi uidentur. Ignis siquidem substantia est, caliditas uero ipsius substantie qualitas, et propria qualitas. MAG. Quid ergo [2 1Kb] ? Num substantia causa est qualitatis, an qualitas causa substantie, an neque qualitas causa est substantie, neque substantia qualitatis, quoniam ex eodem genere non sunt? DISC. Quod ultimum posuisti approbo. Quamuis enim qualitas in substantia contineatur, nulla siquidem qualitas per se subsistit, non tamen causam qualitatis substantiam esse dixerim [3 1Kb] . Etenim omnis species suum genus sequitur, quomodo [4 1Kb] a suo genere nascitur, et in eo immutabiliter custoditur. Ac per hoc omnis substantia ex generali  essentia defluit, omnis autem qualitas ex generali qualitate. MAG. Ignis itaque, quia substantia est, non ab alia causa descendit nisi a generalissima essentia. Similiter caliditas, quia qualitas est [5 1Kb] , non ab alia causa procedit, nisi a generalissima qualitate. DISC. Quicunque huic conclusioni contendit, rationibus philosophie uidetur resistere. MAG. Cur igitur ignem, siue simplicem siue materialem, ueluti unam causam ex duabus causis, id est caliditate et siccitate, confluere ausus es pronuntiare, cum uideas, ignis [6 1Kb] substantiam non solum ab aliena qualitate, que est siccitas et terrene substantie propria, uerum etiam a sua, que est caliditas, nasci non posse? DISC. Nunc uideo me deceptum in eo, quod dixi, caliditatem et siccitatem ueluti duas causas  unius cause, id est ignis, subsistere. Multos tamen eodem [7 1Kb] errore seductos cognoui, qualitatum et substantiarum differentias naturasque non satis discernentes. Et iam nullum locum fugiendi uideo. Nam si dixero, ignem et caliditatem unum et id ipsum esse, continuo me redargues, dicturus, quare ergo eandem rem suimet esse causam estimas? Dixi siquidem, ignem ex caliditate et siccitate componi. Si dixero mundum istum uisibilem non ex quattuor substantialibus elementis, sed ex quattuor solummodo simplicibus qualitatibus constare, caliditate uidelicet, humiditate, frigiditate et siccitate, quoniam et hoc multis uisum est, fortassis a me queras: si ergo quattuor qualitatibus totus hic mundus cum suis corporibus a summo usque deorsum  constat, ipse qualitates quibus substantiis continentur? Si enim qualitates sunt [8 1Kb] , per se subsistere non posse uera edocet ratio. Et non potero inuenire, quid respondeam, hoc est, quibus substantiis ipse primordiales et generales qualitates, quibus mundus constituitur, fulciuntur; et ueris rationibus constrictus fateri compellar [9 1Kb] , quattuor substantialia mundi elementa subsistere, in quibus quattuor principales qualitates consistunt, quarum coitu  omnia corpora composita efficiuntur. Sed unum adhuc restat, quo in eadem mea sententia, qua dixi, unam causam ex multis fluere, mihi uideor posse permanere. MAG. Quid est illud unum, uelim detegas. DISC. Num omnes philosophi de mundo isto [10 1Kb] tractantes unanimiter suadent, et ad purum deducere [11 1Kb] uidentur, omnia corpora composita ex quattuor simplicibus elementis eorumque propriis qualitatibus quattuor componi? Et si ita est, non solum ex duabus, uerum etiam ex multis causis singulorum corporum efficitur compositio. MAG. Hunc [12 1Kb] locum fugiendi fortassis habere potuisses, si moles has corporum compositas et corruptibiles et solutioni habiles aliorum effectum infra se sequentium causas esse uera ratione asseres. Iam uero, quoniam  nichil inferius est corpore composito, nullius sequentis se, neque equalis sibi nature, causa esse potest. Et nunc de causis agimus siue principalibus, siue sequentibus et concatenatis. Et omnis causa nec uere nec recte causa dici potest, quoniam uere causa non est, que in effectus suos erumpere nescit. Omnino enim effectibus propriis caret, quorum causa merito posset [13 1Kb] uocari. Corpora autem corruptibilia nullius effectus causa sunt, quoniam nullam naturam de se gignunt, cum omnium naturarum extremum atque infimum ac prope nichil obtineant locum. Spiritualia autem corpora simplicia [14 1Kb] sunt, ac per hoc insolubilia et [15 1Kb] manentia, donec totus iste mundus cum partibus suis, dum ad suum [16 1Kb] finem peruenerit, soluatur. Et hec  corpora adhuc [17 1Kb] incorruptibilia et insolubilia non nisi in quattuor catholicis principalibus [18 1Kb] purissimisque in seipsis et simplicibus et dicuntur et intelliguntur elementis; cetera uero corpora, que uidentur ex eorum qualitatibus [19 1Kb] composita, quoniam et componi et solui possunt, non inter causas, sed inter extremos effectus, qui de se nichil efficiunt, a sapientibus computantur. Simplicissima etiam et purissima et sensum corporeum fugientia quattuor huius mundi elementa ad unam simplicem et indiuiduam causam solique intellectui perfectissimorum sapientum cognitam referuntur, hoc est, ad generalissimam, et in seipsa semper manentem substantiarum omnium ad uisibiles effectus [20 1Kb] procedentium essentiam. Similiter et de quattuor eorum primordialibus  ac propriis qualitatibus non incongrue intelligitur. Cum enim ipse sibimet contrarie uideantur, nam caliditas frigiditati opponitur, humiditati siccitas, ad unam tamen secretissimam ac solummodo rationi subiectam redeunt causam, ad generalissimam dico omnium qualitatum qualitatem, ex qua mirabili nature opere [21 1Kb] ad efficienda hec corpora corruptibilia ac solutioni obnoxia procedunt, et in qua ineffabili uniuersalis nature pacifica concordia sibi  inuicem, remota omni contrarietate, consentiunt. DISC. Hac ultima conclusione undique septum me uideo, nullamque uiam euadendi remanere, ac per hoc priori ex te prolate sententie consentire cogor, ut et ego dicam, unam causam ex duabus causis fluere non facile rationi occurrit. MAG. Quid igitur [1 1Kb] dicemus? Num Spiritum sanctum, quem distributionis donorum diuine bonitatis, siue eorum, que secundum substantiam sunt [2 1Kb] , siue que secundum gratiam, infinitam et inexhaustam largissimamque et plusquam largissimam causam esse catholice confitemur [3 1Kb] , ex una causa, hoc est, ex Patre, an ex duabus causis, Patre et Filio, procedere profiteri debemus? DISC. Illa exempla, que ex natura rerum protulimus, hoc dicere omnino prohibent, hoc est,  non ex duabus, sed ex una procedere, nisi forte quis dicat, rationem summe atque ineffabilis [4 1Kb] diuine Trinitatis nature condite exempla superare. MAG. Si quis hoc dixerit, confestim interrogandus erit, unde ergo diuine bonitatis [5 1Kb] Trinitatem in unitate, et unitatem in Trinitate querere et inuestigare possumus, ut aliquid de ea, quo eam laudemus, uerisimile credamus, et quantum datur, intelligamus, si non [6 1Kb] prius quasi quibusdam gradibus [7 1Kb] exemplis nature ab ea condite ad eam ascendamus, ea duce atque precipiente: Querite et inuenietis? Presertim Diuino Paulo testante: Inuisibilia enim eius, inquit, id est Patris, a creatura mundi per ea que facta sunt intellecta conspiciuntur, sempiterna quoque eius uirtus, hoc est Filius, et eternitas, hoc est Spiritus  sanctus. Ita enim hunc locum sacre Scripture beatus Maximus exponit. DISC. Quid, si quis dixerit, Patrem et Filium non duas causas esse, sed unam et inseparabilem causam, ipso Filio dicente: Ego et Pater unum sumus? MAG. Huic quoque respondendum est. Tres cause diuine bonitatis, de quibus nunc agimus, non in ipsa essentia, que una atque eadem est, sed in ipsa ipsius essentie substantiarum uel [8 1Kb] personarum Trinitate queruntur. Non enim confundit dualitatem [9 1Kb] personarum, dum dicit: Ego et Pater unum sumus. Nam non ait: Ego et Pater unum sum, sed sumus, ostendens et essentie unitatem et substantiarum differentiam [10 1Kb] . Et siquidem diceret: Ego et Pater et Spiritus sanctus [11 1Kb] unum sumus,  trinitatem in eiusdem essentie unitate subsistentem. Et quamuis sic dictum esse non reperiamus, uerissime tamen ita esse intelligamus [12 1Kb] . Pater enim et Filius et Spiritus sanctus unum sunt et tres unum. A Patre siquidem Filius est genitus, et ab eodem Patre [13 1Kb] Spiritus est procedens. Ac per hoc dum sacra Scriptura predicante et suadente audio gignentem et genitum et procedentem, tres substantias seu personas  unius essentie, quantum mihi conceditur, intelligo. Siquidem impossibile est, ut et gignens et genitus et procedens una substantia sit. Tres autem esse naturalis admonet ratio secundum substantias, dum sunt [14 1Kb] unum secundum essentiam. Nam et Abraham et Isaac et Iacob unum sunt iuxta [15 1Kb] naturalem essentialitatem, tres uero secundum substantialem differentiam. Et hoc exemplum in omnibus generibus et [16 1Kb] formis et indiuiduis facillime ueritatis inquisitor inueniet. DISC. Quid itaque de hac presenti questione multumque difficili conceptu in animo habeas, detege, si placet, ne tam diu in eisdem locis demoremur, dum ad cetera, que restant, exponenda debeamus accelerare.

32. MAG. Dicas, peto. Num tibi uidetur ex igne  radium nasci, et ex radio splendorem procedere? DISC. Quisquis hoc dixerit, ex nature rerum diligenti consideratione non discrepat, ut arbitror. Ignis enim, cum sit per se inuisibilis, uisibilem [17 1Kb] de se radium gignit, qui etiam per se inuisibilis esset nature sue simplicitate subsistens, si corpulentis crassisque naturis non immisceretur. Aiunt [18 1Kb] enim philosophi, radium Solis animalium sensibus incomprehensibilem esse, nature ipsius subtilitatem non ualentium [19 1Kb] sentire; dum autem gradatim a solari corpore ad inferiora elementa descendit, paulatim incipit apparere. Primum quidem in ethere purissimo uix lucere inchoat, quoniam ipsius etheris natura ipsi simillima est; progrediens uero longius ad superioris huius eris partes, paulatim clarescit; ac  deinde, in quantum crassiores naturas penetrat deorsum uersus, in tantum lucidius elucet, sensibusque corporeis comprehensibilem se prestat. uerum ex ipso radio splendor luculentissimus totum mundum implens, et ex omnium corporum superficie resiliens, diuersasque colorum species detegens emittitur. Ipse quoque naturali sua tenuitate corporales sensus effugeret, si non se corporalibus [20 1Kb] elementis temperaret. MAG. Ita est, et naturarum inquisitio non aliter fieri posse perdocet. Numquid ergo cogemur [21 1Kb] , ut ipsum splendorem, qui per nascentem radium ab igne procedit, duas causas habere dicamus? Quamuis enim ab igne per radium procedat [22 1Kb] , ignis tamen solummodo causa ipsius est, non radius. Sicut [23 1Kb] enim ipse radius per se non subsisteret, si de causa sua,  que est ignis, non nasceretur, ita splendor per radium non esset, nisi prius ex ipsius radii causa procederet. uides itaque, nullam rationem exigere, ut splendor ex duabus causis procedat, quamuis ex igne per radium manare intelligatur, uerum ex una eademque causa et radium nasci, et splendorem procedere, ac per hoc et splendorem ex igne radioque procedere [24 1Kb] , natura ipsa [25 1Kb] magistra non tacet. Et  adhuc uirtutem eiusdem exempli intentus perspice. Radius ipse ex igne nascens non ita nascitur, ut gignentem se ignem deserat aut aliquo modo relinquat; sed ita gignitur, ut uirtus ignea, que eum gignit, semper et ubique inseparabiliter et immutabiliter in eo permaneat, tota in toto, et totus in tota, et unum duo, et duo unum. Et quamuis uideatur splendor de radio exire, non tamen ex ipso radio, in quantum radius est, sed ex [1 1Kb] ipsa uirtute procedit, ex qua radius nascitur, et que tota et totum radium et totum splendorem penetrat atque implet. Ac per hoc naturale exemplum ad causam omnium, que trina et una est, quoniam trinitas in unitate et creditur et intelligitur esse, possumus ascendere, ut cognoscamus Patrem et Filium et Spiritum sanctum tres causas  et unam causam; tres enim unum sunt: Patrem autem causam gignentem nascentis de se Filii sui unigeniti, qui causa est omnium primordialium causarum in seipso a Patre conditarum; eundem uero Patrem causam procedentis a se per Filium [2 1Kb] sancti Spiritus, qui Spiritus causa est diuisionis et multiplicationis distributionisque causarum omnium, que in Filio a Patre facte sunt, in effectus suos et generales et speciales et proprios secundum naturam et gratiam. Et quamuis sanctum Spiritum [3 1Kb] a Patre per Filium credamus et intelligamus procedere, non tamen duas causas eundem Spiritum habere debemus accipere, sed unam eandemque causam [4 1Kb] , Patrem scilicet, et nascentis de se Filii, et procedentis ex se per Filium [5 1Kb] Spiritus sancti. Ut enim propterea splendorem  ex igne per radium procedere dicimus, quoniam ignis ipse totus in toto radio subsistit, ex quo per radium splendor emittitur; ita et Spiritum sanctum a Patre per Filium procedere catholica fides predicat, quoniam ipse Pater, qui principalis causa est et sola processionis sancti Spiritus, totus in toto Filio est, sicut et totus Filius in toto Patre, ex quo [6 1Kb] per Filium Spiritus sanctus procedit. Et quemadmodum tota uirtus ignea in toto radio de se genito permanet, et ipse radius totus et tota uirtus ignea, de qua gignitur, in toto splendore, et totus splendor ex uirtute ignea per radium procedens in toto ipso radio totaque ipsa uirtute, ex qua procedit, existit: ita totus Pater gignens in toto Filio genito, et totus Filius genitus in toto Patre gignente, et totus Pater gignens  et totus Filius genitus in toto Spiritu sancto a Patre per Filium procedente, et totus Spiritus sanctus a Patre per Filium procedens in Patre, a quo procedit, et Filio, per quem procedit, et tres unum sunt per intellectam trinitatem in unitate. Et hoc totum ipse Filius homo factus et incarnatus apertissime insinuat dicens: Ego in Patre, et Pater in me. Ubi subintelligendum reliquit, ac si aperte diceret: Et  sicut ego in Patre, et Pater in me [7 1Kb] ; ita et ego et Pater in Spiritu sancto sumus, et Spiritus sanctus in nobis est, quia nobis cessentialis, et cequalis, et tres unum sumus. tres uidelicet substantialiter, essentialiter unum. Et uide, quomodo ipse Filius Spiritum sanctum ad solum Patrem, unicam quippe sui causam refert, dum dicit: Paracletus autem, Spiritus sanctus, quem mittet Pater in nomine meo. Non enim dixit, quem mitto in nomine meo, sed quem mittit Pater in nomine meo, quamquam et alibi seipsum mittere Spiritum dicat, dum ait: Si ego abiero [8 1Kb] , mittam eum ad uos. Missio eius processio eius est; processio autem eius a Patre [9 1Kb] solummodo est substantialiter, non localiter, non temporaliter [10 1Kb] ; uerumtamen [11 1Kb] in nomine Filii, quoniam Spiritus Patris et  Filii est. Item alibi ad discipulos ait: Non uos estis, qui loquimini, sed Spiritus Patris, qui loquitur in uobis. Item Psalmista Spiritum sanctum a Patre petit, dicens: Et Spiritum sanctum tuum ne auferas a me. His et huiusmodi testimoniis sacra Scriptura referta est. DISC. Hec omnia plane et pleniter perspicio, fideliterque accipio, quoniam [12 1Kb] omnino ueritati conueniant. ualdeque miror, quomodo illa questio, que primum ueluti insolubilis nobis uidebatur, tandem apertissimis rationibus exemplorum et testimoniorum argumentatione introducta, soluta est, et ad purum, quod non facile sperabamus [13 1Kb] , reuelata. Et, ut mihi uidetur, interioris nostre nature trinitatis similitudine hoc ipsum possumus approbare. Mens etenim et notitiam sui gignit, et a seipsa amor  sui et notitie sue procedit, quo et ipsa et notitia sui coniunguntur, et quamuis ipse amor ex mente per notitiam sui procedat, non tamen ipsa notitia causa amoris est, sed ipsa mens, ex qua amor inchoat esse, et antequam ad perfectam notitiam sui mens ipsa perueniat. Nam et mens amat seipsam cognoscere, priusquam cognitionem suam de seipsa [14 1Kb] pariat, ueluti prolem suam. Non quod mens humana unquam se uel non nosset uel non amaret, dum hec tria unum sunt secundum naturam uel essentiam, et unum tria secundum rationis considerationem; tria siquidem ratio considerat in una et simplici natura anime: esse, nosse, amare. Etenim mens et seipsam nouit, et amat seipsam, et sui notitiam; sed quia merito preuaricationis nature humane in primo  homine accidit, ut mens nesciat seipsam nosse, dum naturaliter seipsam nouit, et nesciat seipsam amare, dum naturaliter [15 1Kb] seipsam et notitiam sui amat [16 1Kb] , ac per hoc rationis uiribus nil aliud appetit, nisi ut cognoscat, qualiter et quantum seipsam nouit, et seipsam et notitiam sui amat [17 1Kb] . Et dum hoc totum ad cognitionem et amorem Creatoris sui conuertit [18 1Kb] , perfectissima imago eius efficitur. Et hic [19 1Kb] maximus et  pene solus gradus est [1 1Kb] ad cognitionem ueritatis, id est humanam naturam, seipsam prius cognoscere et amare, ac deinde totam cognitionem suam, totumque amorem ad laudem Creatoris et cognitionem et dilectionem referre [2 1Kb] . Si enim, quod in seipsa agitur, nescit, quomodo ea, que supra se sunt, nosse desiderat? Sed dum de hac questione tractamus, alia mihi non spernenda, ut opinor, in mente superuenit. MAG. Que est illa?

33. DISC. Utrum, quemadmodum Spiritum sanctum a Patre per Filium procedere credimus, symbolum Romane lingue sequentes, ita Filium ex Patre nasci per Spiritum profiteri ualeamus, quamuis hoc in ipso symbolo nec secundum Grecos, nec [3 1Kb] secundum Latinos scriptum reperiamus, nec in diuina  Scriptura aperte promulgatum, ut estimo? MAG. In ipsa ineffabili ac [4 1Kb] supernaturali diuine bonitatis fecunditate, qua ex corde, hoc est, ex secretis sinibus Dei et [5 1Kb] Patris Filius nascitur et Spiritus sanctus procedit, eundem Spiritum sanctum [6 1Kb] ex Patre et Filio, uel ex Patre per Filium procedere fides catholica nos precipit confiteri; Filium uero a Patre per Spiritum nasci, nec in illo symbolo utriusque lingue, nec in alia scriptura reperi. Et cur hoc, nec per meipsum adhuc quesiui, nec ab alio [7 1Kb] quesitum et [8 1Kb] inuentum legi. Dum autem de inhumanatione Filii Dei, hoc est, de incarnatione uerbi, et Scriptura sacra et symbolum a sacra Nicee urbis Bithynie synodo traditum, et contra omnes hereses munitum consulitur, manifestissime nobis aperitur, ac sine ulla ambiguitate  docetur, quia uerbum de Spiritu sancto est conceptum. Angelus quoque ad Mariam: Spiritus sanctus, inquit [9 1Kb] , superueniet in te, et uirtus Altissimi obumbrabit tibi. Idem ad Ioseph: Ioseph, fili Dauid, noli dimittere coniugem tuam; quod enim in ea natum est, de Spiritu sancto est. Ex his atque similibus testimoniis nonne credere et intelligere datur, Filium secundum carnem de Spiritu sancto fuisse conceptum et natum? Itaque [10 1Kb] secundum fecunditatem diuinam Spiritum sanctum a Patre per Filium procedere, secundum uero carnis assumptionem Filium de Spiritu sancto conceptum fuisse et natum, non dubitamus. Quod enim in ea natum est, de Spiritu sancto natum est [11 1Kb] . Sed et iuxta aliam theoriam Filium de Spiritu sancto et per Spiritum sanctum concipi et  nasci inuenies [12 1Kb] . Dum enim unusquisque fidelium baptismatis subit sacramentum, quid aliud ibi peragitur, nisi Dei uerbi in eorum cordibus de Spiritu sancto et per Spiritum sanctum conceptio atque natiuitas. Quotidie igitur Christus [13 1Kb] in utero fidei ueluti castissime matris uisceribus et concipitur et nascitur et nutritur. Et fortassis ideo a Nicena synodo Spiritus sanctus ex Patre solummodo procedere traditur, ne talis questio uentilaretur. Inquisitor siquidem  sollicitus sacre theologie Spiritum sanctum a Patre per Filium audiens procedere, mox diuino studio admonitus, querit et dicit: Si ergo Spiritus sanctus a Patre per Filium procedit, cur non similiter Filius a Patre per Spiritum sanctum [14 1Kb] nascitur? Si autem Filius a Patre per Spiritum sanctum non nascitur, cur Spiritus sanctus a Patre per Filium procedere diceretur? Nam quod de Spiritu sancto catholice creditur, cur non etiam de Filio similiter crederetur? Nisi forte quis dixerit, predictarum naturalium similitudinum uirtutem considerans, ab igne per radium splendorem procedere uidemus, non autem ab igne per splendorem radium nasci. Similiter ab animo per rationem sensum interiorem mitti, non autem per ipsum sensum rationem ab animo gigni, naturalis  theorie edocet [15 1Kb] ordo. Sed de diuinarum substantiarum generatione et processione suadenda seu affirmanda fortassis exempla nature non sunt idonea. Ac per hoc, quod in sancto symbolo [16 1Kb] secundum Grecos canitur, hac questione liberum omnino est atque absolutum. Dicit enim Filium , hoc est, ex Patre genitum, Spiritum uero , id est, ex Patre procedentem. Sed si quis sanctos Patres, qui in latino symbolo addiderunt de Spiritu: »qui ex Patre Filioque procedit«, consuleret, rationabiliter, ut credo, responderent, et causam ipsius additionis non tacerent. Et fortassis consulti sunt et responderunt; sed quid eis [17 1Kb] uisum est de hac re, nondum in manus nostras peruenit. Atque ideo de huiusmodi questione nil  temere conamur definire, nisi forte quis dicat, non immerito hoc additum est, quoniam multis sacre Scripture locis approbatur. Nam et ipse Dominus [18 1Kb] dicit: Quem Pater mittit in nomine meo. uidetur enim Filius mittere Spiritum, quem Pater mittit in nomine eius; ipse quoque Filius Spiritum ueritatis Spiritum [19 1Kb] sanctum uocat; Filius autem ueritas est, ipso testante: Ego sum uia, et ueritas, et uita. Si ergo Spiritus ueritatis est, profecto Spiritus sanctus spiritus Filii est. Mulierem quoque , hoc est fluxum sanguinis patientem, sanans: Sensi, inquit, exisse de me [20 1Kb] uirtutem. Et quod paulo ante diximus: Si ego abiero, mittam eum ad uos. Item Apostolus: Misit Deus Spiritum Filii sui in corda nostra, in quo clamamus, Abba pater. Item Psalmista: uerbo Domini  celi firmati sunt, et spiritu oris eius omnis uirtus eorum. His itaque atque huiusmodi testimoniis quis catholicorum non possit approbare, Spiritum sanctum a Patre et Filio procedere?

34. DISC. De hac questione non nimium hesito. Quoquo enim modo quis ecclesiasticum symbolum pronunciauerit, sine naufragio sane fidei recipio, hoc est, siue Spiritum sanctum a Patre solummodo procedere dixerit, siue a Patre et Filio, salua illa  ratione, qua et credimus et intelligimus, eundem Spiritum ex una causa, id est, ex Patre substantialiter procedere. Est enim Pater causa nascentis de se Filii, et procedentis ex se Spiritus. Sed adhuc uelim a te querere, ex essentiane [1 1Kb] Patris, an substantia [2 1Kb] et Filius natus et Spiritus sanctus procedens est [3 1Kb] ? MAG. De hoc ambiguo facile purgaberis, si prius pure cognoscas, quid sit inter essentiam et substantiam diuine bonitatis. DISC. De differentia diuine essentie atque substantie docuit me theologia ex sanctis Patribus utriusque lingue, grece uidelicet atque latine, tradita. Siquidem sanctus [4 1Kb] Dionysius Areopagita, et Gregorius Theologus, eorumque elegantissimus expositor Maximus, differentiam esse dicunt inter , id est essentiam, et  , id est substantiam; , quidem intelligentes unicam illam ac simplicem diuine bonitatis naturam, uero singularum personarum propriam et indiuiduam substantiam. Dicunt [5 1Kb] enim , hoc est, unam essentiam in tribus substantiis. Sanctus quoque Augustinus, ceterique sancti Patres latialiter scribentes, fidem sancte Trinitatis exprimunt, dicentes unam substantiam in tribus personis, significantes unitatem diuine nature eo nomine, quod est substantia, trinam uero substantiarum proprietatem trium personarum uocabulis. Quod etiam moderni Grecorum recipiunt; dicunt enim [6 7Kb] , id est unam substantiam, et , id est tres personas. Una eademque fides est in omnibus,  quamuis significationum diuersitas uideatur. Itaque secundum Grecos dicimus, una eademque est Patris et Filii et Spiritus sancti, sed non una eademque est . Habet enim Pater suam propriam , que neque Filii neque Spiritus sancti est, sed solius Patris; similiter Filius suam propriam , que neque Patris neque Spiritus sancti est, sed solius Filii. Eodem modo de Spiritu sancto dicendum, propriam habere, que neque Patris est, neque Filii, sed solius Spiritus sancti. Neque aliud preter hoc latina uox edocet, tres personas in una substantia pronuntians. Substat [7 1Kb] ergo Pater per se [8 1Kb] , substat Filius, substat Spiritus sanctus, et tres substantie in una essentia substant, quoniam tres unum sunt. MAG. Inter  orthodoxe fidei participes hanc fidem computandam arbitror. Iam igitur luculenter potes dignoscere propositam questionem. Dixisti enim, te dubitare, ex essentiane an ex substantia Patris et natus Filius et procedens Spiritus sanctus. Ac si aperte diceres, utrum ex una atque communi essentia uel natura trium substantiarum uel personarum nascitur Filius, et procedit Spiritus sanctus, an ex propria substantia  Patris uel persona. Essentia siquidem diuine bonitatis neque propria substantia est Patris, neque Filii, neque Spiritus sancti, sed una atque communis substantiarum trium natura; Pater autem suam propriam habet substantiam, similiter et Filius, similiter et Spiritus sanctus suas possident substantias. Si igitur diuina essentia, quia una est atque eadem, neque Pater est, neque Filius, neque Spiritus sanctus, sed communis eorum natura, sequitur, non ab ea nasci Filium, neque Spiritum sanctum procedere. Nam si ex ea Filius nascitur, non ex Patre nascitur; ipsa enim, ut diximus, Pater non est: similiter si ex eadem Spiritus sanctus procedit, non ex Patre procedit. Si autem catholica fides firmissime atque sanissime et credit et docet Filium ex  Patre natum, Spiritum uero sanctum ex eodem Patre procedentem, nonne consequens est, ut credamus et intelligamus, ex substantia Patris et nasci Filium, et procedere Spiritum sanctum? Non igitur ex essentia, sed ex substantia Patris et [9 1Kb] Filius nascitur, et Spiritus sanctus procedit. Nam et apud homines non dicimus ex communi natura, sed ex propria natura nasci filios [10 1Kb] ; propriam autem naturam dico uniuscuiusque persone indiuiduam substantiam. Nam si ex communi natura homines nascerentur, nullus pater proprium filium, sic nullus filius proprium patrem possideret.

35. Sed hec altius ac uerius cogitantur, quam sermone proferuntur, et altius ac uerius intelliguntur [11 1Kb] , quam cogitantur, altius autem ac uerius sunt,  quam intelliguntur; omnem siquidem intellectum superant. Nam quecunque de simplicissime bonitatis trinitate dicuntur, seu cogitantur, seu intelliguntur, uestigia quedam sunt atque theophanie ueritatis, non autem ipsa ueritas, que superat omnem theoriam non solum rationalis, uerum etiam intellectualis creature. Neque enim talis unitas est seu trinitas [12 1Kb] , qualis ab ulla creatura potest excogitari seu intelligi, seu aliqua phantasia, quamuis lucidissima et uerisimillima, formari. Hec enim omnia fallunt, dum in eis finis contemplationis ponitur. Siquidem plusquam unitas est, et plusquam trinitas, habens [13 1Kb] tamen aliquid de ea dicere et cogitare et intelligere, quantum intellectus eam attingit, sacra theologia duce atque magistra, ut quodam modo materiam habeamus laudandi  eam atque benedicendi. Nam et summos angelos proximasque ei uirtutes ueluti pedes et facies alis suis uelare, sacra confirmat [14 1Kb] theologia, nobis insinuans [15 1Kb] celestes uirtutes, summe trinitati atque unitati semper et immutabiliter adherentes, timere ea, que supra se sunt, ac reuerenter contemplari. Ale siquidem earum [16 1Kb] theorie sunt, quibus pedes suos uelare affirmantur [17 1Kb] , et facies timentes intueri,  quomodo sancta trinitas et inseparabilis unitas a summo usque deorsum per omnia diffunditur [1 1Kb] , et quo modo omnem superat intellectum, et ab omni sit [2 1Kb] creatura uisibili et inuisibili in infinitam [3 1Kb] nature sue altitudinem remota. uerumtamen et homines puri et angeli semper et incessanter eam conspicere appetunt, quod [4 1Kb] contemplari per seipsum [5 1Kb] nequeunt, et hoc per mediarum alarum uolatum significatur. Hinc Scriptura dicit: In quem concupiscunt [6 1Kb] angeli prospicere. Est enim infinitum, quod querunt [7 1Kb] , et incomprehensibile, quod appetunt [8 1Kb] , et super [9 1Kb] omnem intellectum, quod concupiscunt [10 1Kb] , et ab omni creatura exaltatum. Attamen ad hoc summa atque diuina unitas mouet seipsam in [11 1Kb] intellectibus angelicis seu humanis, ut de ea materiam laudis  sue et intelligentie sue, quantum creature conceditur, inueniant, trinitatem in unitate percipientes. Sicut ait sanctus theologus Gregorius in primo sermone de Filio: Propterea, inquit, monas a principio in dyada mota usque in triade [12 1Kb] stat. Quam sententiam beatus Maximus exponit, dicens: Mouetur [13 1Kb] namque in acceptiuo sui intellectu siue [14 1Kb] angelico siue humano, per ipsam, et in ipsa inquisitiones de ipsa faciente. Et clarius dicendum: docet ipsam in prima acie impartire de monade rationem, ut non separatio in prima [15 1Kb] causali introducatur; promouet [16 1Kb] uero ipsam rationem etiam diuinam et ineffabilem ipsius causalis fecunditatem accipere, dicens mystice atque occulte ipsi intellectui, non oportere in fecundum esse, unquam sapere [17 1Kb] illud optimum uerbi ac sapientie uel sanctificatiue  [18 1Kb] uirtutis cessentieque [19 1Kb] in substantiis, non ut compositum ex his suscipiatur diuinum, quasi accidentibus et non in eis subsistens credatur. Moueri itaque Diuinitas dicitur, causa quippe est, per quem modum subsistit inquisitionis; nam sine illuminatione intueri Diuinitatem impossibilium est. Item dicitur moueri per manifestationem particulariter perfectioris de ipsa rationis secundum sacram Scripturam ab inchoante Patrem confiteri et promouente ad [20 1Kb] confitendum cum Patre Filium, et cum Patre et Filio Spiritum sanctum accipiendum, et coadorare eruditos pulsante, trinitatem perfectam in unitate perfecta, id est, unam essentiam et deitatem et potentiam et operationem in tribus substantiis. His itaque de summa omnium causa causarum secundum paruitatem nostre intentionis,  quoquo modo sint [21 1Kb] , inuestigatis, non autem temere definitis, ad primordiales causas, circa quas nostra disputatio uersatur, redeundum. DISC. Redeundum sane; satis enim [22 1Kb] de his est actum.

36. MAG. Cause itaque primordiales sunt, quod et in precedentibus dixeram, quas Greci ideas uocant, hoc est, species uel formas eternas [23 1Kb] et incommutabiles rationes, secundum quas, et in quibus  uisibilis et inuisibilis mundus formatur et regitur. Ideoque a Grecorum sapientibus appellari meruerunt, hoc est, principalia exempla, que Pater in Filio fecit, et per Spiritum sanctum in effectus suos diuidit atque multiplicat. quoque uocantur [24 1Kb] , id est predestinationes; in ipsis [25 1Kb] enim, quecunque diuina prudentia et fiunt et facta sunt et futura sunt, simul et semel et [26 1Kb] incommutabiliter predestinata sunt [27 1Kb] . Nil enim naturaliter in creatura uisibili et inuisibili oritur, preter quod in eis ante omnia tempora et loca predefinitum et preordinatum est. Item a philosophis , id est, diuine uoluntates nominari solent, quoniam omnia, quecunque uoluit Deus facere, in ipsis primordialiter et causaliter fecit, et que futura sunt, in  eis ante secula facta sunt. Ac per hoc principia omnium dicuntur esse, quoniam omnia, quecunque in creatura siue uisibili siue inuisibili sentiuntur uel intelliguntur, eorum participatione subsistunt. Ipsa uero unius uniuersorum cause, summe uidelicet ac sancte Trinitatis, participationes sunt, atque ideo per se dicuntur esse, quia nulla creatura inter ipsa et unam omnium causam interposita est. Et in ipsa dum immutabiliter subsistunt, primordiales cause aliarum causarum sequentium se sunt [28 1Kb] usque ad extremos totius nature condite et in infinitum multiplicate terminos, in [29 1Kb] infinitum dico, non Creatori, sed creature; finis enim multiplicationis creaturarum soli Creatori cognitus est, quia ipse et non alius est. Sunt igitur primordiales cause, quas rerum  omnium principia diuini sapientes appellant, per seipsam bonitas, per seipsam essentia, per seipsam uita, per seipsam sapientia, per seipsam ueritas, per seipsam intellectus, per seipsam ratio, per seipsam uirtus, per seipsam iustitia, per seipsam salus, per seipsam magnitudo, per seipsam omnipotentia, per seipsam eternitas, per seipsam pax, et omnes uirtutes et rationes, quas semel et simul Pater fecit in Filio, et secundum quas ordo omnium rerum a summo usque deorsum texitur, hoc est, ab intellectuali creatura, que Deo post Deum proxima est, usque ad extremum rerum omnium ordinem, quo corpora continentur. Quecunque enim bona sunt, participatione per se boni [30 1Kb] bona sunt; et quecunque essentialiter et substantialiter subsistunt, participatione  ipsius per seipsam essentie subsistunt; quecunque uiuunt, participatione per seipsam uite uitam possident. Similiter quecunque sapiunt et intelligunt et rationabilia sunt, participatione per seipsam sapientie, et per seipsam intelligentie, et per seipsam rationis participatione sapiunt, et intelligunt, et ratiocinantur. Eodem modo de ceteris dicendum. Nulla siquidem uirtus, siue generalis, siue specialis,  in natura rerum inuenitur, que a primordialibus causis ineffabili participatione non procedat. Sed ne quis existimet, que de primordialibus causis diximus, nullius auctoritatis munimine fulciri, quedam ex libro sancti patris [1 1Kb] Dionysii de diuinis Nominibus huic operi inserere non incongruum duximus. DISC. Nil aptius, nil ueris rationibus conuenientius subiungitur, quam sanctorum Patrum inconcussa probabilisque auctoritas. MAG. Ait ergo in undecimo predicti sui libri capitulo: Quid autem omnino, inquis, quod per seipsum esse dictum est, aut [2 1Kb] per seipsum uita, aut quecunque absolute et principaliter esse exposuimus. Hoc dicimus non est prauum, sed rectum, et simplicem declarationem habet. Non enim essentiam quandam diuinam uel angelicam esse  dicimus [3 1Kb] per seipsam existendo existendi, que sunt, causam. Solummodo enim existendi omnia, que sunt, et subsistendi [4 1Kb] ipsum esse superessentiale principium et essentie [5 1Kb] causale, neque uite parentem aliam deitatem preter superdiuinam omnium, quecunque uiuunt et edite uite causam uitam. Sed per seipsum esse et per seipsam uitam et per seipsam deitatem dicimus principaliter quidem et deiformiter et causaliter unum omnium superprincipale et superessentiale principium et causam, participaliter autem editas ex Deo non participante prouidas uirtutes, per seipsam deificationem, quas existentia proprie sibimet participant, et existentia, et uiuentia, et diuina sunt, et dicuntur, et alia similiter. Proinde [6 1Kb] et primarum ipsarum optimus substitutor dicitur esse, deinde particularium  ipsarum, deinde totarum ipsas participantium, deinde particulariter eas participantium. Et quid oportet de his dicere, quando quidam diuinorum nostrorum sacrorum magistrorum per seipsam bonitatis et deitatis substitutricem [7 1Kb] aiunt plusquam optimam et plusquam diuinam per seipsam bonitatem et diuinitatem, dicentes esse beneficam et deificam ex Deo procedentem donationem, et per se ipsam formam per se, ipsam formificam fusionem, et totam formam, et particularem formam, et uniuersaliter bona, et quecunque alia secundum eundem dicta sunt et dicentur modum, declarantia prouidentiam et bonitatem participatas ab existentibus, ex Deo non participante prouenientes, et [8 1Kb] copiosa fusione et superscatentes, ut diligens omnium causalis summitas omnium et superessentiale et  supernaturale omnino superexcellit ea, que sunt secundum qualemcunque essentiam et naturam. Item ex eodem libro capitulo quinto: Principia existentium omnia [9 1Kb] ipsius esse participantia, et sunt, et principia sunt, et primo sunt, deinde principia sunt. Et si quis [10 1Kb] uult uiuentium ut uiuentium principium dicere per se ipsam uitam, et similium ut similium per se ipsam similitudinem, et unitorum ut unitorum per se ipsam  unitatem, et ordinatorum ut ordinatorum per se ipsam ordinationem, et aliorum, quecunque [11 1Kb] huius siue huius siue [12 1Kb] amborum multorumue [13 1Kb] participantia, hoc aut hoc aut ambo aut multa sunt, per se ipsa participantia inuenies, ipsius esse primum ea participantia, et ab eo esse primum quidem existentia; deinde huius aut huius principia existentia, et participando eo [14 1Kb] esse existentia participata. Si autem hec participatione esse sunt, multo magis eorum participantia. Et paulo post: Etenim in monade omnis numerus ante subsistit, et habet omnem numerum monas in se ipsa singulariter, et omnis numerus unitur quidem in monade. Quantum autem a [15 1Kb] monade prouenit, tantum discernitur et multiplicatur. Et in centro omnes [16 1Kb] circuli linee secundum primam unitatem consubstitute  sunt; et omnes habet signum in semetipso simplas lineas uniformiter unitas ad se inuicem et ad unum principium, ex quo procedunt, et in ipso quidem centro uniuersaliter adunantur. Paulisper [17 1Kb] autem eo distantes paulisper [18 1Kb] discernuntur, magis autem recedentes magis et simpliciter, quantum centro proximiores sunt, tantum et ipsi et sibi inuicem adunantur, et quantum eo, tantum et a se inuicem distant. Sed et in tota omnium natura omnes secundum singulas nature rationes conuolute sunt per unam inconfusam unitatem, et in anima [19 1Kb] uniformiter secundum partes omnium prouide totius corporis uirtutes. Nil ergo inconsequens, ex obscuris imaginibus in omnium causale ascendentes, super mundanis oculis contemplari omnia in omnium causali, et sibi inuicem apposita uniformiter  et unita [20 1Kb] ; principium enim est existentium, ex quo et ipsum esse, et omnia utcunque [21 1Kb] existentia, omne principium, omnis finis, ac [22 1Kb] omnis uita, omnis immortalitas, omnis sapientia, omnis ordo, omnis harmonia, omnis uirtus, omnis custodia, omnis collocatio [23 1Kb] , omnis distributio, omnis intellectus, omnis ratio, omnis sensus, omnis habitus, omnis status, omnis motus, omnis unitas, omne iudicium, omnis amicitia, omnis compactio, omnis discretio, omnis terminus, et alia nominatim [24 1Kb] , quecunque ab esse existentia omnia characterizant. Et post aliquanta: Si enim iuxta nos sol sensibilium essentias et qualitates, et quidem multas et discretas existentes, tamen ipse unus existens et uniformis illuminans lux renouat, et nutrit, et custodit, et perficit, et discernit, et unit, et refouet, et fecunda  esse facit, et auget, et mutat, et collocat, et plantat [25 1Kb] , et renouat [26 1Kb] , et uiuificat omnia, et omnium unumquodque proprie sibi eundem et unum solem participat, et multorum participantium unus sol causas in seipso uniformiter preambit [27 1Kb] , multo magis super terre et ipsius et omnia [28 1Kb] causalis pretexisse [29 1Kb] ipse [30 1Kb] omnium existentium paradigmata secundum unam superessentialem unitatem concedendum. Deinde et essentias  adducit iuxta ab essentia egressionem. Paradigmata autem dicimus esse ipsas in Deo existentium substantificas et uniformiter pretextas rationes, quas theologia predestinationes uocat et diuinas et optimas uoluntates existentium discretiuas et factiuas, secundum  quas ipsa superessentialis existentia omnia et predestinauit et adduxit. Et iam [1 1Kb] huic libro terminus est imponendus ut arbitror. DISC. Ita fiat. Explicit liber secundus .



INCIPIT LIBER TERTIUS [2 23Kb] .


MAG. In secundo libro tota fere nostre ratiocinationis intentio est constituta de secunda uniuersalis nature consideratione, et, ut ita dicam, forma siue specie, quecunque uerisimilia nobis uisa sunt, et ad liquidum, ut arbitror, deducta, uereque rationis conclusionibus inconcusse munita, literis mandare. Uniuersalis autem nature secunda [3 1Kb] consideratio est  in ea ipsius parte, que et creatur et creat, et in qua rerum omnium principia, hoc est, primordiales cause, seu, ut sepe dictum est, predestinationes rerum creandarum, seu diuine uoluntates, et [4 1Kb] sanctorum Patrum auctoritas, et ipsa recta ratione consulta ueritas edocet esse consideranda. Ubi etiam ipsa [5 1Kb] disputationis necessitas exigebat, quedam de incidentibus questionibus principalis questionis reuelande gratia introducere. Nulla siquidem principalis questio est, ut opinor, que non incidentes questiones, dum diligenti mentis contuitu inuestigatur, recipiat. Enodari enim aliter impossibile est, presertim cum necessarium atque [6 1Kb] ineuitabile fieret, dum de principiis rerum disputabamus, hoc est, de primordialibus causis, de uno etiam omnium principio,  Deo uidelicet, qui solus est sola ac prima causarum omnium causa, et supercausalis causa, et superessentialis bonitas, cuius participatione omnia principia, et omnes cause omnium rerum subsistunt, ipse uero nullum participat, quia omni principio superiori se uel secum existenti, non tamen [7 1Kb] cessentiali sibi, omnino caret, quod animo occurrebat, inseri [8 1Kb] . Quis enim de creatis causis recte quid dicet, nisi prius unicam omnium causam per se subsistentem, et a nulla precedenti se creatam pure perspiciat, in quantum de ineffabili datur fari, deque incomprehensibili comprehendi, de superante omnem intellectum intelligi? Cum his etiam quedam de reditu rerum mutabilium atque segregatarum per diuersas nature diuisiones et partes, quibus mundus  iste [9 1Kb] perficitur, iterum in principia sua, ex quibus procedunt, et in quibus immutabiliter subsistunt, dum finis omnium uenerit, eorumque, que in motu sunt, status apparuerit, post [10 1Kb] quem nichil mouebitur, breuiter prelibauimus [11 1Kb] . His itaque aliisque, ut diximus, secundi sermonis ordo texitur. Deinde consequentia questionum, ni fallor, exigit, tertium librum, Deo duce, de tertia uniuersalis nature consideratione, hoc est, de ea parte creature, que creatur et non creat, quicquid nobis in mente [12 1Kb] lux eterna patefecerit, texi. DISC. Non aliter disputandi uiam ingredi oportet, ut estimo. Nam si primus liber de natura [13 1Kb] cuncta creante et a nullo [14 1Kb] creata, deque solo Deo intellecta, secundus uero de ea, que et creatur et creat, et in primordiis rerum  cognoscitur, rationabili tractat progressione: num sequens [15 1Kb] est, ut et tertius de tertia, que creatur et non creat, constitutionis sue materiam suscipiat? Sed priusquam ad enodandam hanc nature partem transeamus, nosse uelim, qua ratione eam naturam, que ab omnium naturarum uniuersitate per excellentiam sui atque infinitatem remouetur, ueluti primam partem ipsius uniuersitatis ponere uoluisti. Uniuersitas siquidem formarum suarum partiumque numeris impletur, ac per hoc in infinitum non progreditur; suis enim finibus sursum uersus atque deorsum terminatur. Ab intellectuali siquidem creatura, que in angelis est constituta, et ut altius ascendamus, a primordialibus causis, supra quas uera ratio nil superius preter solum Deum  reperit, inchoans, per naturales ordines intelligibilium celestiumque essentiarum et uisibilium mundum istum constituentium, usque ad extremum totius creature ordinem, qui corporibus corporumque incrementis ac detrimentis [16 1Kb] impletur, uariis quoque decessionibus et successionibus [17 1Kb] per catholicorum elementorum in propria coitum, eorumque iterum [18 1Kb] in catholica solutionem peragitur, descendit. Creatrix uero [19 1Kb] totius uniuersitatis natura, quoniam infinita est, nullis finibus sursum uel deorsum concluditur; ipsa siquidem ambit omnia, et a nullo ambitur. Nec mirum, dum nec a seipsa ambiri sinitur [20 1Kb] , quia uniuersaliter nescit ambiri; quemadmodum uniuersaliter a seipsa, quanto magis ab alio, comprehendi, seu in aliquo definito uel definibili  supernaturaliter effugit intelligi. Nisi forte quis dicat, in hoc solo se ambit, dum se sapit ambiri non posse; in hoc se comprehendit, dum se sapit comprehensibilem [21 1Kb] non esse; in hoc se intelligit, dum sapit, in ullo se intelligi impossibile esse, quia omne quod est, et potest esse, superat. Et cum ita sit, nullusque recte philosophantium his rationibus temere resistat, cur intra uniuersitatis diuisiones a  te constituatur [1 1Kb] , non plane uideo. MAG. In diuisionibus uniuersitatis condite nullo modo eam posuerim. In diuisionibus autem ipsius uniuersitatis, que uno nature uniuersalis uocabulo comprehenditur, non uno, sed multiplici rationis intuitu ponendam iudicaui. Eo namque nomine, quod est natura, non solum creata uniuersitas, uerum etiam ipsius creatrix solet significari. Prima siquidem et maxima diuisio est uniuersalis nature in creatricem uniuersitatis condite, et creatam in ipsa condita uniuersitate, nimirum cum naturalis ista diuisio in omnibus uniuersitatibus in infinitum uniformiter seruetur. Nam uniuersalis boni prima sectio est in illud unum ac [2 1Kb] summum incommutabile per se et substantiale bonum, ex quo omne bonum manat, et in illud bonum,  quod participatione summi et incommutabilis boni bonum est. Similiter uniuersalis essentie, uniuersalis uite, uniuersalis sapientie, uniuersalis uirtutis eadem principalis diuisio est. In his enim ceterisque similibus primo discernitur ea natura, que per seipsam, a seipsa, in seipsa uere et immutabiliter essentia est, et uita, et sapientia, et uirtus, ab ea natura, que [3 1Kb] participatione summi boni aut tantum est; aut et est, et uiuit; aut et est, et uiuit, et sentit et ratiocinatur [4 1Kb] ; aut et [5 1Kb] est, et uiuit, et sentit et ratiocinatur et sapit [6 1Kb] . uidesne, quemadmodum totius uniuersitatis conditor primum in diuisionibus obtinet locum? Nec immerito, dum sit principium omnium, et inseparabilis ab omni diuersitate, quam condidit, et sine quo subsistere conditor [7 1Kb] non potest.  In ipso enim immutabiliter et essentialiter sunt omnia, et ipse est diuisio et collectio uniuersalis creature, et genus, et species, et totum, et pars, dum nullius sit uel genus, uel species, seu totum, seu pars, sed hec omnia ex ipso, et in ipso, et ad ipsum sunt. Nam et monas principium numerorum est, primaque progressio, et ab ea omnium numerorum pluralitas inchoat, eorundemque reditus atque collectio in ea consummatur. Siquidem omnes numeri uniuersaliter et incommutabiliter in monade subsistunt, et in omnibus eis totum et pars est, et totius diuisionis primordium, dum sit ipsa in seipsa neque numerus neque pars eius. Eadem ratio est centri in circulo seu sphera, signi in figura, puncti in linea. Cum igitur totius uniuersitatis diuisio ab  ipsius causa et creatrice incipiat, non eam ueluti primam partem uel speciem debemus intelligere, sed ab ea omnem diuisionem et partitionem inchoare, quoniam omnis uniuersitatis principium est, et medium, et finis. Et dum hec de ea et predicantur et intelliguntur, hoc est, dum in diuisionibus uniuersitatum primum locum obtineat, nemo tamen est pie credentium et ueritatem intelligentium, qui non continuo, absque ulla cunctatione exclamet, totius  causam [8 1Kb] uniuersitatis condite creatricem supernaturalem esse, et superessentialem, et supra omnem uitam, et sapientiam, et uirtutem, et supra omnia, que dicuntur, et intelliguntur, et omni sensu percipiuntur, dum sit horum omnium principium causale, et medium implens essentiale, et finis consummans, omnemque motum stabilitans, quietumque [9 1Kb] faciens, et ambitus, omnia, que sunt et que non sunt, circumscribens. DISC. His alte cauteque ratiocinationis collationibus [10 1Kb] libenter cedo, ac uerisimiles eas approbo. Sed priusquam ad considerandos effectus primordialium causarum, ex quibus maxime prima omnium et una [11 1Kb] creatrix causa solet denominari, accedas, ordinem naturalem earum nosse conuenit: adhuc enim mixtim indistincteque introductas  esse arbitror. Nam, ni fallor, ad earum effectuumque suorum perfectam notitiam non mediocre auxilium querentibus prestabit, si prius naturalis ordo, quo a creatore condite sunt, luculenter patefactus fuerit. MAG. Primordialium causarum seriem diuine prouidentie solers inuestigator sanctus Dionysius Areopagita in libro de diuinis Nominibus apertissime [12 1Kb] disposuit. Summe siquidem bonitatis, que nullius particeps, quoniam per se ipsam bonitas est, primam donationem et participationem [13 1Kb] asserit esse per se ipsam bonitatem, cuius participatione, quecunque, bona [14 1Kb] sunt. Ideoque per seipsam bonitas dicitur, quia per seipsam summum bonum participat. Cetera enim bona non per seipsa summum et substantiale bonum participant, sed per eam, que est per seipsam  summi boni prima participatio. Et [15 1Kb] hec regula in omnibus primordialibus causis uniformiter obseruatur, hoc est, quod per se ipsas participationes principales sunt unius omnium cause, que Deus est. Quoniam uero summe ac uere nature prima consideratio est, qua intelligitur summa ac uera bonitas, secunda uero, qua intelligitur summa ac uera essentia, nec [16 1Kb] immerito primordialium causarum secundum locum obtinet per seipsam essentia, que cum summe ac uere essentie prima participatio sit, omnia, que post se sunt, sua participatione accipiunt esse, ac per hoc non solum bona, uerum etiam existentia sunt, tertia diuine nature intentio est, qua intelligitur summa ueraque uita, ideoque tertia in primordialibus causis per seipsam uita connumeratur,  que summe ac uere uite prima per se participatio subsistens, ut omnia post eam uiuentia participatione eius uiuerent, creata est: hinc conficitur et bona, et [17 1Kb] existentia, et uiuentia esse. Eiusdem nature quarta theoria, qua summa ac uera ratio cognoscitur. Hinc perspicitur quartam [18 1Kb] inter primordiales per se ipsam ratio sessionem, primamque summe ac uere rationis participationem, omniumque post se rationabilium, hoc est, rationis participantium  possidere [1 1Kb] primordia. Diuine nature quinta theoria in summa ac uera intelligentia uersatur; intellectus enim est intelligens omnia, priusquam fiant. Ac per hoc quinta in ordine primordialium cognoscitur per seipsam intelligentia [2 1Kb] , cuius [3 1Kb] participatione intelligunt, quecunque intelligunt [4 1Kb] , et intellectus sunt; ipsa uero prima participatio summe ac uere intelligentie condita [5 1Kb] est. Sexta contemplatio diuine nature in uera summaque sapientia constituitur. Hinc non immerito inter primordiales causas sexto loco per seipsam sapientia collocatur, que prima participatio est summe ac uere sapientie, participatione uero sui omnibus post se sapientibus sapiendi causa creata est. uere ac summe nature [6 1Kb] septima contemplatio est, que considerat  summam ipsius ac ueram uirtutem. Ac per hoc per seipsam uirtus inter primordiales septimam sedem occupat, et est prima participatio summe ac uere uirtutis; cetere uero post eam uirtutum species participationes ipsius [7 1Kb] sunt. Octauus theorie gradus est, in quo mens pura summa ueraque [8 1Kb] diuine nature beatitudinem intuetur. Cuius prima participatio est [9 1Kb] per se beatitudo, quam ueluti octauam primordialium participant, beataque sunt [10 1Kb] , quecunque post se beata sunt, omnia. Nona in ordine theoria diuine ac summe ueritatis, cuius prima participatio est [11 1Kb] per seipsam ueritas, post quam et per quam quasi primordialium nonam [12 1Kb] uera sunt, quecunque uera sunt, omnia. Decima ponitur per seipsam eternitas, que prima participatio  est summe ac uere eternitatis, et post quam et per quam eterna sunt, quecunque eterna sunt [13 1Kb] , omnia. Eadem ratio est de magnitudine, de amore et pace, de unitate et perfectione; per has enim primordiales causas a summa omnium causa descendunt, quecunque magnitudinis, amoris, pacis, unitatis, perfectionis participantia sunt. Sufficiunt hec, ut arbitror, ad ea, que uolumus, manifestanda. Predicta siquidem theoria uniformiter in omnibus rerum omnium principiis, in infinitum progredientibus, mentis obtutibus deiformiter arridet ubique, siue in his, que et [14 1Kb] intelligi et nominari possunt, siue in his, que solo intellectu percipiuntur, significationibus tamen deficiunt, siue in his, que nec intellectu comprehenduntur, nec nominationibus  exprimuntur; fugiunt enim omnem sensum omnemque mentis contuitum; nimia siquidem altitudinis sue [15 1Kb] claritate obscurantur. In ipso enim sunt, de quo Apostolus dixit: Qui solus habet immortalitatem, et lucem habitat inaccessibilem. Nec mirum, si cause primordiales in infinitum protendantur. Ut enim prima omnium causa, ex qua, et in qua, et per quam, et ad quam condite sunt, infinita est, ita et ipse finem nesciunt, quo claudantur, preter  Creatoris sui uoluntatem. Et notandum, quod ordo iste primordialium causarum, quem a me exigis, ad certum progrediendi modum inconfuse discerni non in ipsis, sed in theoria, hoc est, in anime [16 1Kb] contuitu querentis eas [17 1Kb] , earumque, quantum datur, notitiam in seipso concipientis, eamque quodammodo ordinantis constitutus sit, ut de eis certum aliquid puraque intelligentia definitum pronuntiare possit. Ipse siquidem prime cause in seipsis unum sunt, et simplices, nullique cognito ordine definite, aut a se inuicem segregate; hoc enim in effectibus suis patiuntur [18 1Kb] . Et sicut in monade, dum omnes numeri sola ratione subsistunt, nullus tamen numerus ab alio numero discernitur; unum enim sunt, et simplex unum, et non ex multis compositum unum,  siquidem ex monade omnis numerorum multiplicatio progreditur in infinitum, non autem monas ex multiplicibus et a se progredientibus numeris ueluti in unum collectis conficitur: similiter primordiales cause, dum in principio omnium, in uerbo uidelicet Dei unigenito [19 1Kb] , substitute intelliguntur, unum simplex atque indiuiduum sunt, dum uero in effectus suos in infinitum multiplicatos procedunt, numerosam ordinatamque sui pluralitatem recipiunt, non quia causa omnium ordo non sit uel ordinatio, uel [20 1Kb] per seipsam ordinatio in principiis rerum non numeretur, cum omne ordinatum participatione ipsius sit ordinatum; sed quia omnis ordo in summa omnium causa, et in ipsius prima participatione unus ac simplex est, nullisque differentiis discernitur, ubi  omnes ordines a seipsis non discrepant, quoniam unum inseparabile sunt, unde rerum omnium multiplex ordo descendit. Ordo itaque primordialium causarum iuxta contemplantis animi arbitrium constituitur, in quantum earum cognitio de diuinis causis disputantibus datur. Licet enim pie ac pure philosophantibus ab unaquaque earum, prout uult, inchoare, et per ceteras mentis oculum, qui est uera ratio, ordine quodam contemplationis conuoluere, omnes, quascunque potest, percipiens, et in qualicunque earum terminum sue theorie constituere. Sicut nunc intentionis nostre humilis capacitas ex bonitate primordialium causarum, ueluti quodam ordine constitutarum, numerum cepit computare, et in ea, que dicitur per seipsam perfectio, ueluti  quinto decimo loco constituta finem exemplo dedit, quoniam exempli gratia has principales causas pro uiribus intentionis sue elegit, et, ut ei uisum est, ordinauit; non quod ita natura sua [21 1Kb] sint constitute, ubi omnia unum sunt, et simul et simpliciter sunt, sed quod querentibus eas, deque eis quiddam exempli gratia proferre uolentibus, sic uel sic, et multipliciter, et infinite, diuino radio illuminante, in theophaniis suis solent [22 1Kb] apparere. Et ut hoc exemplo  rerum sensibilium clarius elucescat [1 1Kb] , centrum et circumscriptum ei circulum diligenter intuere, rectasque lineas a centro inchoatas, et ad circulum porrectas [2 1Kb] , ibique terminatas. DISC. Sepe hoc aspexi, seu in animo per phantasiam interius, seu in figura uisibili corporeaque exterius sensui [3 1Kb] subiecta. MAG. Non intuitus es, quomodo omnes linee in centro adunantur, ut [4 1Kb] nulla illarum ab aliis discerni possit, nimirum, quia omnes in eo unum sunt, et nullo modo a seipsis discrepant, ita ut rationabiliter non iunctura linearum in unum, sed fons atque principium simplex et indiuiduum, ex quo siue naturaliter, siue arte, multiplex linearum numerus procedit, centrum definiatur; est enim centrum [5 1Kb] uniuersale linearum initium, in quo omnes  unum sunt. DISC. Hoc quoque in geometricis rationibus mihi apertissime suasum. Sed hec omnia plus animo quam sensu percipiuntur, siue interius per phantasiam [6 1Kb] , siue exterius per sensum [7 1Kb] de talibus uelit quis disputare [8 1Kb] . MAG. Recte dicis; hec enim et huiusmodi pura mentis acie diiudicantur. uides, ni fallor, in prima linearum progressione ab ipsa unitate, que in centro est, quantum sibi inuicem linee coniunguntur, ut uix discerni a se inuicem possint. Dum uero longius a centro protenduntur, latius paululum spatia, quibus a se inuicem segregantur, crescere incipiunt, donec ad extremum circulum, quo finiuntur, perueniant; ubi latissima sua diastemata mensurantur, hoc est, spatia inter lineas constituta, que sibi inuicem equalia sunt,  ut nulla eorum latiora aut angustiora aliis reperiantur. Quemadmodum et in ipsis lineis una eademque longitudo est in tantum, ut earum nulle longiores aliis aut breuiores sint, naturali rationabilique equalitate in utrisque seruata, in latitudine spatiorum dico et in longitudine linearum. DISC. Ita est, et [9 1Kb] plane intelligo. MAG. Quid, si uelis spatiorum et linearum numerum dignoscere, et in ordinem quendam redigere? Num potes speciale spatium, lineamue specialiter inuenire, ex quo, uel ex [10 1Kb] qua naturaliter ac proprie incipias? DISC. Mihi querenti non occurrit. Tanta siquidem equalitas in his preualet, ut nullum spatium ab alio, nulla linea ab alia per differentiam quandam seu proprietatem possit discerni. Nam et ille circulus, intra cuius ambitum  omnia colliguntur, ita sibimet in seipso similis est, ut nulla pars eius ab alia discernatur, seu natura, seu arte. Continua namque quantitate pollet, ac per hoc nullo certo principio inchoat, nullo constituto fine concluditur, sed totus sibimet in toto et principium est, et finis subsistit. Hinc est, quod circularis motus a Grecis, hoc est, principio carens recte nominatur, aliorumque motuum, id est, recti et obliqui, obtinet principatum. MAG. In his omnibus  non falleris, ut opinor; non enim aliter uera edocet ratio. Num itaque cernis, quod nulla lex figurarum tibi obstat [11 1Kb] , uel te cohibet [12 1Kb] , ut [13 1Kb] ab omni spatio seu linea incipias totam figuram et ordinare [14 1Kb] et numerare? Sic enim imperat ratio. Ac per hoc quot spatia lineeque sunt, tot principia finesque numerandi et ordinandi fieri possunt. DISC. Huic etiam conclusioni non resisto; sed, quorsum tendat [15 1Kb] , expecto nosse. MAG. Non aliorsum, nisi ut luce clarius cognoscamus, summos theologos eorumque pedisequos omnino posse, nulla ratione obstante, et ab omnibus primordialibus causis contemplationis eorum initium sumere, et in omnibus, prout cuique uisum fuerit, ipsius contemplationis finem constituere, ita ut, quot primordiales cause sint, et, ut cautius eloquar, quot in  contemplantium intellectibus quoquo modo formantur, seu formari possunt, tot earum ordines numerosaque pluralitas recte philosophantibus iuxta capacitatem singulorum theorie, prout quisque uoluerit, mirabili diuine prouidentie dispositione ultro sese offerunt [16 1Kb] ; et dum hec in mentibus theorizantium diuine discipline diuinarumque theophaniarum modis diuersis [17 1Kb] mirabilibusque [18 1Kb] peraguntur, ipse per seipsas omnium, que sunt, primordiales rationes uniformiter et incommutabiliter in uerbo Dei, in quo facte sunt, unum et id ipsum ultra omnes ordines omnemque numerum eternaliter subsistunt [19 1Kb] . DISC. Clare iam uideo tue intentionis ratiocinationisque finem, siquidem, ut arbitror, nil aliud suadere contendis, nisi ut in ipsis [20 1Kb]  principiis rerum nullus ordo naturaliter specialis queratur. Et merito. Quis enim in [21 1Kb] his, que supra omnem numerum omnemque ordinem excelsitudine sue nature a conditore omnium creata sunt, ordinem uel numerum rationabiliter quesierit, dum sint omnis numeri omnisque ordinis initia in semetipsis sibi inuicem unita, et a nullo inferioris nature contuitu discreta? Sola siquidem gnostica conditoris earum uirtus eas numerare, discernere, multiplicare, ordinare, diuidere non incongrue creditur posse. Quoniam uero modo quodam incognito, ultraque naturam reperto, in theophaniis suis mentibus contemplantium conformantur, in eis etiam et multiplicari, et diuidi, et numerari posse dignoscuntur [22 1Kb] , in intellectibus dico, prout datur eis contemplantium [23 1Kb] .  Ac per hoc conficitur, eas, id est primordiales causas, nullum ordinem intellectui, uel sensui cognitum in semetipsis recipere; in earum uero theorico, hoc est, contemplatiue animo quosdam ordines diuersos [24 1Kb] atque multiplices conceptione quadam intelligentie procedente in ratione per quasdam imaginationes uerisimiles nasci. Sed cum hec ita se habeant, non te crediderim sine aliqua speciali ratione principalium causarum connumerationem  ab ipsa per seipsam bonitate inchoasse. Non enim est rite disputantium, otiosum quid, causa carens dicere. MAG. Hoc fortassis non temere diceres, si de numero pie ac perfecte disputantium, et nullo modo de uere ratiocinationis semita declinantium, unum me esse cognosceres. Quoniam uero inter magnorum philosophorum extremos pedisequos uix locum inuenio habere [1 1Kb] , non incaute de processionibus meis per altissimos theorie ascensus promittendum. Sepe namque melioris ingenii puriorisque sine comparatione in ipsis ascensionibus inchoantes ingredi, aut errantes [2 1Kb] deuiauerunt, aut altius ascendere non ualentes, ad inferiora reuersi sunt, aut eas silentio honorificantes, altiora se attingere caute ac rationabiliter non  presumentes siluerunt. Perfectissimorum namque est [3 1Kb] diuinique radii splendoribus illuminatorum, ac per hoc ad sacratissima celestium mysteriorum abdita manu ductorum, altissima diuine [4 1Kb] theorie [5 1Kb] , hoc est [6 1Kb] gradus [7 1Kb] superare, ac sine ullo errore apertissime ueritatis speciem nulla caligine obstante [8 1Kb] intueri. Que quoniam ultra uires intentionis nostre constituta sunt, nec adhuc possumus attingere carnalium sensuum pondere oppressi, ne pigri uideamur in diuinis negotiis, talentum Dominicum in terra fodientes, ac sine ulla usura [9 1Kb] pecuniam domini negligentes, malique serui sententiam promerentes, de his, que nunc inter nos conferimus, quantum intima lux capacitati querentium se donauerit, quicquid uerisimilius uisum fuerit dicemus,  humilitatis regula ubique obseruata, ne nosmet esse estimemus, quod nos non sumus. Scriptum est enim: Noli altum sapere, sed time.

2. Hac igitur ratione specialiter principia rerum ab ipsa per seipsam bonitate incipere introductus sum. Perspexi siquidem, nec absque sanctorum Patrum auctoritate, et maxime Areopagite Dionysii, generalissimam diuinarum donationum esse per seipsam bonitatem, aliasque quodammodo precedere. Causa namque omnium creatrix bonitas, que Deus est, ad hoc ipsam causam, que per seipsam bonitas dicitur, primo omnium creauit, ut per eam omnia, que sunt, in essentias ex non existentibus adduceret. Diuine siquidem bonitatis proprium est, que non erant, in essentiam uocare. Uniuersitatis etenim [10 1Kb]  condite in essentiamque adducte diuina bonitas et plusquam bonitas et essentialis et superessentialis causa est. Si igitur Creator per suam bonitatem omnia de nichilo, ut essent, deriuauit, necessario intellectus per seipsum bonitatis, intellectum per seipsam [11 1Kb] essentie precedit. Non enim per essentiam introducta est bonitas, sed per bonitatem introducta est essentia. Nam et hoc apertissime Scriptura  pronuntiat, que dicit: Et uidit Deus omnia, et ecce bona ualde [12 1Kb] Non enim dicit: et uidit. Deus omnia, et ecce ualde sunt. Quid enim ualeret solummodo esse, adempto bene esse? Omnia siquidem, que sunt, in tantum sunt, in quantum bona sunt; in quantum autem bona non sunt, aut, ut ita dicam, in quantum minus bona sunt, in tantum non sunt. Ac per hoc adempta penitus bonitate, nulla remanet essentia. Simpliciter enim esse, uel eternaliter esse, sublato bene esse, et bene eternaliter [13 1Kb] esse, abusiue dicitur et esse et eternaliter esse. Subtracta itaque bonitate proprie non dicitur essentia, aut eterna essentia. Ac ne forte ad hec dicas, nunquid similiter possumus pronuntiare, subtracta penitus essentia [14 1Kb] nulla bonitas remanebit,  pereunte uero [15 1Kb] existentia nullum bonum subsistet, accipe maioris uirtutis argumentum. Non solum, que sunt, bona sunt; uerum etiam, que non sunt, bona dicuntur. Eoque amplius meliora dicuntur que non sunt, quam que sunt; nam [16 1Kb] in quantum per excellentiam superant essentiam, in tantum superessentiali bono, Deo uidelicet, appropinquant; in quantum autem [17 1Kb] essentiam participant, in tantum a superessentiali bono elongantur. Non esse autem, ut arbitror, dicuntur, que nec sensu, nec intellectu, pre nimia sui excellentia, inseparabilique unitate, ac simplicitate percipi possunt; esse uero estimantur, que intellectibus sensibusue succumbunt, et in quadam certa definitaque substantia differentiis [18 1Kb] proprietatibusque circumscribuntur, accidentibusque  [19 1Kb] subiecta, locis temporibusque uaria atque dispersa semel et simul esse non ualentia. uidesne igitur, quantum generalior est bonitas, quam essentia? Bonorum siquidem una species bonitatis [20 1Kb] est in his que sunt, altera in his que non sunt. Ac per hoc a [21 1Kb] generalioribus diuine largitatis donationibus inchoans, et per specialiores progrediens, ordinem quendam primordialium causarum theologia duce constitui.

3. DISC. Iam intelligo, non irrationabiliter te inchoasse principiorum considerationem. Quicunque enim recte diuidit, a generalissimis debet incipere, et per generaliora progredi, ac sic, prout uirtus contemplationis succurrit, ad specialissima peruenire. Quod etiam in ipsis rerum principiis, que primo  posuisti, interius perspiciens, ni fallor, intelligo. Ut enim bonitas ueluti quoddam genus est essentie, essentia uero species quedam bonitatis esse creditur; ita essentia genus est uite. Siquidem omnia, que sunt, diuiduntur in ea, que per se [22 1Kb] uiuunt, et ea [23 1Kb] , que per se [24 1Kb] non uiuunt. Non enim omnis [25 1Kb] essentia per se uiuit, aut uita est. Ac per hoc eorum, que sunt, una species est in his, que per se [26 1Kb]  uiuunt uel uita sunt, altera in his, que nec per se [1 1Kb] uitam participant, nec uita sunt. Hoc quoque in sequentibus potest inspici. Nam uita quoddam genus rationis est. Omnia siquidem, que uiuunt, aut rationabilia sunt, aut irrationabilia. Ac per hoc una species uite est rationalis, altera irrationalis [2 1Kb] . Rationis item duplex species arridet, una sapientia, altera scientia. Sapientia namque proprie dicitur uirtus illa, qua contemplatiuus animus, siue humanus, siue angelicus, diuina, eterna et incommutabilia considerat; siue circa primam omnium causam uersetur, siue circa primordiales rerum causas, quas Pater in uerbo suo semel simulque condidit, que species rationis a sapientibus theologia uocitatur. Scientia uero est uirtus, qua theoreticus animus,  siue humanus, siue angelicus, de natura rerum, ex primordialibus causis procedentium per generationem, inque genera ac species diuisarum, per differentias, et proprietates tractat, siue accidentibus succumbat, siue eis careat, siue corporibus adiuncta, siue penitus ab eis libera, siue locis et temporibus distributa, siue ultra loca et tempora sui simplicitate unita atque inseparabilis. Que species rationis Physica dicitur. Est enim Physica naturarum sensibus intellectibusque succumbentium naturalis scientia, quam semper sequitur morum disciplina. Et si quis intentus fuerit, eandem regulam aut in omnibus, aut in multis primordialibus causis reperiet; non quod, ut arbitror, primordialium causarum quedam quidem generaliora sint, quedam  uero [3 1Kb] specialiora; talis enim inequalitas [4 1Kb] in his, in quibus summa unitas, et summa equalitas pollet, impossibilis [5 1Kb] , ut arbitror, est [6 1Kb] ; sed quia in effectibus earum plures participationes aliarum, aliarum uero pauciores contemplantis animus, rerumque multiplex diuisio inuenit. Multipliciores siquidem sunt participationes per seipsam bonitatis, quam per seipsam essentie: unam quidem participant que sunt, et que non sunt; alteram uero solummodo que sunt. Eodem modo de ceteris principiis intelligere non alienum est a ueritate. Essentiam quoque [7 1Kb] participant que uiuunt, et que non uiuunt; uitam uero solummodo que uiuunt. uitam participant rationabilia et irrationabilia; rationem uero sola rationabilia. Rationem participant sapientia et  scientia; sapientiam uero soli illi intellectus, qui circa Deum ultra omnem naturam uisibilium et inuisibilium, et extra seipsas eterno et ineffabili motu, et circa rerum principia uoluuntur [8 1Kb] . Ac per hoc non in ipsis rerum principiis genera uel species, pluralitas paucitasque [9 1Kb] intuenda sunt, sed non [10 1Kb] in eorum participationibus, hoc est, non in ipsis causis in uerbo Dei uniformiter et incommutabiliter et equaliter factis, uerum in earum effectibus, quibus mundus uisibilis et inuisibilis impletur. In ipsis quidem  summa est equalitas ac nulla diuersitas, in his uero multiplex et infinita differentiarum uarietas. Sed quid sit participatio, nondum intelligo, sine cuius intelligentia nemo potest predicta ad purum dignoscere, ut arbitror. MAG. Omne quod est, aut participans, aut participatum, aut participatio est, aut participatum simul et [11 1Kb] participans. Participatum solummodo est, quod nullum superius se participat, quod de summo ac solo omnium principio, quod Deus est, recte intelligitur. Ipsum siquidem omnia, que ab eo sunt, participant, quedam quidem immediate per seipsa, quedam uero per medietates interpositas. Participans uero solummodo est, quod supra se naturaliter constitutum participat, a nullo uero infra se posito participatur, quoniam infra se nullus ordo  naturalis inuenitur; sicut sunt corpora, quorum participatione nulla rerum subsistit; non enim umbras inter subsistentes res connumeramus. Corpora nunc [12 1Kb] dico, non illa simplicia, inuisibilia, et uniuersalia, sed illa, que ex ipsis sunt composita, sensibusque et corruptioni, hoc est, solutioni obnoxia: cetera uero, quecunque ab uno omnium principio per naturales descensiones gradusque diuina sapientia ordinatos, usque ad extremitatem totius nature, qua corpora continentur, in medio sunt constituta, et participantia, et participata sunt et uocantur. Excellentissima namque, inter que et summum bonum superius nulla creatura interposita est, immediate Deum participant, et sunt principia omnium rerum, hoc est, primordiales cause,  circa et post unum principium uniuersale constitute, post quas sequentes essentie earum participatione subsistunt. uidesne, quemadmodum primus ordo uniuersitatis condite et particeps est unius omnium principii, et participatus ex subsequentibus se creaturis? Simili ratione de ceteris ordinibus intelligendum. Omnis enim ordo a summo usque deorsum in medio constitutus, hoc est, a Deo usque ad corpora uisibilia, et superiorem se ordinem participat, et ab inferiori se participatur, ac per hoc et participans est, et participatus; participatio uero in omnibus intelligitur. Ut enim inter numerorum terminos, hoc est, inter ipsos numeros, sub una ratione constitutos, similes proportiones; ita inter omnes ordines naturales, a summo usque deorsum, participationes  similes sunt, quibus iunguntur. Et quemadmodum in proportionibus numerorum proportionalitates sunt, hoc est, proportionum similes rationes, eodem modo in naturalium [13 1Kb] ordinationum participationibus mirabiles atque ineffabiles harmonias constituit creatrix omnium sapientia, quibus omnia in unam quandam concordiam, seu amicitiam, seu pacem, seu amorem, seu quocunque modo rerum omnium adunatio significari possit, conueniunt Sicut [14 1Kb] enim numerorum concordia, proportionis; proportionum  uero collatio, proportionalitatis: sic ordinum naturalium distributio, participationis nomen, distributionum uero copulatio, amoris generalis accepit, qui omnia ineffabili quadam amicitia in unum colligit. Est igitur participatior non cuiusdam partis assumptio, sed diuinarum dationum et donationum a summo usque deorsum per superiores ordines inferioribus distributio. Primum siquidem primo ordini immediate a summo omnium bono et datur, et donatur; uerbi gratia, datur esse, donatur [1 1Kb] bene esse: ipse uero primus ordo sequenti se distribuit esse et bene esse; ac sic distributio essendi, et bene essendi, a summo omnium bonorum datorum uel donationum fonte gradatim per superiores in inferiores usque ad extremos ordines defluit. Ubi notandum  duobus modis bene esse intelligi, uno, quo omnia, que sunt, bona dicuntur esse, quoniam a summo bono facta sunt, et in tantum sunt, in quantum participant bonitatem [2 1Kb] ; altero autem [3 1Kb] , quo omnia, que naturaliter bona subsistunt, uirtutum donationibus, ut eorum naturalis bonitas plus appareat, exornantur. Quamuis enim maxime ac principaliter rationali et intellectuali creature dona gratie, que uirtutis uocabulo solent significari, distribuantur, nulla tamen naturarum etiam extremarum secundum suam proportionem diuine gratie participationis expers esse arbitranda est. Ut enim omnia participant bonitatem, ita participant et gratiam [4 1Kb] ; bonitatem quidem ut sint, gratiam uero ut et [5 1Kb] bona et pulchra sint. Similiter de uita, de  sensu, de ratione, de sapientia, ceterisque diuinis dationibus et donationibus accipiendum; eodem enim modo per superiora inferioribus distribuuntur, in quantum perueniunt. Non enim omnes dationes usque ad extrema descendunt; esse siquidem et bene esse secundum naturam usque ad extremum uniuersitatis condite distribuitur, uita uero extremum ordinem non attingit. Non enim corpora per seipsa uiuunt, uel uita sunt, sed per superiorem se ordinem uiuere recipiunt; qui ordo in nutritiua et actiua uita constitutus est, inque seminibus uiget. Quid dicam de sensu, et ratione, et intellectu? Nempe omnibus patet, quia sensus usque ad irrationabilia descendit animantia, ratio et intellectus rationabilia et intellectualia non excedunt. Inter dationes autem et donationes  talis differentia est: dationes quidem sunt et dicuntur proprie distributiones, quibus omnis natura subsistit; donationes uero gratie distributiones, quibus omnis natura subsistens ornatur. Itaque natura datur, donatur gratia [6 1Kb] ; siquidem omnis creatura perfecta ex natura constat et gratia [7 1Kb] . Hinc conficitur, omnem essentiam datum, omnem uirtutem donum proprie uocari. Hinc theologia dicit: Omne datum optimum, et omne donum perfectum  desursum est, descendeus a Patre luminum. Sepe tamen sacra Scriptura et datum pro dono, et donum pro dato solet ponere. Sciendum quoque, uirtutem tripliciter intelligendam. Est enim uirtus substantialis; omne namque quod subsistit naturali quadam trinitate subsistit, essentia, uirtute, et operatione, de quibus in primo libro satis disputatum est. Secunda species uirtutis est [8 1Kb] , que pugnat aduersus corruptionem nature, ut sanitas aduersus egritudinem, scientia et sapientia aduersus dignorantiam et stultitiam. Tertia est, que opponitur malitie, ut humilitas superbie, castitas libidini. Que species in tantum patet, in quantum libere uoluntatis irrationabilis motus intellectuali [9 1Kb] nature porrigitur. In quantum enim malitia uitiorum  species multiplicat, in tantum bonitas uirtutum oppugnacula opponit. Et notandum, quod participatio significantius expressiusque, et ad intelligendum facilius a Grecis dicatur, in quorum lingua uel participationem significat, autem quasi , hoc est, post habens uel secundo habens, quoque quasi , hoc est, post-essentia uel secunda essentia. Hinc facillime datur intelligi, nichil aliud esse participationem, nisi ex superiori essentia secunde post eam essentie deriuationem, et ab ea, que primum habet esse, secunde, ut sit, distributio. Et hoc exemplis nature possumus argumentari.

4. Siquidem ex fonte totum flumen principaliter manat, et per eius alueum aqua, que primo surgit  in fonte, in quantamcunque longitudinem protendatur, semper ac sine ulla intermissione defunditur. Sic diuina bonitas, et essentia, et uita, et sapientia, et omnia, que in fonte omnium sunt, primo in primordiales causas defluunt, et eas esse faciunt, deinde per primordiales causas [10 1Kb] in earum effectus ineffabili modo per conuenientes sibi uniuersitatis ordines decurrunt, per superiora semper ad inferiora defluentia [11 1Kb] , iterumque per secretissimos nature poros occultissimo meatu ad fontem suum redeunt. Inde enim [12 1Kb] est omne bonum, omnis essentia, omnis uita, omnis sensus, omnis ratio, omnis sapientia, omne genus, omnis species, omnis pulchritudo [13 1Kb] , omnis ordo, omnis unitas, omnis equalitas, omnis differentia, omnis locus, omne  tempus, et omne quod est, et omne quod non est, et omne quod intelligitur, et omne quod sentitur, et omne quod superat sensum et intellectum. Summe siquidem ac trine soliusque uere bonitatis in seipsa immutabilis motus et simplex multiplicatio et inexhausta a seipsa, in seipsa, ad seipsam diffusio causa omnium, immo omnia est. Si enim intellectus omnium est omnia, et ipsa sola intelligit omnia; ipsa igitur sola est omnia, quoniam sola  gnostica uirtus est ipsa, que, priusquam essent omnia, cognouit omnia, et extra se non cognouit omnia, quia extra eam nichil est, sed intra se habet omnia. Ambit enim omnia, et nichil intra se est, in quantum uere est, nisi ipsa, quia sola uere est. Cetera [1 1Kb] , que dicuntur esse, ipsius theophanie sunt, que etiam in ipsa uere subsistunt. Deus itaque est [2 1Kb] omne, quod uere est, quoniam ipse facit omnia, et fit in omnibus, ut ait sanctus Dionysius Areopagita. Omne namque [3 1Kb] , quod intelligitur et sentitur, nichil aliud est, nisi non apparentis apparitio, occulti manifestatio, negati affirmatio, incomprehensibilis comprehensio, ineffabilis fatus, inaccessibilis accessus, inintelligibilis intellectus, incorporalis corpus, superessentialis essentia, informis forma, immensurabilis  mensura, innumerabilis numerus, carentis pondere pondus, spiritualis incrassatio, inuisibilis uisibilitas, illocalis localitas, carentis tempore temporalitas, infiniti definitio, incircumscripti circumscriptio, et cetera, que puro intellectu et cogitantur, et perspiciuntur, et que memorie finibus capi nesciunt, et mentis aciem fugiunt. Et hoc exemplis nostre nature possumus conficere. Nam et noster intellectus, cum per se sit inuisibilis et incomprehensibilis, signis tamen quibusdam et manifestatur et comprehenditur, dum uocibus uel literis uel aliis nutibus, ueluti quibusdam corporibus incrassatur, et dum sic extrinsecus apparet [4 1Kb] , semper intrinsecus inuisibilis permanet, dumque in uarias figuras sensibus comprehensibiles  prosilit, semper statum sue nature incomprehensibilem non deserit, et priusquam exterius patefactus fiat, intra [5 1Kb] seipsum seipsum mouet. Ac per hoc et silet, et clamat; et dum silet, clamat; et dum clamat, silet; et inuisibilis uidetur, et dum uidetur, inuisibilis est; et incircumscriptus circumscribitur, et dum circumscribitur, incircumscriptus perseuerat; et dum uult, uocibus et literis incorporatur; et dum incorporatur, incorporeus in seipso subsistit; et dum sibi ueluti quedam uehicula, quibus ad aliorum sensus possit prouehi [6 1Kb] , de eris materia, uel sensibilibus figuris efficit, mox, ut ad sensus exteriores eorum peruenerit, ipsa uehicula deserens, solus per seipsum absolutus, intima corda penetrat, aliisque intellectibus se miscet, et fit unum cum  his, quibus copulatur. Et cum hoc [7 1Kb] peragat, semper in seipso manet; et dum mouetur, stat; et dum stat, mouetur; est enim status mobilis, et motus stabilis; et dum aliis adiungitur, suam simplicitatem non relinquit; et multa alia, que mirabiliter et ineffabiliter de natura, que ad imaginem Dei facta est, excogitari possunt [8 1Kb] . Sed hec exemplo sufficiunt ad insinuandam diuine bonitatis ineffabilem diffusionem per omnia a summo usque deorsum,  noc est, per uniuersitatem ab ipsa conditam, que ineffabilis diffusio [9 1Kb] et facit omnia, et fit in omnibus, et omnia est. DISC. Sufficiunt sane, et copiose affluunt, in quantum res ineffabilis quibusdam similitudinibus fari potest, dum omni [10 1Kb] similitudine remota sit. Predicta siquidem similitudo, quam exempli gratia ab intellectu nostro [11 1Kb] suscepisti, in hoc deficit, ut opinor, ab ea, cuius similitudo est, quod intellectus, ut dicis, uehicula illa, in quibus ad aliorum sensus inuehitur, de materia extra se creata et facit, et suscipit; diuina uero bonitas, extra quam nichil est, non de aliquo apparitionis sue materiam sumpsit, sed de nichilo.

5. Sed cum audio, uel dico, diuinam bonitatem omnia de nichilo creasse, non intelligo, quid eo nomine,  quod est nichil de nichilo [12 1Kb] , significatur, utrum priuatio totius essentie, uel substantie, uel accidentis, an diuine superessentialitatis excellentia. MAG. Non facile concesserim, diuinam superessentialitatem nichil esse [13 1Kb] , uel tali nomine priuationis posse uocari. Quamuis enim a theologis dicatur non esse, non eam tamen nichil esse suadent, sed plusquam esse. Quomodo enim causa omnium, que sunt, nulla essentia intelligeretur esse, cum omnia, que sunt, eam uere esse doceant, nullo uero argumento eorum, que sunt, intelligitur, quid sit? Si igitur propter ineffabilem excellentiam et incomprehensibilem infinitatem diuina natura dicitur non esse, nunquid [14 1Kb] sequitur, omnino nichil esse, dum non aliam ob causam predicetur non esse, sed superessentialis [15 1Kb] ,  nisi quod in numero eorum, que sunt, numerari eam [16 1Kb] uera non sinit ratio, dum super omnia, que sunt et que non sunt, esse intelligatur. DISC. Quid ergo intelligam, queso, te audiens, Deum de nichilo omnia, que sunt, fecisse? MAG. Intellige ex non existentibus existentia per uirtutem [17 1Kb] bonitatis diuine facta fuisse. Ea enim, que non erant, acceperunt esse de nichilo. Namque facta sunt, quia non erant, priusquam fierent. Eo namque uocabulo, quod est nichilum, non aliqua materies existimatur [18 1Kb] , non causa quedam existentium, non ulla processio seu occasio, quam sequeretur eorum, que sunt, conditio, non aliquid Deo cessentiale et ceternum, neque extra Deum per se subsistens, seu ab aliquo, unde Deus ueluti  materiem quandam fabricationis mundi susceperit, significari; sed omnino totius essentie priuationis nomen erat, et, ut uerius dicam, uocabulum est absentia totius essentie [19 1Kb] . Priuatio enim habitudinis est ablatio. Quomodo autem, fortassis quis dixerit [20 1Kb] , poterat fieri [21 1Kb] priuatio, priusquam fieret habitus? Nullus enim habitus erat, antequam omnia, que sunt, habitudinem subsistentie acciperent. DISC. Eo igitur nomine, quod est nichilum, negatio  atque absentia totius essentie uel substantie, immo etiam cunctorum, que in natura rerum creata sunt, insinuantur [1 1Kb] . MAG. Ita est, ut arbitror. Nam pene [2 1Kb] omnes sacre Scripture expositores in hoc consentiunt, quod conditor uniuerse creature non de aliquo, sed de omnino nichilo, quecunque uoluit fieri, fecit. DISC. Nebulis ualde tenebrosis cogitationum mearum undique cinctum me esse sentio. In talibus [3 1Kb] equidem nil mihi remanet, nisi sola fides, quam sanctorum Patrum tradit auctoritas. Dum uero de his, que sola fide retineo, aliquid conor ad purum intelligentie habitum perspicere, fugientium me subtilissimarum rationum nimia obscuritate, immo etiam nimia claritate, aciem mentis reperculsus [4 1Kb] repellor. MAG. Dicas, queso, ubi  nunc hesitas, et quid te tantum perturbat, ut ad nullum pure intelligentie habitum ualeas, ut ais, peruenire, aut ubi nostra ratiocinatio uacillat, quando te ad nullam certam definitionem rerumque cognitionem potest adducere. DISC. Magnanimum te esse, meeque tarditatis morulas patienter sustinere postulo. Crediderim namque, has rerum tenuissimas inquisitiones etiam perfectiorum me interioribus oculis non tam facile lucescere, ut confestim ad firmum animi habitum possint adherere, presertim dum ex his, que hactenus inter nos [5 1Kb] iam dudum [6 1Kb] ueluti ad liquidum perducta [7 1Kb] sunt, hec mihi nunc obscura uidentur ingeri. Confectum est enim inter nos de primordialibus rerum omnium causis, quod [8 1Kb] a Patre in uerbo suo ingenito, hoc  est, in sua sapientia et [9 1Kb] simul et semel sunt eternaliter facta, ita ut, quemadmodum ipsa sapientia Patris eterna [10 1Kb] est, suoque Patri ceterna, sic [11 1Kb] etiam cuncta, que in ea [12 1Kb] facta sunt, eterna sint, eo excepto, quod in ipso omnia facta sunt; que non est facta, sed genita, et factrix. Siquidem in condenda uniuersali creatura sicut una eademque est [13 1Kb] Patris et Filii uoluntas, ita una eademque est operatio. In primordialibus itaque suis causis omnia in sapientia Patris eterna sunt, non tamen ei [14 1Kb] ceterna. Precedit enim causa effectus suos. Ut enim intellectus artificis artis intellectum precedit, intellectus autem artis precedit intellectum eorum, que in ea et per eam fiunt [15 1Kb] , ita intellectus Patris artificis intellectum sue artis, hoc est, sue sapientie,  in qua condidit omnia, antecedit. Deinde intellectum ipsius artis omnium, que in ea et per eam facta sunt, sequitur cognitio [16 1Kb] . Omne siquidem, quod uera ratio quoquo modo precessionis precedere [17 1Kb] inuenit, iuxta naturalem consequentiam precedere necesse est. Ac per hoc artifex omnium Deus Pater secundum causam artem suam precedit; artifex siquidem causa sue artis est, ars autem sui artificis non est causa; ipsa uero ars  precedit omnia, que in ea, et per eam, et ab ea subsistunt; eorum namque causa est. Hinc conficitur, in Patris sapientia omnia eterna esse, non tamen ei ceterna. MAG. Hec [18 1Kb] iamdudum inter nos discussa, et ad inconcussum mentis habitum deducta sunt [19 1Kb] uera ratione, sacrorumque Patrum testimoniis in hoc consentientibus. DISC. [20 1Kb] Num itaque uides, quod non immerito moueor, et aduersantibus sibi inuicem diuersarum cogitationum fluctibus allidor? Nam quomodo hec sibi inuicem conuenire possunt? Si omnia, que sunt, in sapientia creatrice eterna sunt, quomodo de nichilo sunt facta? Quomodo enim potest eternum esse, quod priusquam fieret, non erat? Et [21 1Kb] quod incipit esse in tempore et cum tempore, quomodo potest esse in eternitate? Omne  siquidem eternitatis particeps nec incipit esse, nec desinit. Quod autem non erat, et incipit esse, necessario desinet esse, quod est. Omne namque, quod initio non caret, fine carere non potest. Non inuenio itaque, quomodo hec sibi inuicem non oppugnant, qua ratione et omnia in sapientia Dei eterna sunt, et de nichilo facta, hoc est, priusquam fierent, non erant. Nisi forte quisdicat, primordiales rerum omnium causas in sapientia Patris semper esse eternas, informem uero materiem, in qua et per quam in effectos suos per generationem proueniunt in genera et species, quibus mundus impletur, eternam non esse. Sed quisquis hoc dixerit, cogetur fateri, materiam de nichilo factam causaliter intra eternas rerum causas non connumerandam.  Et si hoc concesserit, necessario concludetur et cogetur dare, non omnia, sed quedam in sapientia Patris eterna esse. Materiem autem informem in numero omnium, que a Deo facta sunt in sapientia sua, connumerari, nemo recte philosophantium abnegarit. Quomodo enim rerum omnium causas in uerbo Dei eternaliter conditas esse, informem uero materiem sua causa carere quis potest dicere [22 1Kb] , omnino non reperio. Proinde [23 1Kb] , si in numero uniuersitatis condite materia concluditur, necessario sequitur, ut ipsius causa ex numero causarum eternaliter in sapientia Dei creatarum non excludatur. MAG. De informi materia, quam Greci uocant, nullus in sacra Scriptura exercitatorum, naturarum conditionem recta ratione considerans, ambigit, quod  a conditore omnium et causaliter inter causales, et inter causarum effectus secundum suas proportiones condita sit. Qui enim fecit mundum de materia informi, ipse fecit informem materiem de omnino nichilo, siquidem non alius est auctor mundi de informi materia facti, et alius ipsius materie de omnino nichilo prius create, sed unus atque idem utriusque est conditor, quoniam ab uno principio omnia que sunt, siue informia, siue formata, procedunt.  Ab uno enim uniuersitas creata est, sicut a monade omnes numeri, et a centro omnes linee erumpunt. Nam et in hoc maxime secularium philosophorum, qui de mundi huius factura tractare ausi sunt, error conuincitur, quoniam informem materiem ceternam Deo esse dixerunt, de qua Deus ueluti extra se subsistente et ceterna sibi suorum operum sumpsit [1 1Kb] auspicium. Indignum namque eis uisum est, materiem informem a Deo fieri creatam. Quomodo enim, inquiunt, ex forma omnium informe fieret, ab immobili et in nullo in seipso uariabili uarium ac mutabile, ab eo, cui nichil accidit, uariis accidentibus subiectum, a non [2 1Kb] distento per spatia locorum et temporum, quod recipit locorum temporumque interualla, et quantitatum? Similiter ab eo,  quod nulli qualitati subditum, diuersarum qualitatum figurarumque receptiuum, ab incorruptibili corruptibile, a simplici compositum et cetera id genus, sue false ratiocinationis nebulis obcecati? Nos autem sacre Scripture ueritatem inspicientes, diuinorumque ipsius interpretum uestigia sequentes, et informitatem rerum omnium, et formas, et omne, quod in eis, siue secundum essentiam, siue secundum accidens est, ab una omnium causa condita esse, et per fidem credimus, et quantum datur per intellectum consideramus.

6. Non enim uniuersitatis conditor omnipotens, et in nullo deficiens, et in infinitum tendens, similia sibi solummodo, uerum etiam dissimilia creare potuit [3 1Kb] et creauit. Nam si solummodo sui similia,  hoc est uere existentia, eterna, incommutabilia, simplicia, inseparabiliter unita, incorruptibilia, immortalia, rationalia, intellectualia, scientia, sapientia, ceterasque uirtutes condiderit, in dissimilium et oppositorum creatione defecisse uideretur, et non omnino cunctorum, que ratio posse fieri docet [4 1Kb] , opifex iudicaretur. Dissimilia autem sui et opposita dicuntur esse [5 1Kb] et sunt omnia, que predictis uirtutibus opponuntur, non ut negatiua seu priuatiua, sed nature dissimilitudine et oppositione. Siquidem perfecte essentie similiter in genera formasque per differentias et proprietates, uniformiterque ordinate per singulas species, omni confusione subtracta, imperfectio [6 1Kb] informis adhuc materie [7 1Kb] et mobilitas opponitur [8 1Kb] , eternis temporalia, immutabilibus  mutabilia, simplicibus composita, et cetera [9 1Kb] , que ueluti ex diametro sibi inuicem e contrario respondent. Horum itaque omnium, similium dico et dissimilium, unus atque idem artifex est, cuius omnipotentia in nullius nature deficit operatione. Proinde [10 1Kb] pulchritudo totius uniuersitatis condite, similium et dissimilium, mirabili quadam harmonia constituta est, ex diuersis generibus uariisque  formis, differentibus quoque substantiarum et accidentium ordinibus, in unitatem quandam ineffabilem compacta. Ut enim organicum melos ex diuersis uocum qualitatibus et quantitatibus [11 1Kb] conficitur, dum uiritim separatimque sentiuntur, longe a se discrepantibus intentionis et remissionis proportionibus segregate, dum uero sibi inuicem coaptantur secundum certas rationabilesque artis musice regulas per singulos tropos, naturalem quamdam dulcedinem reddentibus: ita uniuersitatis concordia, ex diuersis nature unius subdiuisionibus a se inuicem, dum singulariter inspiciuntur, dissonantibus, iuxta conditoris uniformem uoluntatem coadunata est. His itaque definitis non immerito, ut inquis, diuersis cogitationum fluctibus sibi inuicem  aduersantibus allideris [12 1Kb] . Confectum est enim et inconcusse definitum, omnia, que sunt et que non sunt, ab uno omnium principio confluere, siue in primordialibus causis semel et simul in uerbo Dei unigenito eternaliter factis, siue in materia informi, ex qua primordiales cause uisibilis creature apparitionis sue [13 1Kb] per generationem occasiones [14 1Kb] acceperunt, siue in effectibus earum, quibus mundus iste ab initio usque ad finem naturali ordine diuina prouidentia [15 1Kb] ministrante peragitur. Sicut [16 1Kb] ait Dominus: Pater meus usque in me [17 1Kb] operatur et ego operor. Sed quemadmodum hec ueluti sibimet aduersantia in unam quandam intelligentie copulam conueniunt, hoc est, quomodo omnia simul et eterna et facta sunt, non solum tibi, uerum  etiam et mihi diligentissima rationis inquisitione dignum esse uidetur.

7. DISC. Dignum quidem. Hac enim questione nullam altiorem inquisitoribus ueritatis querendam esse arbitror. Etenim, ut prediximus, facta eternis opponuntur. Ac per hoc, si facta, non sunt eterna; si eterna, non sunt [18 1Kb] facta. Nam ut eadem et [19 1Kb] eterna simul et facta sint, qua ratione doceri ualeat, non mihi occurrit. Proinde [20 1Kb] nil aliud restat, ut estimo, nisi ut aut ista penitus pre nimia sui altitudine silentio honorificetur, aut, si quid tibi de ea uidetur inuestigandum, inuestigare incipias. MAG. Utrumque mihi uidetur, ut et [21 1Kb] eandem, quantum acies contemplationis nostre Deo illuminante ex nimio subtilitatis sue fulgore non repellitur, inuestigare  non pigeat, ne desidie seu inertie culpam incurramus; ubi uero intentionis nostre uirtutem exsuperat, et non patitur mentibus adhuc terrena habitatione depressis perspici, et ad purum dignosci, silentio cordis et oris honorificanda est, ne quid temere de ea definiamus. DISC. Ita fiat, ac sine mora huius inquisitionis uiam arripe.

8. MAG. De eo, quod omnia in uerbo Dei unigenito  eterna sunt [1 1Kb] , primo dicendum iudico. DISC. Nec aliter uolo. Ab eo enim, quod precedit, ratiocinatio est inchoanda. Precedit autem [2 1Kb] eternitas facturam. Ab ea [3 1Kb] igitur est inchoandum. MAG. Esto igitur [4 1Kb] intentus, et uide, ne quid incaute concedas, ne iterum te concessisse peniteat. DISC. Ingredere; intentus sum, ne quid temere concedam. MAG. Quid tibi uidetur? Num Deus accidentium capax est? DISC. Absit ab his, qui de ueritate sanum sentiunt, hoc dicere uel cogitare. Natura enim ipsius simplex est, et plusquam simplex, omnibusque accidentibus absoluta, et plusquam absoluta. MAG. Nihil ergo Deo accidit? DISC. Omnino nichil. MAG. Itaque non est ei accidens, uniuersitatem condere. Eam tamen condidisse Scriptura sacra non  tacet, sed aperte clamat, dicens: In principio fecit Deus celum, et terram, et cetera, que de operibus primorum sex dierum leguntur. DISC. Deus [5 1Kb] et uniuersitatem creaturarum condidit, eamque condidisse non est ei accidens. MAG. Non ergo erat subsistens, antequam uniuersitatem conderet. Nam si esset, conditio sibi rerum accideret. DISC. Deum precedere uniuersitatem credimus, non tempore, sed ea sola ratione, qua causa omnium ipse intelligitur. Si enim tempore precederet, accidens ei secundum tempus facere uniuersitatem foret. Quoniam uero ea sola ratione, qua causa est, uniuersitatem ab eo conditam precedit, sequitur, uniuersitatis conditionem non esse Deo secundum accidens, sed secundum quandam ineffabilem rationem, qua  causatiua in causa sua semper subsistunt. MAG. Si igitur nulla alia ratione Deus uniuersitatem a se conditam precedit, preter illam solam, qua ipse causa est; ea uero causatiua, et omne causatiuum semper in causa subsistit, aliter enim nec causa causa est, nec causatiuum causatiuum; Deoque non accidit causalis esse, semper enim causa et [6 1Kb] est, et erat, et erit; semper igitur causatiua in sua causa subsistunt, et substiterunt, et substitura sunt: proinde uniuersitas in sua causa, quoniam causatiua est, hoc est, sue cause particeps, eterna est. Totius ergo [7 1Kb] creature uniuersitatem eternam esse in uerbo Dei manifestum est. DISC. Huic conclusioni contradicere non ualeo, dum sine ulla ambiguitate considero, omnes numeros in monade, et  omnes lineas in centro eternaliter et uniformiter subsistere. Et quamuis actu et opere numerantis et lineantis in uarias numerorum species figurasque formentur, semper tamen in principiis suis, in monade dico et centro, uniformiter permanent, nec unquam sine eis principia intelliguntur fuisse, nec in ipsis principiis fieri inchoasse, et dum ab eis multipliciter profluunt, uniformi tamen ratione eterno atque incommutabili statu in eis esse non  desinunt. MAG. Simillimo uerissimoque usus es exemplo. Testimonia quoque et sacre Scripture et sanctorum Patrum omnia in Deo esse eterna perhibent [8 1Kb] . Apostolus: In quo uiuimus, inquit, et [9 1Kb] mouemur, et sumus. In Deo enim sumus per excellentem et ante existentem in ipso nostre essentie rationem; mouemur autem in Deo secundum precedentem in ipso bene essendi rationem per uirtutes bone actionis. Porro in Deo uiuimus secundum precedentem in ipso [10 1Kb] semper uiuendi et existendi rationem. Et ne quis estimaret, aliud nos esse, et aliud nostras rationes, non dixit, in quo nostre rationes uiuunt et mouentur, et sunt, sed dixit, in quo uiuimus, et mouemur, et sumus. Nihil enim aliud nos sumus, in  quantum sumus, nisi ipse rationes nostre eternaliter in Deo substitute. Sanctus item Augustinus in opusculis suis operationis diuine quadriformem rationem exponens, secunda in uerbi Dei dispensatione non facta, sed eterna esse affirmat; ubi non solum secula, uerum etiam omnia quibus secula et peraguntur et implentur, uoluit intelligi. Operatio, inquit, diuina, que secula creauit et gubernat, quadriformi ratione distinguitur. Primo, quod in uerbi Dei dispensatione non facta, sed eterna sunt, qui nos Apostolo teste ante tempora secularia predestinauit in regnum. Item alibi de Trinitate scribens: uerbum Dei, inquit, per quod facta sunt omnia, ubi incommutabiliter uiuunt omnia, non solum, que fuerunt, uerum etiam, que futura sunt; nec tum in ipso  fuerunt, nec futura sunt [11 1Kb] , sed tantummodo sunt; et omnia unum sunt, et magis unum est. Item in Exemero de Deo uerbo: Aliter, inquit, sub ipso sunt ea, que per ipsum facta sunt, aliter in ipso sunt ea, que ipse est. Tanquam aperte diceret: Aliter sub illo sunt, dum per generationem facta in generibus, et formis, locis quoque, temporibusque [12 1Kb] uisibiliter per materiem apparent; aliter in ipso sunt, dum in primordialibus rerum causis, que non solum in Deo. uerum etiam Deus sunt, eternaliter intelliguntur. Et ideo ait [13 1Kb] : ea, que ipse est; non quod alia sint, que in Deo sunt, et Deus esse discuntur propter unitatem nature, et alia, que per generationem in mundum ueniunt, sed quia una eademque rerum natura aliter consideratur in eternitate uerbi Dei,  aliter in temporalitate constituta [14 1Kb] mundi. Sanctus [15 1Kb] quoque Dionysius Aeropagita in capitulo de perfecto et uno Deo loquens: Unum, inquit, dicitur, quia omnia uniuersaliter est; nullum enim existentium est non participans unius. Et paulo post: Itaque et hoc cognoscendum, quia secundum unum uniuscuiusque precogitata [16 1Kb] est species, unire dicitur unita; et omnium est unum exemplar, et si interimas unum, neque uniuersitas, neque aliud aliquod [17 1Kb] existentium  erit; omnia enim in seipso unum uniformiter preambit, et circumprendit. His atque huiusmodi exemplis atque [1 1Kb] testimoniis in unum collectis, apertissime datur intelligi, omnia in uerbo Dei non solum eterna, uerum etiam [2 1Kb] ipsum uerbum esse. Quoniam uero et facta simul omnia, et eterna esse [3 1Kb] in uerbo Dei sacre Scripture testimoniis planissime declaratur, Ioannes Euangelista: Omnia, inquit, per ipsum facta sunt, et sine ipso factum est nichil. Ecce, apertissime facta esse omnia in uerbo dicit. Sed, ne quis existimaret [4 1Kb] , facta esse solummodo, et non eterna, sequitur: Quod factum est in ipso, uita erat. Ac si dixisset, quod factum est, siue in principalibus causis, siue in earum effectibus, in ipso uerbo, in quo rationes omnium eterne sunt, uita erat. Item [5 1Kb] Apostolus: In quo creata sunt omnia,  que sunt in celis et que in terra, siue uisibilia siue inuisibilia, siue Throni, siue Dominationes, siue Principatus, siue Potestates; omnia ex ipso et per ipsum et in ipso creata sunt. Causas enim, ut ait beatus Maximus, eorum, que facta sunt, habens [6 1Kb] ante secula presubstitutas uoluntate bona, secundum eas uisibilem et inuisibilem ex non existente [7 1Kb] substituit creaturam; ratione et sapientia secundum opportunum tempus et fecit, et facit, et que uniuersaliter sunt, et que per singula---causam quidem angelorum creans produxisse credimus causam uniuscuiusque complentium mundum, qui super nos est, essentiarum et uirtutum, rationem hominum, rationem [8 1Kb] uniuscuiusque ex Deo esse accipientium---in se ipsum omnia recapitulans, hoc est consummans,  per quem et esse, et permanere, et [9 1Kb] ex quo, que genita sunt, quantum genita sunt, et ad quem genita sunt, manentia et mota participant Deum. Omnia enim participant, quod [10 1Kb] ex Deo facta sunt, proportionaliter Dominum, siue per intellectum, siue rationem, siue sensum, siue motum uitalem, siue essentialem et habitam opportunitatem, ut magno et diuino manifestatori Dionysio uidetur Areopagite. Neminem itaque fidelium pieque sacram Scripturam inuestigantium dubitare oportet de eo [11 1Kb] , quod omnia in Deo uerbo et [12 1Kb] eterna simul et facta sunt. Nam et uera ratio et sacre Scripture auctoritas in hoc unanimiter consentiunt, et non alia esse, que eterna sunt, et alia, que facta, sed eadem sunt [13 1Kb] simul et eterna et facta. Qua uero [14 1Kb] ratione eterna  sunt [15 1Kb] facta, et facta eterna [16 1Kb] possimus [17 1Kb] intelligere, exigis a me non immerito explanare. Siquidem id ipsum eternum et factum subsistere, uidetur tibi [18 1Kb] uere rationi non conuenire, et fortassis nondum ego ipse, quomodo hoc conueniat, ad purum dignosco. DISC. Incipe itaque de hac questione,  si quid dicendum, et inquirere et aperire.

9. MAG. Rationes omnium rerum, dum in ipsa natura uerbi, que superessentialis est, intelliguntur, eternas esse arbitror. Quicquid enim in Deo uerbo substantialiter est, quoniam non aliud preter ipsum uerbum est, eternum esse necesse est. Ac per hoc conficitur, et ipsum uerbum, et multiplicem totius uniuersitatis condite principalissimamque rationem id ipsum esse. Possumus etiam sic dicere: Simplex et multiplex rerum omnium principalissima ratio Deus uerbum est. Nam a Grecis uocatur, hoc est, uerbum, uel ratio, uel causa. Inde, quod in greco Euangelio scribitur [19 1Kb] : potest interpretari: In principio erat uerbum, uel in principio erat ratio, uel in principio erat causa.  Quodcunque enim [20 1Kb] horum quis dixerit, a [21 1Kb] ueritate non deuiabit. Nam unigenitus Dei Filius et uerbum est, et ratio, et causa. uerbum quidem, quia per ipsum Deus Pater dixit fieri omnia, immo etiam ipse est [22 1Kb] Patris dicere, et dictio, et sermo [23 1Kb] ; sicut ipse ait in Euangelio: Et sermo, quem locutus sum uobis, non est meus, sed ipsius, qui misit me. Tanquam diceret aperte: Ego, qui sum sermo Patris, qui locutus sum uobis, non sum meus, sed loquentis in me Patris, et ex [24 1Kb] secretis substantie sue sinibus me gignentis, et omnia per me, hoc est, gignendo me facientis. Ratio uero, quoniam ipse est omnium uisibilium et inuisibilium principale exemplar, ideoque a Grecis , id est species uel forma dicitur. In ipso enim Pater omnia, que uoluit fieri,  priusquam fierent, uidit facienda. Causa quoque est, quoniam occasiones omnium eternaliter et incommutabiliter in ipso subsistunt. Quoniam igitur Dei Filius et uerbum, et ratio, et causa est, non incongruum dicere, simplex et in se infinite multiplex creatrix uniuersitatis condite ratio et causa Dei uerbum [25 1Kb] est. Ac sic recurreret, Dei uerbum est simplex, et in se infinite multiplex creatrix uniuersitatis condite, et ratio, et causa [26 1Kb] . Simplex quidem, quia rerum omnium uniuersitas in ipso unum indiuiduum et inseparabile est; uel certe indiuidua et inseparabilis unitas omnium Dei uerbum est, quoniam ipsum omnia est. Multiplex uero non immerito intelligitur esse, quoniam per omnia in infinitum diffunditur [27 1Kb] , et ipsa diffusio subsistentia omnium est. Attingit enim  a fine usque [28 1Kb] ad finem fortiter, et disponit omnia suauiter. Item in Psalmo: uelociter currit sermo eius. Sermonem dicit [29 1Kb] Propheta uerbum Patris, quod uelociter currit per omnia, ut omnia sint. Ipsius enim cursus per omnia multiplex et infinita omnium subsistentia est. Hinc sanctus Dionysius in capitulo  de perfecto et uno: Perfectum quidem est, inquit, non solum, ut per se ipsum perfectum secundum seipsum a seipso uniformiter segregatum, et totum per totum et [1 1Kb] perfectissimum, sed et plusquam perfectum, secundum omnium excellentiam, et omnem quidem multitudinem terminans [2 1Kb] ; omni uero summitati superexpansum, et a nullo locatum aut comprehensum, sed extentum in omnia simul, et super omnia non deficientibus augmentis et infinitis operationibus. Perfectum iterum dicitur et uelut non auctum et semper perfectum et ut indiminutum, ut omnia in se ipso superans et supermanans secundum unam et incessabilem per se superplenam et non minoratam largitatem. Manet ergo in se ipso uniuersaliter et simpliciter, quoniam in ipso unum sunt omnia. Attingit autem [3 1Kb]  a fine usque ad finem, et uelociter currit per omnia, hoc est, sine mora facit [4 1Kb] omnia, et fit [5 1Kb] in omnibus omnia, et dum in seipso unum perfectum et plusquam perfectum et ab omnibus segregatum subsistit, extendit se in omnia, et ipsa extensio est omnia. Hoc etiam nomine ipsius celestis essentie, quod est Cherubim, significari uidetur. Siquidem Cherubim fusio sapientie interpretatur, ut sapientes Hebreorum tradiderunt. Ubi subtilissime intelligendum, quod fusio sapientie, uel extensio, uel cursus, uel quoquo alio modo infinita uerbi multiplicatio dicatur, non quasi in ea, que prius erant, quam funderetur uel extenderetur uel curreret uerbum Patris et sapientia, sed ipsius fusio, uel extensio, uel cursus precedit omnia, et causa existentie omnium est, et omnia. Quis  enim ueritatem consulens crediderit uel cogitauerit, Deum preparasse sibi locos, per quos sese diffunderet, qui nullo loco continetur, dum locus omnium communis sit? Ac per hoc locus locorum nullo loco capitur. Aut sibi preparasse spatia localia seu temporalia, per que sese extenderet, cursuue suo curreret, qui [6 1Kb] omni spatio caret, et omnia tempora sua eternitate superat? Aut quis dixerit, quod incredibilius [7 1Kb] est, ipsi, Deo dico, ab alio ueluti principio preparata fuisse locorum temporumque spatia, seu qualiumcunque quantitatum interualla, que sua diffusione impleret, uel suo cursu perageret, uel sua extensione solidaret? Nec enim de natura ineffabili et [8 1Kb] superessentiali non solum dicere, uerum etiam cogitare, falsisque imaginationibus fingere, et ridiculosissimum  est et perniciosissimum [9 1Kb] . Non enim [10 1Kb] alia mors rationalis anime turpior peiorque est, quam talia monstra abominandaque idola de Creatore omnium cogitare, cum ueritas ipsa in intellectibus pie querentium ac [11 1Kb] diligentium Creatorem suum intelligibili uoce proclamet generaliter de omnibus, que sunt et que non sunt, hoc est, que sensu aut [12 1Kb] intellectu comprehendi possunt, et que sensum uel intellectum  superant, quorum esse est omni comprehensibili essentia [13 1Kb] carere, nichil aliud subsistere, preter unius solius omnium cause participationem. Omne autem, quod participatur, et [14 1Kb] participationem sui et participantia se precedit. Deus igitur precedit omnia, quecunque se participant, et quorum essentia participatio eius est. Hinc magnus Dionysius Areopagita in libro de celesti Ierarchia, hoc est, episcopatu, quarto capitulo: Primum, inquit, omnium illud dicere uerum est, ut bonitate uniuersali superessentialis diuinitas eorum, que sunt, essentias substituens ad esse adduxit. Est enim hoc omnium cause et super omnia bonitatis proprium, ad communionem suam ea, que sunt, uocare, ut unicuique eorum, que sunt, ex propria definitur analogia. Omnia igitur participant prouidentiam  ex superessentiali et causalissima diuinitate manantem. Non enim fortassis essent, nisi eorum, que sunt, essentie et principii assumptione. Existentia igitur omnia esse participant. Esse enim omnium est, superesse diuinitas [15 1Kb] . uiuentia autem eandem super omnem uitam uiuificam uirtutem, rationabilia [16 1Kb] et intellectualia eandem super omnem et rationem et intellectum per se perfectam et ante perfectam sapientiam. Audisti summi theologi Areopagite Dionysii, preclarissimi Athenarum episcopi, de participatione diuine essentie sententiam, qua apertissime manifestat, omnia que sunt et que non sunt, nichil aliud intelligenda, preter diuine essentie participationem; ipsam uero participationem nichil aliud esse, preter eiusdem essentie assumptionem [17 1Kb] . Non enim, inquit, fortassis  essent, nisi eorum, que sunt, essentie et principii assumptione. Est igitur participatio diuine essentie assumptio. Assumptio uero eius [18 1Kb] sapientie diuine fusio, que est omnium substantia et essentia, et quecunque in eis naturaliter intelliguntur. Audi etiam eiusdem de processione Dei per omnia, et mansione in seipso, in epistola, quam rescripsit Tito pontifici interroganti, que sapientie domus, quis crater, et qui cibi eius et potus: Duplicem, inquit, escam diuina sapientia proponit: unam quidem solidam et manducabilem, alteram uero humidam et profusam. Et in cratere porrigit prouidens suas bonitates. Ipse [19 1Kb] igitur crater rotundus dum sit et repandus, symbolum est expanse simul et in omnia circumeuntis sine principio et infinite horum [20 1Kb] omnium prouidentie. ueruntamen  quoniam in omnia proueniens manet in se ipsa, et stat immutabili nature similitudine, et perfectissima inremeabiliter se ipsa collocata uniformiter et fixe, sic [21 1Kb] crater stat. Aedificans autem sapientia domum sibi dicitur, et in ipsa solidas escas et potus et cratera proponens: sic esse diuina diuinitus symbola facientibus clarum, quia et prouidentia perfectissima est ipse essendi et bene essendi omnia causalis, et in omnia procedit,  et in omni fit et continet omnia: et iterum [1 1Kb] ipse in sese per excellentiam nullum in nullo per nullum est, sed exaltatur omnibus ipse in se ipso similiter et eternaliter existens et stans et manens, et semper secundum eadem et sic se habens, et nullo modo extra se ipsum factus, neque propria grauitate et incommutabili mansione et bonitate relictus [2 1Kb] , sed et in se ipso totas et perfectissimas prouidentias optime operans, et proueniens in omnia, et manens in se ipso, et stans semper motus. Animaduerte, quod ait, in omnia procedit, et in omni fit. Quod etiam alibi declarat dicens: Audendum uero et hoc de ueritate dicere, quia et ipse omnium causalis bono et optimo omnium amore per excellentiam amatorie bonitatis extra se ipsum fit in omnia, que sunt, prouidentiis, et ueluti in bonitate,  et dilectione, et amore fouet et exuperat omnia, ab omnibus remotus [3 1Kb] , ad hoc [4 1Kb] in omnibus deducitur [5 1Kb] secundum mente excedentem superessentialem potentiam inconuersibilemque suam. His etiam fauet eiusdem Dionysii sententia, quam ex theologicis commentariis [6 1Kb] sanctissimi [7 1Kb] Ierothei sumpsit: Omnium, inquit, causa et repletiua Iesu deitas partes uniuersitati consonas saluans; et [8 1Kb] neque pars neque totum est, et totum et pars, ut omne et partem et totum in semet ipsa coambiens et supereminens et excellens. Perfecta quidem est in imperfectis ut perfectio principalis: imperfecta uero in perfectis tanquam superperfecta [9 1Kb] , et anteperfecta forma formificans in informibus tanquam forma principalis. Informis in ipsis formis tanquam superformis, essentia totius essentie incontaminata  supergrediens, et superessentialiter omni essentia remota, tota principia et ordines destinans, et omni principio et ordini supercollocata [10 1Kb] , et mansura est eorum, que sunt, et seculorum, et super secula, et ante secula plena in indigentibus, superplena in multitudinibus, arcana, ineffabilis super animum, super uitam, super essentiam, supernaturaliter habet supernaturale, superessentialiter superessentiale. Sufficiunt hec, ut arbitror, bene intelligentibus ad cognoscendum, quod diuine bonitatis in se ipsa [11 1Kb] permansio causa omnium incommutabilis sit. Processio uero eius et ineffabilis motus effectus omnium [12 1Kb] peragit; porro eius participatio et assumptio nil aliud est nisi omnium essentia. Et intentus perspice, quod ait, quia et prouidentia perfectissima est omnium [13 1Kb]  essendi et bene essendi omnia causalis. Non ergo alia est prouidentia omnium [14 1Kb] , et alia causa omnium, sed unus atque idem Deus et prouidentia perfectissima est omnium, et essendi et bene essendi omnia causalis. Quod autem sequitur, et in omnia procedit, et in omni fit, hoc est, in uniuersitate quam facit, et continet omnia, ad soluendam presentis questionis, de qua nunc agitur, nodositatem  in tantum ualet, ut nullo alio modo consulta rationis uirtute possit solui, ut arbitror. Si enim ipse, qui causalis est essendi [15 1Kb] et bene essendi omnia, et in omnia procedit, et in omni creatura fit, et continet omnia: quid aliud restat, nisi ut intelligamus, sapientiam Dei Patris, de qua talia predicantur, et causam creatricem omnium esse, et in omnibus, que creat, creari et fieri, et omnia, in quibus creatur et fit, continere? In omnibus enim, quodcunque uere intelligitur esse, nil aliud est nisi sapientie creatricis multiplex uirtus, que in omnibus subsistit. Si enim intellectu creatricem sapientiam ab omnibus, que creat, substraxeris, in nichilum omnino redigentur, nullaque essentia, nulla uita, nullus sensus, nulla ratio, nullus intellectus, et omnino nullum  bonum remanebit. Quod etiam sanctus pater [16 1Kb] Augustinus in libris [17 1Kb] Confessionum suarum uidetur intelligere, sermonem dirigens ad ipsam ueritatem, diuinam uidelicet [18 1Kb] sapientiam: Et inspexi, inquit, cetera intra te, et uidi, nec omnino esse, nec omnino non esse [19 1Kb] . Nec omnino esse, quia non sunt, quod tu es, nec omnino non esse, quia a te sunt. Quibus uerbis insinuat, omnem creaturam omnino per se consideratam nichil esse. Quicquid autem in ea intelligitur subsistere, ex participatione creatricis ueritatis subsistit. Si enim omne uerum ex ueritate uerum [20 1Kb] , et sola ueritas permanet, cetera autem mouentur, sola igitur ueritas in omnibus ueris subsistit. Mouentur autem, dixi, quia per se ipsa non subsistunt, sed ad nichilum uergunt; uirtute uero  ueritatis prouide, que in iis subsistit, ne ad nichilum ruant, prohibentur et stant [21 1Kb] . Si ergo ipsum uerbum Dei et omnia facit, et in omnibus fit, et hoc ex uerbis predicti patris Dionysii aliorumque potest approbari: quid mirum, si cuncta, que in ipso uerbo intelliguntur subsistere, eterna simul et facta credantur et cognoscantur esse? Quod enim de causa predicatur, qua ratione non etiam de causatiuis predicari possunt [22 1Kb] , non inuenio. Omnia igitur, que sunt, et eterna simul et facta non incongrue dicuntur, dum in eis fit ipsa sapientia, que ea facit, et causa, in qua et per quam et eterna et facta sunt, in eis eterna et facta est. DISC. ualde miror, et stupefactus ueluti exanimis hereo. His enim rationibus attrahor, quoniam uerisimiles sunt, et sanctorum  Patrum testimoniis sacreque Scripture corroborate. Sed iterum nutans retrahor, ac mox in tenebras densissimas cogitationum [23 1Kb] mearum relabor. Non est [24 1Kb] enim acies mentis mee ad presentis questionis altitudinem intuendam penitusque penetrandam idonea. Audiens quippe [25 1Kb] illud: Qui fecisti mundum de materia informi, non aliter cogitabam, nisi quia mundus uisibilis et inuisibilis de  materia informi, quam Deus de omnino nichilo ueluti auspicium quoddam sue operationis creauit, factus narratur, et erat, quando totius mundi uniuersitas non erat. Ac per hoc in primordiis conditionis sue de omnino nichilo in informem processit materiem, et consequenter per genera et formas ceterosque numeros naturales ad perfectionem quandam Creatori soli cognitam peruenit [1 1Kb] . Nec hoc per morulas temporum factum fuisse a sancto patre Augustino in Exemero suo suasum est. Non enim in tempore, precedit informitas formam, sed naturali ordine, quo causa preuenit effectum. Nempe uox et uerbum simul ex ore loquentis prodeunt; et tamen anteuenit uox uerbum, non quidem tempore [2 1Kb] , sed causa. De uoce enim efficitur uerbum, de uerbo autem  nullo modo uox. Ita rerum omnium informitas et formatio atque [3 1Kb] perfectio naturali quadam precessione [4 1Kb] et sequentia, non autem temporum [5 1Kb] interuallis, distincte simul et semel de nichilo in essentiam uoluntate Creatoris adducte sunt. Et hec erat mea fides, meaque quantulacunque intelligentia. At nunc aliter a te audio, que multum me mouent, et ab his, que hactenus tenebam, firmiter, uti mihi uisum est, inuitum reuocant. Presens enim ratiocinatio, ut reor, nil aliud uidetur uelle suadere, nisi ea, que de nichilo putabam esse facta, et nullo modo eterna---erat enim, quando non erant, ut arbitrabar, ac per hoc acceperant, quod non habuerant---eterna simul et facta esse. Quod ualde contrarium opinor. Et merito; nam hec [6 1Kb] sibimet  uidentur opponi, eterna factis, et facta eternis. Que enim eterna sunt, nunquam incipiunt esse [7 1Kb] , nunquam desinunt subsistere, et non erat, quando non erant, quia semper erant; que autem [8 1Kb] facta sunt, principium facture sue acceperunt. Inchoauerunt enim esse, quia erat, quando non erant; et desinent esse, quia [9 1Kb] inchoauerunt habere. uera siquidem ratione consulta omne, quod incipit temporaliter esse, non sinitur semper permanere. Necesse quidem est ad finem uergere, in quo cogitur, quod tempore incipit esse, perire. Et nemo estimet, me uelle suadere reditum ad nichilum eorum, que temporaliter ex materia per generationem in mundo fiunt; hoc enim summum fieret malum. Solutionem uero eorum in ea, ex quibus componuntur, et in  quibus subsistunt, dico. Nam et humana corpora ceterorumque animalium, dum soluuntur, perire dicuntur; non tamen ad nichilum rediguntur, sed in catholica elementa reuertuntur [10 1Kb] . Et hoc generaliter de uniuersitate huius mundi uisibilis intelligitur. Nec incongrue. Nam quoniam principium essendi accepit, essentie sue terminum ineuitabiliter accepturus est. Sicut enim [11 1Kb] erat, quando non erat, ita erit, quando non erit, Psalmista testante eternum  rerum conditorem proclamante [12 1Kb] : Opera manuum tuarum sunt celi; ipsi peribunt, tu autem permanebis; et omnes sicut uestimentum ueterascent, et sicut opertoriorum mutabis eos, et mutabuntur, tu autem idem ipse es, et anni tui non deficient. Ipse etiam conditor omnium: Celum, inquit [13 1Kb] , et terra transibunt, uerba autem mea non transient. Si autem maxima spatio, pulcherrimaque sublimitate siderum, et [14 1Kb] purissima subtilitate nature, statu astrorum consita, cursu planetarum harmonica [15 1Kb] , luminis semper plena pars mundi peritura sit, teste Scriptura, nunquid putandum, interiores partes, ac multo inferiores permansuras? Melioribus enim intereuntibus inferiora non interire impossibile est, et dum aufertur, quod continet, quod continetur, manere uera non sinit  ratio. Hoc autem dicimus ad differentiam eorum, que eterna sunt, ab his, que sunt facta [16 1Kb] . Non enim parua distantia est inter ea, que nec incipiunt esse, nec desinunt, et ea, que inchoant esse, et non possunt semper manere [17 1Kb] . Non igitur sine causa acies mentis minus talia intelligentium repercutitur, quando ei eterna esse facta, et facta eterna suadetur. Nam non facile crediderim, te consentire his, qui uolunt intelligere, multa ex his, que facta sunt, imo pene omnia semper mansura [18 1Kb] , ac per hoc futura esse eterna. uerbi gratia, uniuersitas ista, que constat ex celo et terra, quatuor elementis in speciem orbis absoluti conglobata, mundique nomine uocitata, et de nichilo facta est, ut aiunt, et eternaliter mansura, preter quasdam suas particulas, hoc  est, corruptibilia corpora, generationi et corruptioni subiecta, que negare [19 1Kb] non possunt peritura; celum uero cum suis sideribus semper fore, siue uolubile sit, siue moueri desinat. In hoc namque sensus eorum uariatur, quibusdam affirmantibus statum mutabilium futurum, quibusdam uero naturalem motum elementorum semper non cessaturum. Illi quidem sequentes quod scriptum est: Erunt omnia quieta, et hoc de statu mutabilium intelligentes; illi uero: Concentum celi quis dormire faciet? de eterno mutabilium motu dictum esse accipientes. Harmonia siquidem celestis sine motu etheree sphere omniumque siderum quomodo poterit concinere, cum musica semper in motu sit, quemadmodum geometria in statu? Terrenam quoque molem suam propriam  quantitatem semper habituram indubitanter affirmant, sequentes quod scriptum est: Generatio uenit, generatio uadit, terra uero in eternum stat, eo excepto [20 1Kb] , quod superficies eius undique planabitur, ut pulchrior, quam nunc est, efficiatur, ac ueluti noua quadam partium equalitate renouata, non ut intereat, quod nunc est, sed ut mutata in melius quantitas eius et equalitas permaneat. Quod etiam de celo uolunt intelligi, hoc est, quod eius  pulchritudo, in qua nunc sensibus corporeis arridet, in fine mundi cumulabitur [1 1Kb] absque ullo globate sue figure stellateque picture interitu, quoniam scriptum est, ut aiunt: Erit celum nouum et terra noua. Celos autem perituros non de superioribus mundi partibus, uerum de spatiis huius eris infra lunam intelligunt, ut quemadmodum in diluuio uersa sunt in aquam, ita in [2 1Kb] mundi fine uertantur [3 1Kb] in flammam; omnium uero animalium et fruticum arborumque generationem [4 1Kb] et incrementa et decrementa cunctorum, que intra circulum lune continentur, uicissitudinem cessaturam non solum non denegant, uerum etiam affirmant. Spatia item eris et etheris distribuenda fore arbitrantur: etheris quidem in eternam possessionem beatorum angelorum hominumque  sibi similium, eris uero inferioris circa terram undique diffusi in eternum carcerem eternasque flammas, localiter uisibiliterque arsuras, torquendo diabolo cum membris suis, hoc est, apostatis angelis, similibusque sibi hominibus impiis. Ac per hoc quoniam [5 1Kb] omnem creaturam localem et temporalem et esse et futuram esse cogitant, loca et tempora, hoc est, mundi spatia motumque eius morularum interuallis distinctum semper esse mansura non dubitant. His atque huiusmodi falsis opinionibus conantur asserere, ea, que non erant, et inchoauerunt esse, et facta simul et eterna dici posse, quia semper in eodem statu, in quo temporaliter creata sunt, manebunt, et que principio non carent, fine carere arbitrantur,  ita ut et facta sint, quia esse inchoauere, et eterna, quia non desinent subsistere. ueruntamen neque talibus opinionibus, quas uera deridet ratio, te assentire estimarim, neque talem eternitatem, uel ut uerius dicam, semieternitatem predictis tuis rationibus suasisse, neque sic et facta simul et eterna docuisse; sed altiori naturarum contuitu ultra humanas opiniones, modo quodam adhuc nobis incognito, diuinorum arcanorum adyta penetrare te sentio, uestigia Patrum, qui talia scrutati sunt, altius sequendo.

10. Aiunt enim, naturam huius mundi semper mansuram, quia incorporea est et incorruptibilis, cetera uero, quibus constat, peritura, hoc est, omne, quod in eo est compositum. Et quia in eo nullum corpus est, quod non sit [6 1Kb] compositum, et omne  compositum soluetur in ea, ex quibus componitur; totus igitur mundus iste uisibilis corporeus compositus soluetur, sola simplici natura manente. MAG. Falsis ratiocinationibus humanarum opinionum longe a ueritate distantium quondam me deceptum esse negare non possum, quia deceptus sum. His enim omnibus, aut pene omnibus rudis iam assensum prebui, quadam similitudine ueri, carnalibusque sensibus, ut multis euenit, seductus. Nunc uero,  sanctorum Patrum uestigia sequens, diuini luminis radio ab erroribus meis et aliorum me reuocante, inque uiam rectam ducente, paululum pedem retraho. Diuina siquidem clementia ueritatem pie atque humiliter querentes in tenebris ignorantie non sinit errare, inque foueas falsarum opinionum cadere, et in eis perire. Nulla enim peior mors est, quam ueritatis ignorantia, nulla uorago profundior, quam falsa pro ueris approbare, quod proprium est erroris. Ex his enim turpissima et abominabilia monstra in humanis cogitationibus solent fingi [7 1Kb] , que [8 1Kb] dum carnalis anima ueluti uera et amat et sequitur, dorsum conuertens uero [9 1Kb] lumini, umbrasque fugaces comprehendere uolens, et non ualens, in barathrum miserie consueuit ruere. Hinc  assidue debemus orare ac [10 1Kb] dicere: Deus, nostra salus atque redemptio, qui dedisti naturam, largire et gratiam, pretende lumen tuum in umbris ignorantie palpitantibus [11 1Kb] querentibusque te; reuoca nos ab erroribus; porrige dexteram tuam infirmis, non ualentibus sine te [12 1Kb] peruenire ad te; ostende te ipsum his, qui nil petunt preter te; rumpe nubes uanarum phantasiarum, que mentis aciem non sinunt intueri te eo modo, quo te inuisibilem uideri permittis desiderantibus uidere faciem tuam, quietem suam, finem suum, ultra quem nil appetunt, quia ultra nichil est summum bonum superessentiale. Sed ad residuum sententie tue gressus dirige. DISC. Quid restat, nisi quod me ualde mouet proferre, hoc est, quomodo omnia eterna et facta sunt, quomodo  principio ac fine carentia principio ac fine circumscribuntur. Hec enim inter se inuicem luctantur, et quomodo sibi conueniant, nisi a te mihi fuerit suasum, ignoro. Siquidem solum [13 1Kb] Deum , hoc est, carentem principio estimabam esse; ipse enim principium omnium et finis est, nullo principio inchoans, nullo fine conclusus; cetera uero inchoare [14 1Kb] , et ad finem suum proprium unumquodque tendere, ac per hoc non esse [15 1Kb] eterna, sed facta. Et his omnibus incomparabiliter altius et mirabilius mihi uidetur, quod sancti Dionysii Areopagite [16 1Kb] auctoritate utens asseris, ipsum uidelicet Deum et omnium factorem esse, et in omnibus factum; hoc enim adhuc inauditum et incognitum non solum mihi, sed et multis ac pene omnibus.  Nam si sic est, quis non confestim erumpat in hanc uocem et proclamet: Deus itaque omnia est, et omnia Deus! Quod monstrosum estimabitur etiam his, qui putantur esse sapientes, multiplici rerum uisibilium et inuisibilium uarietate considerata; Deus autem unum est. Et nisi hec exemplis rerum animo comprehensibilium suaseris, nil aliud relinquitur, nisi ut uel mota solummodo, non autem discussa pretermittantur [17 1Kb] , quod sine mentis mee  dolore fieri non poterit. Qui enim in tenebris spississimis constituti ortum lucis future [1 1Kb] sperant, non omnino tristitia opprimuntur; sin autem lux, quam sperant, ab eis [2 1Kb] auferatur, non solum in tenebris, uerum etiam in multa pena resident, ablato ab eis bono, quod sperauerant, uel ut omnia, que a te de talibus dicta sunt, ab his, qui minus intelligunt, omnino falsa esse iudicentur, et in pristinas opiniones, quas nec adhuc uolunt deserere, ueluti ueras his contemptis relabantur. Proinde naturalibus exemplis, quibus nisi nimia stultitia excecatus nemo resistit, primo ratiocinationis uia incipienda est.

11. MAG. Num peritus es artis arithmetice? DISC. Peritus, ni fallor; eam namque ab infantia mea [3 1Kb] didici. MAG. Defini igitur eam aperte ac breuiter.  DISC. Arithmetica est numerorum scientia, non quos, sed secundum quos numeramus. MAG. Caute ac uigilanter arithmeticam [4 1Kb] definisti. Nam si simpliciter definires arithmeticam numerorum scientiam, omnes numeros generaliter comprehenderes, ac per hoc definitio non staret. Non enim disputat ars illa de omni genere numerorum, sed eos tantum numeros considerat, quos in sola scientia et intellectu nouit esse, et secundum quos cetera numerorum genera numerantur. Nam non [5 1Kb] numeros animalium, fruticum [6 1Kb] , herbarum, aliorumque corporum seu rerum ad scientiam arithmetice artis pertinere sapientes dicunt; sed solos intellectuales, inuisibiles, incorporales, in sola scientia constitutos, in nullo uero subiecto preterea [7 1Kb] substantialiter positos,  arithmetice attribuunt. Siquidem [8 1Kb] non ita in scientia uel intellectu, uel ratione, uel memoria, uel sensibus, uel figuris perspiciuntur, ut substantialiter unum sint ipsi cum his, in quibus uidentur. Propriam namque substantiam possident seipsos [9 1Kb] . Nam si eiusdem substantie essent, non secundum eos, sed de eis scientia et intellectus et ratio iudicarent. Ars autem et iudex id ipsum esse non possunt. Hoc enim de solo Deo uerbo recte dicitur, qui et iudex est et ars sui Patris. uigilanter itaque, ut dixi, a te additum est, non quos, sed secundum quos numeramus. Eos siquidem in nullo subiecto corporeo uel incorporeo inspicimus; sed ultra omne subiectum solo intellectu in sapientia et scientia cernuntur, sue diuine nature excellentia ab omnibus,  que secundum eos numerantur, absoluti. DISC. Hec sepe cogitaui, et ad purum, ut arbitror, perspexi. MAG. Estne igitur ars illa naturalis? DISC. Etiam, et nulla naturalior, siquidem non solum aliarum trium matheseos sequentium se partium, hoc est, geometrie, musice, astrologie immobile subsistit fundamentum, primordialisque causa atque principium, uerum etiam omnium rerum uisibilium et inuisibilium infinita multitudo iuxta regulas numerorum,  quas [10 1Kb] arithmetica contemplatur, substantiam accipit, teste primo ipsius artis repertore Pythagora, summo philosopho, qui intellectuales numeros substantias rerum omnium uisibilium et inuisibilium esse certis rationibus affirmat. Nec hoc Scriptura sacra denegat, que ait, omnia in mensura, et numero, et pondere [11 1Kb] facta esse. MAG. Itaque si naturalia queris exempla predicte artis, immo etiam numerorum, quos ipsa comprehendit, naturam regulasque diligenter inspice, ut ad eorum, que tibi luctantia inter se, sibique oppugnantia putantur [12 1Kb] , notitiam Deo duce peruenias. DISC. Exempla arithmetice libenter accipio. Ea namque nec fallit nec fallitur. Quamuis enim sepe minus intelligentes in ipsa fallantur [13 1Kb] , non artis culpa, sed incaute de ea  tractantium iudicanda est hebetudo. Numerorum itaque, quorum scientia arithmetica est, monada esse principium non dubitas, ut opinor. DISC. Quisquis in hoc hesitat, arithmeticus non est. Est enim principium, et medium, et finis omnium numerorum monas, id est unitas, omniumque terminorum totum, et pars, et omnis quantitas. MAG. Dic itaque. Num omnes numeri, quos ratio, quantum uult, multiplicare potest, causaliter in monade sunt et eternaliter? DISC. Non aliter uera docet ratio; in ea enim causa, in ea enim causaliter sunt, quia omnium numerorum subsistit principium, et ibi omnes unum [14 1Kb] sunt indiuiduum simpliciter, hoc est, uniuersaliter, et multipliciter sola ratione, non autem actu et operatione, neque unum ex multis cumulatum,  sed unum sua simplici [15 1Kb] et multiplici singularitate preditum, ita ut et omnes numeri in ea sint simul et simpliciter secundum causam, et ipsa in omnibus multipliciter ineffabili distributione intelligatur secundum substantiam. Ipsa est enim omnium numerorum causa et substantia, et dum statum immutabilem sue nature non deserit, se ipsam in omnes multipliciter diffundit; eternaliter uero in ea subsistunt, quoniam in ea esse temporaliter non [16 1Kb] incipiunt. Nam non erat unitas multiplicibus omnium numerorum rationibus, in quibus subsistunt, carens [17 1Kb] . Quis autem pure intelligentium monada dixerit inchoasse, cognoscens eam in infinitum tendere? Quomodo enim potest fieri infinita progressio a finito principio? Infinitum enim ab infinito procedit,  a finito uero nil infinitum. Et si quis dixerit, quomodo hoc stare potest, cum etiam in ipsis numeris multa infinita a finitis inchoantia uideamus? ex binario siquidem, qui finitus numerus est, omnes duplices nascuntur, et in infinitum protenduntur; similiter a [18 1Kb] ternario finito omnes triplices initium sumunt, et finem multiplicationis sue nesciunt; et ut breuiter dicam, nullus numerus est suis quantitatibus finitus, seu solis monadibus, a quo multiplex  quidam in infinitum non profluat: huic respondendum est [1 1Kb] , omnes [2 1Kb] isti numeri partibus suis finiti, ex quibus multiplices procedunt in infinitum, in ipsa monade, ubi omnes unum sunt, infiniti sunt. Proinde aut in monade esse negabit omnes numeros, et in suis multiplicationibus extra eam finitos esse affirmabit; aut si hoc affirmare non poterit, uera ratione resistente, necessario fatebitur, omnes numeros partibus suis finitos, in monade infinitos subsistere et [3 1Kb] uniformiter eternos. Siquidem non ubi fons apparet, ibi [4 1Kb] aqua incipit esse, sed aliunde per occultos poros sensibusque infinitos longe ante manat, priusquam in fonte appareat. Ac per hoc, quemadmodum abusiue dicitur fons, ubi primo uisibiliter surgit; longe  enim ante erat in secretis terre, siue oceani, siue alibi [5 1Kb] , ubi inuisibiliter latebat; latex enim a latendo in uenis terre dicitur: ita et numeri, quorum multiplicatio sicut [6 1Kb] alie proportiones in infinitum profluunt, non ab ipsis finitis numeris, qui primum contemplanti animo apparent, sed ab ipsis rationibus eternis et infinitis, in quibus causaliter subsistunt, originem ducunt. In monade autem sunt; in monade ergo infiniti sunt; ex qua infinitus omnis numerorum cursus procedit, et in quam desinit. Et ut maiori argumento utamur, unitatem nunquam inchoasse affirmantes, diligenter animaduerte [7 1Kb] . Si unitas, que [8 1Kb] a Grecis dicitur monas, omnium numerorum principium est, et medium et finis; ab ipsa siquidem procedunt, per ipsam mouentur, ipsam  petunt, in ipsam desinunt; et nemo sapientum ambigit, quod ita sit: non alia erit unitas, ex qua numeri profluunt, et per quam mouentur [9 1Kb] , et alia, quam petunt, et in quam finiuntur, sed una atque eadem, quia est et [10 1Kb] principium, medium, et finis. Proinde numeri a suo progredientes principio, non aliunde nisi a suo fine progrediuntur. Non enim [11 1Kb] aliud est eorum principium et [12 1Kb] aliud finis, sed una atque eadem unitas. Ac per hoc necessario conficitur, ut, si in infinitum protendantur [13 1Kb] finem, ab infinito principio protendi incipiant; finis autem infinitus est omnium numerorum unitas eadem; igitur est omnium numerorum infinitum principium. Et si omnes numeri eternaliter et incommunicabiliter in [14 1Kb] principio suo subsistunt, in fine suo eternaliter et incommunicabiliter  subsistere necessarium est [15 1Kb] . Et quemadmodum non erit finis sine desinentibus in eum, ita non erat [16 1Kb] principium sine inchoantibus ab eo actu et operatione intelligentie [17 1Kb] . Aeternaliter ergo in monade omnes numeri subsistunt, et dum ab ea profluunt, in ea esse non desinunt, quoniam statum suum naturalem deserere non possunt. Nam siue multiplicentur [18 1Kb] siue resoluantur,  ab ea ueniunt, et in eam redeunt secundum regulas discipline, que eorum rationes intuetur. At si ita est, nemo nisi impudens contradicet, eternos in unitate numeros suis rationibus subsistere; et si quis intentus inspexerit [19 1Kb] , ipsas rationes sempiternas esse non dubitabit. MAG. Arithmetice discipline non ignarum te esse perspicio. Hactenus enim quicquid a te de ipsa prolatum est, uera ratio predicat, ac sic, et non aliter esse confirmat. Sed ut firmius de numerorum eternitate in monade perdoceas, eorum rationes, quas eternas atque immutabiles [20 1Kb] asseris esse, breuiter edissere atque aperte. DISC. Prima progressio numerorum est a monade, et multiplicationis auspicium , id est [21 1Kb] , binarius, secunda , ternarius, tertia [22 7Kb] , quaternarius,  deinde omnes termini suis sedibus constituti. Et est quidem binarius omnis paritatis origo sub intellectum cadentis, ternarius uero imparitatis. Ex quibus, paritate dico et imparitate, omnes species numerorum procreantur, siue simplices sint, siue compositi. Simplices sunt par, et impar; composite, que ab his duobus constituuntur, pariter par, pariter impar, impariter impar [23 1Kb] . uidesne, quantum impossibile est, hunc numerorum progressionis ordinem aliter fieri, aut in alium modum moueri? Nullus enim alius numerus, naturali ordine constitutus, prime processionis ab unitate obtinet locum, nisi binarius; nec secunde, nisi ternarius; nec tertie, nisi quaternarius; et unusquisque numerus suam sedem naturalem possidet, quam  nullus numerus preter ipsum, cuius locus est, occupare sinitur. In ipsa uero unitate simul omnes numeri sunt, et nullus alium precedit uel sequitur, quoniam omnes unum sunt. Neque tamen naturalem suum ordinem, quo in suis multiplicationibus continentur, immutabiliter haberent, si non ipsorum eternaliter immutabilis causa in unitate precederet. Similiter de duplis, quorum princeps est binarius, et triplis, quos precedit ternarius, et quadruplis, qui ex quaternario incipiunt, omnibusque multiplicium speciebus intelligendum, quod unaqueque earum a proprio suo principio inchoat, et in infinitum tendit. Duplex autem proportio, seu triplex, seu quadruplex, seu alia talium proportionum in unitate specialiter atque distincte non intelligitur, siquidem  in ea omnes multiplices et simul sunt et unum sunt [24 1Kb] , et unum multiplex et simplex; simplex quidem natura, multiplex uero rationibus, secundum quas ordinem suum in multiplicationibus immutabilem accipiunt. Quid dicam de mirabili atque diuina superparticularium, et superpartientium, et multiplicium superparticularium et multiplicium superpartientium constitutione et proportione, quas singulatim  species ab unitate accipiunt? Quid de proportionalitatibus, quas in proportionibus, inque differentiis terminorum contemplamur, in quibus ineffabilis atque diuine uirtutis est constantia, ut nullus sapientie secreta penetrans eas non [1 1Kb] eternas esse contendat? Si autem [2 1Kb] recta definitio est ueri, que dicit, uerum esse quod semper manet; quod autem semper manet [3 1Kb] , eternum est: rationes [4 1Kb] numerorum uere sunt, quia semper immutabiliterque [5 1Kb] manent, ac per hoc eterne sunt. De quibus quisquis diligenter scire desiderat, magnifici Bethii de Mathesi libros intentus legat. Item de numerorum eternitate in principio suo, id est, in monade, breuissimum accipe argumentum. Si unitas numerorum est unitas, nunquam erat unitas sine  numeris, quorum est unitas. Item si numeri ex monade ueluti ex quodam fonte inexhausto profluunt, et in eam, quantumcunque multiplicentur, desinunt, non ab ea quidem profluerent, si ante eorum fluxum in ea causaliter non [6 1Kb] substiterent [7 1Kb] , nec in eam desinere appeterent, si non in ea suas causas eternaliter permanere naturali motu cognoscerent, ad quas semper redire non cessant per eosdem gradus, quibus ad eadem profluxerant, analyticis regulis, per quas omnis inequalitas ad equalitatem reuocatur. Analyticas autem regulas in fronte secundi tractatus Matheseos magnifici Bethii studiosus quisque talium mirabili naturarum indagatione reperiet. Si autem quis dixerit, et unitatem numerorum, et ipsos numeros simul esse inseparabiliter,  quoniam inter ea, que simul et inseparabiliter, sunt, non incongrue connumerantur, non negandum, imo etiam fatendum; sed non ideo eterna esse, principioque carere credendum uel intelligendum. Multa enim sunt, que simul incipiunt esse, non tamen ideo simul [8 1Kb] eternaliter coguntur subsistere. Nam et materies et forma, et uox et uerbum simul incipiunt, simul desinunt, nec tamen eterna sunt. Si enim eterna essent, nec inciperent, nec desinerent esse, et multa id genus. Respondendum, senarius numerus ab unitate et multiplicatione aliorum numerorum non secluditur, presertim cum solus in cardinalibus, hoc est, in primo uersu numerorum ab uno usque ad decem, perfectus sit; suis namque partibus perficitur, sexta uidelicet, et tertia, et dimidia.  Sexta quidem unum est, tertia duo, dimidia tria, que simul compacte senariam conficiunt [9 1Kb] quantitatem. Unum siquidem, et duo, et tria sex sunt [10 1Kb] . Est et alia ratio, que miro modo senarii numeri perfectionem insinuat, que primum uersum numerorum suis partibus ordinate constitutis perficit. Sexta pars eius unum primum numerorum obtinet locum, tertia duo secundum, dimidia tria tertium, dimidia et sexta que sunt tria et unum,  quartum, dimidia et tertia, que sunt tria et duo, quintum; partes eius omnes simul coniuncte, que sunt unum, duo, tria, sextum, seipsum uidelicet, complent; totus cum sua sexta, hoc est, sex et unum septimum, totus cum sua tertia, hoc est, sex et duo octauum, totus cum sua dimidia nonum, hoc est [11 1Kb] , sex et tria, quibus si unum addatur, in quo omnium numerorum finis constituitur, denaria quantitas perficietur. Si ergo perfectus iste numerus, senarius uidelicet, in unitate numerorum constituitur [12 1Kb] , uideat, qui dicit, eum eternum non esse, cum in ipso omnium conditor opera sua perfecerit. Ubi notandum, quod non ideo senarius numerus perfectus est, quoniam in eo Deus cuncta, que creare uoluit, consummauit, sed ideo [13 1Kb] omnia [14 1Kb]  opera sua condidit, ut perfectione numeri operum suorum perfectionem significaret. Hoc igitur maximum ac diuinissimum exemplar, in quo fecit Deus opera sua, nunquid credibile aut uerisimile est temporaliter inchoasse, dum in eo non solum, que in temporibus sunt, uerum et ipsa tempora, et que ultra tempora subsistunt, ab opifice omnium constituta sunt? Proinde nemo sanum sapiens de eternitate numerorum dubitabit, solius senarii numeri argumento utens. Nam quod de eternitate illius intelligitur, de aliorum similiter perennitate intelligendum est [15 1Kb] . Siquidem non de solo senario, de uniuersitate uero generaliter omnium numerorum dictum est: Omnia in mensura, et numero, et pondere fecit Deus. At si loca et tempora intra omnia, que  Deus fecit, connumerantur, necessario intellectuales numeri, in sola scientia substituti, loca et tempora nature sue perpetuitate precedunt, et intra ea, que simul et eterna et facta sunt, computantur; eterna quidem sunt in monade, in multiplicationibus uero sui [16 1Kb] facta. MAG. De eternitate numerorum in monade satis est disputatum. Quomodo autem fiunt [17 1Kb] , et ubi, et unde, ualde necessarium est inuestigare. Eorum namque argumento conamur asserere, omnia, que a [18 1Kb] Deo sunt, eterna simul et facta esse. DISC. Aeternitatem monadis, omniumque numerorum in ea, quantum ualeo, exposui. Quomodo autem intellectuales numeri, secundum quos omnia, que numerari possunt, numerantur, fiunt, et ubi, et unde, tuum est explanare. Hoc autem dico  sciens, facilius eorum eternitatem, quam facturam et queri posse, et inueniri, et suaderi. MAG. De me bene, ut uideo, estimas, quando mihi difficiliora querenda, inuenienda, suadenda committis. ueruntamen meum est querere, inuenire uero illius solius est, qui illuminat abscondita tenebrarum; suadere quoque eiusdem est, qui potest solus aperire sensum et intellectum. Quid enim prodest exterior suasio. si non adsit [19 1Kb] interior illuminatio? Itaque  quod paulo ante a te [1 1Kb] dictum est, eterna quidem in monade, in multiplicationibus uero suis facta, huius questionis prelibamen esse arbitror. Et si intellexisti, quod dixisti, superflue queris, quod intelligis; sin uero, querendum est.

12. DISC. Omnino uideo, numeros non nisi in multiplicationibus suis posse fieri; nam in monade eterni [2 1Kb] sunt. Quomodo autem, uel ubi, uel unde [3 1Kb] fiunt, adhuc non uideo, ideoque horum cognitionem te aperire postulo. MAG. Omnes numeros causaliter, hoc est, ui et potestate in monade semper esse non dubitamus. DISC. Hinc dubitare minus est intelligentium. MAG. Monada autem in [4 1Kb] sapientia et scientia eternaliter subsistere intelligis, ut arbitror. DISC. Si aliter sentio, ab ipsius monadis uera cognitione  alienus sum. MAG. Non alios reris, ut opinor, numeros in monade ui et potestate constitutos, et alios actu et opere in genera et species intelligibilium numerorum, sed eosdem profluentes. DISC. Non alios, eosdem uero, sed aliter. MAG. Dic, queso, quomodo aliter? DISC. In monade quidem ui et potestate, in generibus uero et formis actu et opere. MAG. Recte respondisti. Num ergo uides, numeros eosdem ibi eternos esse, ubi ui et potestate causaliter sunt, hoc est, in monade; ubi uero actu et opere intelliguntur, ibi factos esse [5 1Kb] ? DISC. Nimium acceleras; pedetentim ratiocinationis ingredienda est uia, ne quid incaute temereque statuamus. Prius itaque est querendum, quid sit uis, et quid potestas numerorum in monade, eorundemque  quid sit actus, et quid operatio in generibus et formis. MAG. uis est, ut estimo, substantialis eorum uirtus, que [6 1Kb] eternaliter et immutabiliter in monade subsistunt [7 1Kb] ; potestas uero est possibilitas eis insita [8 1Kb] , qua in genera et species possunt multiplicari, et intellectibus manifesti fieri certis terminorum distinctionibus, quantitatum diuersitatibus, interuallis differentiarum, proportionum [9 1Kb] proportionalitatumque mirabili equalitate et insolubili consonantia. Actus est motus animi, procedentium numerorum ex monade in diuersa genera, inque species differentes multiplicationem contemplantis in seipso et in seipsis, priusquam in phantasias cogitationis proueniant [10 1Kb] , hoc est, simpliciter in [11 1Kb] incorporea natura, omni imagine carente,  purissimo intellectus oculo ipsos numeros supra omnem quantitatem, et qualitatem, et loca, et tempora considerantis. Et ut [12 1Kb] breuiter definiam, actus est motus animi, purissimos in sua natura numeros absque ulla imaginatione intuentis. Opus uero est eiusdem animi motus, purissimos numeros, quos in seipso considerat, phantasiis ueluti quibusdam corporibus incrassatos memorie commendantis, ibique  eos ordinantis, eorumque rationes facilius tractantis, forasque quibusdam signis corporalium sensuum significatos in aliorum notitiam tradentis. Et ne me existimes uelle suadere, ipsos numeros ab intellectu uel ratione multiplicari et creari, et non ab ipso omnium conditore, multiplicatore, ordinatore. Si enim ab ullo creato intellectu multiplicationem suam numeri primum paterentur, non eis diuina et ineffabilis immutabilitas et harmonia rationum inesset. Proinde non ideo intellectus intellectuales numeros creare putandus est, quia in seipsos contemplatur. Ab uno autem Creatore omnium in intellectibus, siue humanis, siue angelicis, fieri credendum est, a quo etiam in monade eternaliter substituti sunt; per intellectum ab ea in notionem rationis descendunt.  Nam quemadmodum, ut exemplo utamur, consilium quoddam, seu qualiscunque ars naturalis, dum in secretissimis intellectualis nature sinibus continetur, simul est, et unum quoddam simplex, sine partibus seu diuisionibus, sine quantitate seu qualitate, sine loco, sine tempore, et omnino omnibus accidentibus absolutum, ac uix soli intellectui cognitum; non enim intellectus naturalium artium factor est, sed inuentor, non tamen [13 1Kb] extra se, sed intra [14 1Kb] eas inuenit; dum uero ipsa ars ab arcanis suis, in quibus simul in animo, in quo est, in rationem intelligibili progressione incipit descendere, mox paulatim suas [15 1Kb] occultas regulas apertis diuisionibus atque differentiis inchoat aperire, adhuc tamen purissimas, omnique imaginatione alienas; et  hec processio prima artis ab ipsa scientia, in qua primitus subsistit, per intellectum in rationem ipsius intellectus actu perficitur; omne siquidem, quod ex secretis nature in rationem peruenit [16 1Kb] , per intellectus actionem accedit [17 1Kb] ; iterum autem ueluti secundo descensu eadem ars ex ratione in memoriam descendens, paulatim apertius in phantasiis, ueluti in quibusdam formis seipsam luculentius declarat; tertio uero descensu ad corporales sensus diffunditur [18 1Kb] , ubi sensibilibus signis uirtutem suam per genera, et species, omnesque diuisiones suas, et subdiuisiones, et partitiones exerit: ita intellectuales numeri ex monade se defundunt [19 1Kb] , ut in animo quodam modo splendescant; deinde ex animo in rationem profluentes [20 1Kb] apertius se patefaciunt; mox de  ratione in memoriam decurrentes phantasticas ex ipsius memorie natura accipiunt apparitiones, in quibus uirtutes multiplicium suarum formarum [21 1Kb] inquisitoribus suis luculenter aperiunt, deinde in sensus, postremo in figuras. Num igitur uides tria illa, que quesieras, quomodo, et ubi, et unde? Unde quidem? a monade; ubi? in [22 1Kb] intellectu; quomodo? diuersis gradibus, primum a semetipsis,  in intellectum, ab intellectu [1 1Kb] in rationem, ex ratione in memoriam, ex memoria in sensus corporeos, et si necesse est propter utilitatem discentium, extremo gradu a sensibus ad uisibiles figuras descendunt. DISC. Plane clarissimeque uideo. MAG. Itaque non te latet, ut opinor, numeros et [2 1Kb] eternos esse, et factos; eternos quidem in monade, factos uero multipliciter in suis descensionibus. Primo uidelicet in intellectu contemplantium se [3 1Kb] in semetipsis fiunt. Qui modus faciendi longe a sensibus remotus est; fieri enim dicuntur in notitia se intelligentium. Nam in monade dum sint, ineffabili sua unitate [4 1Kb] omnem superant intellectum, eo solo, diuino uidelicet, intellectu excepto, quem nil ubique latet. Ipse est enim intellectus omnium, imo omnia.  Non enim de ipsa monade, que est causa sola et creatrix omnium uisibilium et inuisibilium, nunc agitur, sed de illa creata monade, in qua omnes numeri causaliter, uniformiter, rationabiliter [5 1Kb] et semper subsistunt, et ex qua multiformiter erumpunt. Secundo uero in ratione fiunt, in qua fieri propterea dicuntur, quia in ea manifestius se ostendunt; adhuc tamen per seipsos, absque ullo phantastico colore. Deinde in memoria ac sensibus, in phantasiis quibusdam efficiuntur. Ipse autem phantasie aut de natura memorie, hoc est, de ea parte anime, que formandis imaginibus est attributa, aut extrinsecus ex superficie corporum per sensus exteriores sumuntur [6 1Kb] . Sed que extrinsecus ueniunt, phantasie proprie appellantur, que uero ex memoria,  phantasmata. uerbi gratia, phantasia est imago, quam de certo corpore, seu colore, seu spatio a me uiso per sensum uidendi assumptam mee memorie infigo; phantasma uero est imago illa, quam fingo de aliquo nunquam a me uiso. Que falsa non immerito dicitur imago, quoniam illud, quod cogito, aut penitus non est, aut si est, non ita est, sicut imaginor [7 1Kb] . Ubi notandum, si sanctum sequimur Augustinum, quod phantasma non aliunde nisi ex phantasia nascitur. Est enim, ut ipse ait, imago imaginis, hoc est, imago ex alia imagine nascens. uerbi gratia, solis quotidie orientis phantasiam habeo, quam de disciformi [8 1Kb] ipsius specie accepi, et iterum ad similitudinem ipsius phantasie solares imagines mille in memoria fingo maiores  uel minores, iuxta cogitationis mee arbitrium, ac per hoc false sunt, quia nil ueri imitantur. Nam Greci aliter, quid sit phantasma, intelligunt; dicunt enim notitiam, que in animo est de sensibilibus naturis, per phantasias earum susceptam, phantasma esse. DISC. Dupliciter ergo factos numeros in monade eternaliter substitutos [9 1Kb] asseris, ni fallor; aut enim in animo, et ratione sola, ac simplici intelligentia  fiunt puri per se, omnique imaginatione absolu apparentes, aut in memoria sensuque corporeo quibusdam imaginationibus incrassati, ac ueluti ex quadam et in quadam materia facti. MAG. Ita est. Sed quod addidisti, ex quadam et in quadam materia facti [10 1Kb] , non satis acute perspexisti. Phantasie namque, quas de memoria in memoria [11 1Kb] uel sensu de sensibili accipiunt, ut in eis appareant, non ex quadam materia fiunt, sed ex incorporalibus incorporales nascuntur. Non enim ex materia corporalium rerum efficiuntur, sed ex specie, que procul dubio incorporea est, et ex coloribus, qui non corpora, sed circa corpora intelliguntur. Ac per hoc nil est conuenientius ac naturalius, quam ut intellectuales numeri in rebus incorporeis, et ex incorporalibus  sumptis, uirtutem suam ostendant, et modo quodam ineffabili in generationem sensibilem facti procedant. Perspectisque [12 1Kb] rerum rationibus non temere quis dixerit, ipsas phantasias, in quibus numeri se interioribus numerantium oculis patefaciunt, non aliunde nisi ab ipsis intelligibilibus numeris prouenire. Nam si numerositas formarum sensibilium, in quibus materia continetur, ut sensibus possit percipi; siquidem per se ipsam inuisibilis est, atque in formis ab intellectualibus numeris originem ducit, et ex ipsa, formarum uidelicet, numerositate per corporeos sensus memoria phantasiis conformatur: nil aliud restat, nisi ut [13 1Kb] intelligamus, numeros intellectuales ex monade duplici modo fluere, et in memoria factos acie mentis multiplicari,  diuidi, comparari, colligi, uniri. Aut enim, ut prediximus, per intellectum in rationem, et ex ratione in memoriam descendunt, aut per species rerum uisibilium in sensus corporeos, iterumque ex ipsis in eandem memoriam confluunt, in qua phantasticas accipientes formas fiunt, interioribusque sensibus succumbunt. Ac per hoc, quoquo modo numeri patiantur perspici, non aliunde nisi a semetipsis apparitionis sue occasionem percipiunt. Proinde [14 1Kb] et in monade eterni sunt, et a seipsis in quacunque nature parte apparuerunt facti, hoc est, siue in intellectu, siue in ratione absque ullis imaginationibus, siue in memoria ex speciebus rerum sensibilium formata phantasias quasdam, in quibus appareant, ueluti facti de seipsis facientes.  DISC. De numeris satis actum [15 1Kb] . His enim argumentis conficitur, clareque intelligitur, ubi eterni sunt, et ubi et [16 1Kb] quomodo patiuntur fieri, ut non immerito perspiciamus, eos et eternos esse, et factos. Sed quorsum hec tendant, intentus expecto. Non enim propter se ipsa, sed propter aliud quid suadendum introducta sunt. MAG. Miror, cur tam cito oblitus es tui. Nam paulo ante postulasti a me naturalia  exempla, quibus possem te introducere ad intelligentiam eorum, de quibus disputabamus, id est, quomodo omnia, que ex Deo sunt, et [1 1Kb] eterna simul et facta sunt, et maxime, quomodo Deus ipse et factor omnium est, et in omnibus fit. Hec est enim summa totius nostre presentis ratiocinationis. DISC. Iam in me ipsum redeo. Nam difficultate predictorum, et adhuc incognita mihi rerum theoria stupefactus, sicut multis euenit, in extasi factus sum. Quis enim rudium, et nondum sublimissimum sophie uerticem ascendentium, talia cogitans, mentis secessum non patiatur, eternam numerorum a Creatore omnium in monade audiens conditionem, eorundemque processionem in genera et species, in quibus fieri dicuntur, quoniam in eis ab intellectibus  patiuntur intelligi; deinde in naturam rationabilem secundam ueluti [2 1Kb] procreationem, quoniam in ea suas uirtutes manifestius propagant; deinde in memoria sensibusque phantasias, imo etiam theophanias accipientes---omne enim, quod ex natura rerum in memoria formatur, occasiones ex Deo habere non est dubitandum---quodam modo fieri non de alia materia, sed de semetipsis facti? Nunc uero ueluti expergefactus in me ipsum rediens, interiorisque luminis radium luculentius perspiciens, ea, que a te dicta sunt, cognoscere incipio. Conaris enim, ut opinor, suadere, omnes numeros ex monade ueluti ex quodam fonte manantes, instar duorum fluminum ex una uena surgentium profluere, inque duos alueos segregatos, quorum unus per interiores poros nature,  hoc est, per intellectum, et rationem, alter uero per exteriores uisibilium rerum species decurrit [3 1Kb] et per sensus, donec simul in memoriam confluant, in qua multipliciter formantur.

13. Sed quomodo [4 1Kb] res incorporee, et non solum a sensibus, uerum etiam ex memoria, omnique imaginatione pre nimia sue nature excellentia remote, in memoria sensibusue, hoc est, in imaginibus uisibilibusque figuris ueluti quibusdam corporibus possint [5 1Kb] apparere, non satis uideo. MAG. Hoc uno exemplo totum te intelligere sentio. Ita enim, ut dixisti, ex monade numeri manant, et in memoriam [6 1Kb] confluunt. De eo autem, quod non satis uides, accipe quod sentio. Spiritualium rerum natura non [7 1Kb] ita contemplationibus mentis succumbit, ut per  singula de his, que de ea, uel in ea, uel per eam peraguntur, rationem reddamus. Multa enim in ea solent apparere, que non secundum cognitas uel incognitas ipsius leges, sed ultra omnem legem diuina uoluntate, que nulla lege concluditur, est enim lex legum et ratio rationum, mirabili et ineffabili modo fiunt. Quis enim rationem potest reddere, si interrogatus fuerit, quomodo in spiritu [8 1Kb] Moyses  apostolis in spiritualis uisionis montem, hoc est, altitudinem raptis apparuit uisibiliter [9 1Kb] , quando transformatio Domini facta est? Non enim audiendi sunt hi, qui putant, eum ad tempus in corpore resurrexisse, ut simul cum Elia in monte uisibiliter, non per se anima [10 1Kb] , sed in suo corpore appareret, et iterum ad sepulcrum rediisse. Quis ergo dicturus est, qua ratione anima incorporea et inuisibilis inuisibilibus apostolorum spiritibus ueluti corporaliter uisa est, cum nec in suo corpore, nec in aliqua materia sensibili, seu aliunde assumpta apparuerit, sed quadam ineffabili uirtute, soli Deo cognita, inuisibilis spiritus quasi [11 1Kb] uisibilis per se factus est? Quid [12 1Kb] dicturus es [13 1Kb] de anima prophete Samuelis, quomodo inuisibiliter tanquam uisibilis locuta est Saul? Nam  et ipse, sicut apostoli, in spiritu raptus talia uidit. Siquidem credendi non sunt, qui dicunt, non ipsum, sed aliquod figmentum in similitudine ipsius apparuisse, indignum iudicantes animam sanctam [14 1Kb] incantationibus pythonisse ab [15 1Kb] inferis reuocari, non animaduertentes diuinam prouidentiam non minus per immundos, quam per mundos spiritus naturam rerum administrare. Constat autem, animam Samuelis [16 1Kb] per se ipsam quasi [17 1Kb] uisibiliter non [18 1Kb] in corpore, nec in aliqua similitudine consulentis eam regis anime prophetasse [19 1Kb] . Et si forte alicui hoc uidetur incredibile uel dubium [20 1Kb] , legat sanctum Augustinum in libro de cura defunctorum. Nos autem ad manifestissima nature exempla recurramus, de quibus nemo recte philosaphantium contendit. DISC.  Dic, queso, que sunt illa.

14. MAG. Formas rerum incorporeas esse sapientes dicunt. Eandem quoque sententiam de coloribus proferunt; eos enim incorporeos esse uera ratione consulta pronuntiant. DISC. Quisquis inde dubitat, inter [21 1Kb] philosophos locum non habet. MAG. Si ergo forme atque colores in numero rerum incorporalium computantur, qua ratione sensibus corporeis succumbunt, profer, si potes. Omne enim, quod per oculos [22 1Kb] sentitur, non aliter nisi in forma colorata sentiri potest. DISC. Formas et colores per se apparere non posse estimo, in quadam uero materia sibi subiecta apparent. MAG. Miror ualde, cur tam longe a philosophia recedis. DISC. Nescio ubi. MAG. Non te sentis  errasse, quando dixisti, formas et colores per se non posse sensibus succumbere, nisi in aliqua materia, cum ipsa materia [23 1Kb] , carens forma atque colore, omnino inuisibilis sit et incorporea; ac per hoc necesse est, rationem reddas, quomodo forme [24 1Kb] et colores, dum incorporee nature sint, in materia per se ipsam [25 1Kb] considerata, hoc est, sine forma atque colore incorporali possunt [26 1Kb] sensibus succumbere,  proinde ratiocinabilius diceres, materiam informem in coloribus ac formis, quam formas atque colores in materia, sensibiliter apparere. DISC. Nunc me errasse non denego, false ratiocinationis consuetudine deceptus, et iam, quid agam, penitus ignoro. MAG. Recordarisne, quid de ipsa materia in primo libro inter nos est confectum [1 1Kb] , ubi [2 1Kb] ex intelligibilium coitu ipsam fieri disputauimus? Quantitates siquidem et qualitates, dum per se incorporee sint, in unum uero [3 1Kb] ceuntes informem efficiunt materiam, que adiectis formis coloribusque incorporeis in diuersa corpora mouetur. DISC. Recordor sane. MAG. Ex rebus itaque incorporalibus corpora nascuntur. DISC. Negare non possum; predictis enim rationibus collectum  est. MAG. Corpora ergo non de nichilo, sed de aliquo fiunt. Non enim quis dixerit, predictas eorum occasiones nichil esse, hoc est quantitates et qualitates, formas uel species, colores, interualla longitudinis, latitudinis, altitudinis, et cum his loca et tempora. Que si abstraxeris, corpora non erunt [4 1Kb] ; si ea [5 1Kb] coniunxeris, mox efficiuntur, siue catholica, ut sunt quattuor mundi maxima corpora, siue propria, specialissimisque rebus distributa. Que cuncta ex quatuor simplicibus elementis componi non negabis, ut opinor, quoniam in ea resoluuntur. DISC. Non negabo, sed illa elementa per se simplicia, suaque compositione omnium corporum effectiua, de nichilo esse facta dixerim. MAG. Quid ergo dicturus es de causis primordialibus [6 1Kb] , de quibus multa diximus?  Querendum est enim, quare cause dicuntur, si in effectus suos non procedunt? Siquidem si omnia corpora ex elementis, elementa uero de nichilo, illorum causa uidebitur esse nichil, non autem ipse primordiales cause [7 1Kb] , quas Deus Pater in uerbo suo fecit. Et si ita, non nichil erit nichil, sed erit causa. At si fuerit causa, melior erit his, quorum causa est: et necessario sequetur, ut aut uerbum Dei nichil sit, in quo Pater omnia fecit; quod per priuationem impium dicere uidebitur; negatio enim uerbi per excellentiam nature, non autem per priuationem substantie in theologia reperitur; aut extra uerbum causa quedam ponetur, que nichil dicitur, de qua Deus omnia fecit, et in qua omnia, priusquam fierent, constituit. Aliter enim causa non est. Et si  ita est, qua ratione dicitur nichil, non uideo. Prius siquidem dixerim [8 1Kb] eam omnia esse, quam nichil. In causa namque omnia, quorum causa est, causaliter et primordialiter subsistunt. DISC. Cogor fateri, quattuor mundi huius elementa in primordialibus causis subsistere. Non enim quorundam, sed uniuersaliter omnium uisibilium et inuisibilium cause sunt, et nichil in ordine naturalium omnium sensu, seu ratione, seu intellectu percipitur, quod non ab  eis procedat, et in eis causaliter subsistat. MAG. Sane intelligis. Proinde, ni fallor, non negabis, omnia corpora composita et solubilia, que natura rerum [9 1Kb] omnium extremum obtinent locum, de aliquo esse, non autem de nichilo. DISC. Non negabo. Ex qualitatibus enim et quantitatibus simplicium et inuisibilium corporum, sensibusque incomprehensibilium efficiuntur, que propterea elementa uocantur, quoniam ex illorum concursu omnia corpora componi naturarum inquisitores aiunt, et in ea solui, et in eis saluari. Catholica quoque solent appellari, id est, uniuersalia; ex ipsis siquidem propria singulorum corpora fiunt. Iterum elementa non de nichilo facta, sed ex primordialibus causis procedere fateor. Quas primordiales causas simul et semel in  uerbo Dei factas nullus fidelium dubitat, audiens prophetam dicentem Deo: Omnia in sapientia fecisti, frontemque sacre Scripture aspiciens, qua scriptum est: In principio fecit Deus celum et terram. MAG. Restat ergo, ut queramus de ipsis primordia libus causis, utrum in uerbo Dei de nichilo sunt facte, an semper in eo erant? Et si semper in eo erant, non erat, quando non erant, sicut illud uerbum, in quo erant, non erat, quando non erant. Et si semper in eo uerbo erant, quomodo in ipso de nichilo facte sunt? Non enim rationi conuenit, ea, que semper erant, de nichilo fieri inchoasse. Et si quis dixerit, illud nichil, de quo facte sunt [10 1Kb] , semper erat, et semper de eo facte sunt, queretur ab illo, ubi semper erat illud nichil? Utrum in uerbo  Dei, in quo omnia subsistunt, an per se extra uerbum? Si responderit, in uerbo semper erat, opponetur ei, non ergo nichil, sed magnum aliquid erat; omnia siquidem, que in uerbo Dei subsistunt, uere et naturaliter subsistunt, et in ordine primordialium causarum connumeratur [11 1Kb] , quod nichil putabatur, et de quo omnia facta creduntur. Si uero extra uerbum per se putauerit nichil, duo principia sibi inuicem aduersa, sicut unus Manicheorum, estimabitur fingere. Multi siquidem secularium philosophorum informem materiam ceternam Deo esse [12 1Kb] putauerunt, de qua omnia opera sua fecit; quam materiam propterea nichil dicebant, quia, priusquam formas et species a Deo acciperet, in nullo [13 1Kb] apparebat, ac ueluti penitus nichil erat [14 1Kb] . Quidquid enim  omnino caret forma et specie, non immerito potest uocari nichil. Quas omnes delusiones lux ueritatis expulit, ab uno principio omnia esse predicans, et nil in natura rerum uisibilium et inuisibium inueniri, quoquo modo generationis in speciem propriam erumpat, quod in uerbo Dei unigenito eternaliter non constat [15 1Kb] substitui, in quo omnia unum sunt, ipsumque Deum pronuntians nullam materiam seu causam uniuersitatis a se condite in sua sapientia  extrinsecus accepisse, quia extra illum nichil est, uel intra se non [1 1Kb] cessentiale sibi reperisse [2 1Kb] , de quo faceret in sapientia sua, que fieri [3 1Kb] uoluit.

15. Proinde non datur locus nichilo, nec extra, nec intra Deum; et tamen de nichilo omnia fecisse, non in uanum creditur. Ac per hoc nil aliud datur intelligi, dum audimus, omnia de nichilo creari, nisi quia erat, quando non erant. Ideoque non incongrue dicimus, semper erant, semper non erant, et non erat quando non erant [4 1Kb] , et quando non erant, erat. Siquidem semper erant in uerbo Dei causaliter, ui et potestate [5 1Kb] ultra omnia loca et tempora, ultra omnem generationem localiter et temporaliter factam [6 1Kb] , ultra omnem formam ac [7 1Kb] speciem sensu et intellectu cognitam, ultra omnem qualitatem et  quantitatem, ceteraque accidentia, per que substantia uniuscuiusque creature intelligitur esse, non [8 1Kb] autem, quid sit. Et semper non erant; priusquam enim per generationem in formas et species, loca et tempora, inque omnia accidentia, que eterne eorum substantie in uerbo Dei incommunicabiliter substitute accidunt, profluerent, non erant in generatione, nec [9 1Kb] erant localiter, nec temporaliter, nec in propriis formis speciebusque, quibus accidentia contingunt. Ac per hoc non irrationabiliter de eis predicatur, non erat, quando non erant; temporaliter enim inchoauerunt per generationem esse quod non erant, quia semper in uerbo Dei subsistunt, in quo nec esse incipiunt [10 1Kb] ; infinita est enim eternitas. Et erat quando non erant;  temporaliter enim inchoauerunt per generationem esse quod non erant, hoc est, in formis et speciebus apparere. Proinde si quis naturam rerum intentus perspexerit, nulla creatura [11 1Kb] sensibus seu intellectibus succumbens reperietur, de qua ueraciter dici non possit, semper erat, et est, et erit, et semper non erat, nec est, nec erit. Siquidem incommutabiliter et erat, et est, et erit ipsa prima constitutio in sapientia Dei per primordiales causas; sed quia ipsa constitutio soli Deo cognita est, omnemque [12 1Kb] sensum et intellectum totius creature superat, a nulloque adhuc intellectu creato cognosci potest quid sit, incipit per generationem temporaliter accipere quantitates et qualitates, in quibus ueluti quibusdam uestimentis operta [13 1Kb] potest manifestare, quia est [14 1Kb] ,  non autem quid sit. Inchoat ergo quodammodo esse, non in quantum in causis primordialibus [15 1Kb] subsistit, sed in quantum ex causis temporalibus [16 1Kb] incipit apparere. Causas autem temporales dico qualitates et quantitates et cetera, que substantiis accidunt temporaliter per generationem. Et ideo de iis dicitur, erat quando non erant; non enim semper in accidentibus apparebant. Eadem ratione et nunc dicuntur  esse, et sunt, et uere ac semper futura sunt, in quantum in suis causis subsistunt. In quantum uero in accidentibus, que eis extrinsecus contingunt, dicuntur esse, nec tamen uere, nec semper sunt. Soluentur [17 1Kb] enim in ea, ex quibus assumpta sunt, in quibus uere et semper sunt, quando omnis substantia ab omnibus corruptibilibus accidentibus purgabitur, et ab omnibus, que ad statum sue proprie nature non attinent, absoluetur, solis naturalibus uirtutibus decora, insolubili simplicitate, et in his, qui boni sunt, donis gratie ornata, eterne beatitudinis contemplationibus ultra omnem naturam, et suam, glorificata, inque ipsum Deum conuersa, Deusque non natura, sed gratia facta. His itaque rationibus consideratis, quis nisi nimium  tardus aut nimium contentiosus non concedat, omnia, que ex Deo sunt, et [18 1Kb] eterna simul esse et facta?

16. DISC. Hec mihi perplane suasa sunt. Non tamen omnis ambiguitas ex me adhuc repulsa est. Quod enim [19 1Kb] dixisti, propterea omnia, que ex Deo sunt, et eterna et facta sunt, quia in uerbo Dei eterna sunt, et, ut ait sanctus Augustinus, non facta substantialiter existentia, temporaliter uero per generationem in forma et speciebus et accidentibus facta, sublata omni ambiguitate perspicio. Quoniam uero scriptum est: In principio fecit Deus celum et terram, et: Omnia sapientia fecisti, cogor fateri, omnia in uerbo Dei et [20 1Kb] eterna et facta esse. Omnia dico uisibilia et inuisibilia, temporalia et eterna,  omnes primordiales causas cum omnibus effectibus suis, quibus ordo seculorum localiter et temporaliter peragitur, et mundus iste uisibilis impletur [21 1Kb] . Sed quomodo potest hoc rationi conuenire, ad purum non ualeo perspicere. MAG. Putasne igitur, me docere uoluisse, omnia, in quantum eterna sunt, in uerbo Dei unigenito eterna esse; in quantum uero facta sunt, extra uerbum facta esse? Non enim estimas, rationibus ueritatis conuenire, uniuersitatem condite nature in uerbo et eternam simul et factam. DISC. Non putabam, te sic docuisse. Non enim estimo, ullum recte philosophantium putare, totius uniuersitatis partem in uerbo Dei eternam subsistere, partem extra uerbum temporaliter factam. Nam neque sinit nos talia cogitare sacra  Scriptura, que dicit in Psalmo: Omnia in sapientia fecisti; in Genesi: In principio fecit Deus celum et terram; Apostolus: In quo, inquit, creata sunt omnia, que sunt in celis et que in terra, siue uisibilia siue inuisibilia, siue Throni, siue Dominationes, siue Principatus, siue Potestates, omnia ex ipso et per ipsum, et in ipsum creata sunt; in Euangelio: Omnia per ipsum facta sunt, et sine ipso factum est nichil: neque  ratio; extra uerbum nil [1 1Kb] ualet perire substantialiter, aut secundum accidens. Clamat enim: Omnia, que sunt et que non sunt, non secundum priuationem dico, sed secundum excellentiam in uerbo comprehenduntur, et sunt in eo et non sunt. Sunt quidem, que intellectu seu sensu colliguntur, non sunt uero, que omnem sensum et intellectum superant. Quod autem omnia in uerbo Dei et eterna simul et facta sunt, Ioannes theologus, hauriens de pectore sapientie eternas intelligentie aquas [2 1Kb] ac ueridicas, testatur dicens: Quod factum est in ipso uita erat. Siue quis secundum Augustinum sic distinguat: Quod factum est localiter et temporaliter, in ipso uita erat. Non enim credendum est, aut ullo modo estimandum de solertissimo ueritatis inquisitore,  propterea Euangelium uoluisse [3 1Kb] sic [4 1Kb] distinguere, ut insinuaret, quod factum est localiter et temporaliter, non in uerbo, sed ueluti extra uerbum factum fuisse, cum idem ipse, sanctus uidelicet Augustinus, manifestissime doceat, et loca et tempora cum his, que in eis facta sunt, in uerbo Dei eternaliter esse facta, intelligens ueraciter Apostolum dicentem de uerbo: In quo creata sunt omnia, que sunt in celis, et que in terra, siue uisibilia, siue inuisibilia. Ac per hoc si [5 1Kb] loca et tempora cum omnibus, que in eis continentur, in numero uisibilium sunt, id est, sensibilium; omnia autem uisibilia, teste Apostolo, in uerbo sunt creata: loca igitur, et tempora, et omnia que in eis sunt, in uerbo creata sunt. Siue simpliciter predictam Euangeliste  sententiam secundum alios quis pronuntiauerit, dicens: Quod factum est in ipso, ac si distinxerit ueluti ab alio commate incipiens, uita erat. Sic enim multos [6 1Kb] Grecorum codices inuenimus distinctos, ut intelligamus, quod factum est in ipso temporaliter et localiter per generationem, uita erat eternaliter per rationem, hoc est, per in primordialibus causis omnium conditionem. MAG. Non ergo dubitas, omnes omnium causas, causarumque omnes effectus in uerbo eterna esse, et facta, nec me aliter docere estimas.

DISC. De eternitate omnium deque eorum creatione in uerbo nec dubito, neque aliter te docere puto, sed solummodo quero, quomodo in uerbo Patri ceterno omnia eterna sunt simul, et facta. Non  enim, ut arbitror, rationi conuenit, ut facta [7 1Kb] sint eterna, et eterna facta. Nulla siquidem differentia uidebitur esse inter eternitatem uniuersitatis in uerbo, et creationem, si eternitas est creata, et creatio eterna. MAG. Miror ac ualde moueor, quare queris rationem in his, in [8 1Kb] quibus omnis ratio deficit,  aut intellectum in his, que omnem superant intellectum. Num [9 1Kb] estimas, diuine sapientie propositum intellectibus aut humanis, aut angelicis posse fieri manifestum, dum legis [10 1Kb] , mystica illa animalia alis suis et uultus uelare et pedes, hoc est altitudinem diuine uirtutis intueri; timentia super omnem conditam naturam et profunditatem ipsius in his, que per eam, et in ea, et [11 1Kb] de ea facta sunt. Nec [12 1Kb] tamen desinunt uolare sursum uersus. Querunt enim semper, quantum possunt, diuine gratie uehimine sueque nature subtilitate subleuata et, que [13 1Kb] super se sunt, in infinitum appetentia. Ubi autem deficiunt, reuerenter uultus suos, hoc est, contemplationis aciem diuino radio repercussos abscondunt [14 1Kb] , et ab introitu incomprehensibilium  mysteriorum [15 1Kb] suos theologicos pedes, hoc est, intellectuales ingressus retrahunt, ne quid incaute uel temere de ineffabilibus omnemque intellectum superantibus presumant. Si ergo purissimi intellectus, quorum symbola predictis animalibus theologia premisit, inter quos et uerbum nulla medietas est preter omnium rerum causas primordiales, excelsitudinem diuine claritatis super omnia, fuseque in omnia uirtutis et sapientie a summo usque deorsum attingentes [16 1Kb] , a fine usque ad finem, hoc est, ab initio intellectualis creature usque ad uermiculum pertimescant inspicere, cognoscentes nature sue capacitatem ad hec consideranda non sufficere: quid nos adhuc carne grauati de diuina prouidentia [17 1Kb] et operatione rationem reddere conamur?  Ubi sola diuina uoluntas cogitanda est, que operatur omnia prout uult, quia omnipotens est [18 1Kb] , et naturales rationes occultas et inuestigabiles inserit omnibus, quia omnium supernaturalis ratio est, quia nichil secretius, nichil presentius, difficile ubi sit, difficilius ubi non sit, lux ineffabilis, omnibus intellectualibus oculis semper presens, et a nullo intellectu cognoscitur, quid sit, per omnia diffusa in infinitum, et fit in omnibus omnia et in nullo nullum. Quod autem dixi, inter quos et uerbum nulla medietas est preter omnium rerum causas, propterea addidi, ne quis estimet, celestes essentias immediatas esse, hoc est, nullam medietatem inter se et causam omnium habere. Quamuis enim [19 1Kb] dicantur angeli quasi eggigi, hoc est, iuxta ipsum Deum [20 1Kb]  constituti; eggis [21 1Kb] [a 12Kb] siquidem grece dicitur iuxta; non tamen ita credendi sunt facti, ut non eorum cause in uerbo sint [22 1Kb] condite. Nulla enim creatura est, cuius causa facta non precedat in uerbo, secundum quam substituitur, ut sit, et ordinatur, ut pulchre sit, et custoditur, ut eternaliter  sit, et manifestatur seu sensibus, seu intellectibus ad materiam laudis ipsius unius cause, ex qua, et in qua, et per quam, et ad quam condita est. Credamus itaque et, quantum datur, mentis acie intueamur [1 1Kb] omnia uisibilia et inuisibilia, eterna et intemporalia, illudque eternum, et tempus, et loca, et spatia, et omnia, que dicuntur secundum substantiam et accidens, generaliterque dicendum, quecunque uniuersitas totius creature continet, in uerbo Dei unigenito et [2 1Kb] eterna simul et facta esse, et neque eternitatem in eis precedere facturam, neque facturam precedere eternitatem. Siquidem eorum eternitas condita [3 1Kb] est, et conditio eterna in dispensatione uerbi. Nam et cuncta, que uidentur in ordine seculorum temporibus  et locis per generationem oriri, simul et semel eternaliter in uerbo Domini facta sunt. Neque enim credendum est, tunc inchoasse fieri, quando in mundo sentiuntur oriri. Semper enim fuerunt in uerbo Domini substantialiter, ortusque eorum et occasus [4 1Kb] in ordine temporum atque locorum per generationem, hoc est per accidentium assumptionem semper in uerbo Dei erat, in quo, que futura sunt, iam facta sunt [5 1Kb] . Siquidem diuina sapientia circumscribit tempora, et omnia, que in natura rerum temporaliter oriuntur, in ipsa precedunt et subsistunt eternaliter. Ipsa est enim mensura omnium sine mensura, et numerus sine numero, et pondus, id est ordo, sine pondere, et [6 1Kb] ipsa est tempus et seculum, ipsa est preterita, et [7 1Kb] presentia,  et futura. Ideoque a Grecis [a 30Kb] uocatur, quia omnia tempora in se creat et circumscribit, dum super omnia tempora sit eternitate sua omnia interualla precedens, ambiens, concludens. Nam et de his, que naturali cursu in ordine temporum annuatim [8 1Kb] fieri sentimus, rationem reddere nemo potest. Quis enim uim seminum cogitans, quomodo per numeros locorum et temporum et [9 1Kb] uarias species animalium, fruticum, herbarum erumpunt, cur et quomodo dicere presumat, aut eorum occasiones ad purum dignoscere preualeat, et non continuo pronuntiet, hec omnia diuinis legibus omnem sensum et intellectum superantibus attribuenda sunt? Nullisque coniecturis animi inquirendum, cur sic uel sic, et quomodo sic uel sic, et non aliter debent  ordinem temporum implere, et ex inuisibilibus causis in ui seminum simul constitutis non simul, sed temporum interuallis et locorum, in formas sensibiles procedere, quasi non aliter fieri possent, si diuine uoluntati aliter fieri uideretur, que nulla  lege constringitur? Nam et sepe contra consuetum nature cursum multa solent fieri, ut nobis ostendatur, quod diuina prouidentia non uno, sed multiplici modo atque infinito potest omnia administrare. Si itaque nulli intellectui cognita est uniuersitatis in diuinis legibus administratio, cui rationabilium uel intellectualium potest fieri perspicua eiusdem uniuersitatis in uerbo Dei eterna conditio, in quo omnia et eterna simul et facta esse nemo fidelium debeat ignorare; quamuis non intelligat, qua ratione eterna sunt facta, et facta sunt eterna; hoc enim soli uerbo, in quo et facta sunt et eterna, cognitum est.

DISC. De conditione uniuersitatis in uerbo, et de eternitate rationem non quero. Nemo enim potest dicere, quomodo eterna, et facta sunt. Modum  namque conditionis rerum in uerbo nulla creatura rationabilis [10 1Kb] seu intellectualis potest cognoscere; soli siquidem gnostice uirtuti patet. Qua uero ratione compellimur fateri, eterna esse facta in uerbo Dei, quero, si potest inueniri. Non enim de primordialium causarum multiplicibus effectibus in rebus uisibilibus et inuisibilibus nunc agitur, in quibus omnia facta esse nemo sapientum dubitat. Eo namque modo presens questio solui posse uideretur, si quis posset [11 1Kb] ueris rationibus docere, omnia, in quantum in uerbo Dei subsistunt in principiis suis, in tantum eterna esse intelligenda sunt; in quantum uero in effectus suos, siue intelligibiles, siue sensibiles, in ordine temporum per generationem procedunt, in tantum facta sunt; ita ut eorum  eternitas in uerbo Dei precederet [12 1Kb] eorum conditionem in ordine seculorum, siue inuisibilem supra nos, siue uisibilem secundum nos mundum implentes. Iam uero, quoniam talia fateri uera nos non sinit ratio; clamat enim, et uerissime clamat, non solum primordiales causas, uerum etiam earum effectus, et loca, et tempora, et [13 1Kb] essentias, et substantias, hoc est, genera generalissima, et generales formas, et species specialissimas per indiuiduos numeros cum omnibus accidentibus suis naturalibus, et ut [14 1Kb] simpliciter dicam, omne, quod est in uniuersitate rerum conditarum, siue sensu, siue intellectu humano, uel angelico comprehendatur, siue omnem sensum, omnemque mentis aciem excedat, et tamen conditum est, in uerbo Dei et semel et  simul eternum et factum esse; et nunquam erant [15 1Kb] eterna et non facta, neque facta et non eterna: nil aliud relinquitur [16 1Kb] , nisi ut queratur, non quomodo sint [17 1Kb] eterna et facta, sed qua ratione dicantur [18 1Kb] et facta et eterna. MAG. Facta dicuntur  iuxta sacre Scripture auctoritatem, pronunciantis, ut iisdem exemplis utamur: In principio fecit Deus celum et terram. Omnia in sapientia fecisti. Omnia per ipsum facta sunt. In quo creata sunt omnia, que sunt in celis et que [1 1Kb] in terra, siue uisibilia, siue inuisibilia, et multa huiusmodi. Modum autem et rationem conditionis omnium in uerbo Dei dicat [2 1Kb] , qui potest; me nescire [3 1Kb] fateor. Nec [4 1Kb] me pudet [5 1Kb] nescire, audiens apostolum dicentem: Qui solus habes immortalitatem, et lucem habitas inaccessibilem, presertim quasi [6 1Kb] de longe presentis negotii finem considerans. Ad hoc [7 1Kb] enim presens ratiocinatio, immo uero ipsa ratio perducet, ut intelligamus, non solum in Dei uerbo [8 1Kb] omnia eterna et facta esse, uerum etiam ipsum omnia facere,  et in omnibus fieri simplici mentis acie. Ut ait sanctus Maximus: Per rationes [9 1Kb] , que in existentibus sunt, ad causale [10 1Kb] uerbum uidelicet, efferentes intellectum, et ipsi soli utpote congreganti omnia, que ex ipso sunt, et attrahenti alligantes, rationibus per singula existentium ordinate utendo, non iam confuse, sed preclare credentes, solum Deum proprie esse relictum ex diligenti, que est ad ea, que sunt, intentione, et essentiam existentium [11 1Kb] , et motum, et differentium discretionem, et continentiam insolubilem mixtorum, et fundamentum immutabile positorum, et omnis simpliciter utcunque [12 1Kb] intellecte essentie, et motionis et differentie mixtureque et positionis causalem. Ac per hoc si Dei uerbum solummodo relinquitur essentia existentium et motus et differentium  discretio et continentia insolubilis mixtorum, hoc est compositorum, et fundamentum immutabile positorum, hoc est ad immutabilem habitum peruenientium, et utcunque intellecte essentie et [13 1Kb] motus et [14 1Kb] discretionis, et compositionis, et habitudinis causa [15 1Kb] , quid aliud restat intelligi, nisi ipsum omnia in omnibus fieri? Quomodo autem, et [16 1Kb] qua ratione Dei uerbum in omnibus, que in eo [17 1Kb] facta sunt, fit, mentis nostre aciem fugit. Nec mirum, cum in rebus sensibilibus nemo potest dicere, quomodo uis seminalis incorporea [18 1Kb] in species uisibiles formasque, in uarios colores, in diuersas odorum suauitates erumpens, fit sensibus manifesta, et in rebus facta, et dum fit manifesta, non desinat [19 1Kb] esse occulta. Et siue manifesta sit, siue occulta, naturalibus suis  uirtutibus nunquam deseritur tota in totis, tota in seipsa, nec crescit, dum uidetur multiplicari, nec minuitur, dum putatur in paucitatem contrahi, sed in eodem statu sue nature immutabiliter permanet. Non enim minor [20 1Kb] est in uno grano tritici, uerbi gratia, quam in multis messibus sub eodem genere multiplicatis, et quod est mirabilius, nec in  uno grano toto maior est, quam in particula ipsius grani. Multiplex enim in uno est, et una in multiplicibus. Si uero quis dixerit, uim seminum non per seipsam, sed in aliqua materia, hoc est, in humore patefieri, ac per hoc ipsa fit, quod apparet, sed in uno quod apparere [21 1Kb] agit, ut sic appareat [22 1Kb] , non de seipsa, sed de aliqua materia operationes suas peragens, respondendum, si in specie apparet et fit, estne species materia, dum manifesta ratio clamat, quicquid maneat [23 1Kb] in materia, per speciem manere, dum per seipsam et [24 1Kb] instabilis et informis [25 1Kb] ac pene nichil sit? Si in coloribus, num color [26 1Kb] materia est, cum constet [27 1Kb] , eos circa materiem [28 1Kb] , immo etiam circa speciem intelligi? Si in odorum suauitatibus, num [29 1Kb] odor materia est, cum qualitas olfaciendi  sensum afficiens ab his, qui talia tractant, esse dicatur, qualitas autem incorporea est? Similiter de ceteris qualitatibus, in [30 1Kb] quibus uirtus seminum solet apparere, dicendum. Si autem predicta omnia incorporalia sunt corporibus adherentia, et in semetipsis extra corpora intellecta, quis nisi insipiens dixerit, uim seminum incorporalem corporalis materie ad apparitionem suam indigere? Ablata siquidem specie, omnique qualitate, et quantitate, uirtus seminalis in nuda materia nullo modo potest seu fieri seu sentiri. Quid? Si ipsa materies, in qua putatur apparere et agere, ex qualitatibus in corporalibus originem ducere probatur, nonne conficitur, non aliunde uim seminum accipere illa, in quibus operatur, sed a se ipsa et in se ipsa, hoc est, in naturalibus  suis uirtutibus, ita ut mirabili modo fiat et faciat et materia sua et operatio et operatrix?

17. Inconcussa itaque auctoritas diuine Scripture nos compellit credere, totius creature uniuersitatem in uerbo Dei conditam esse, ipsiusque [31 1Kb] conditionis rationem omnes intellectus superare, solique uerbo, in quo condita sunt omnia [32 1Kb] , cognitam esse. Si uero uis audire, quid de uniuersitatis eternitate in uerbo Dei sentio, ad hec, que sequuntur, intentus esto. DISC. Presto sum. MAG. Num arbitraris, uerbum Dei, in quo facta sunt omnia, fecisse [33 1Kb] omnia, que in eo facta sunt? DISC. Arbitror sane. Quamuis enim diuina operatio, in qua condita sunt omnia, tripliciter sacra Scriptura perhibente a theologis consideretur; Pater enim facit,  in Filio fiunt, Spiritu sancto distribuuntur: una tamen atque eadem summe [34 1Kb] sancteque Trinitatis est operatio. Quod enim Pater facit, et Filius facit, et Spiritus sanctus facit, et quod in Filio factum est, in [35 1Kb] Patre et Spiritu sancto factum est. Siquidem si [36 1Kb] Filius in Patre est, omne, quod in Filio factum est, in Patre esse necesse est. Nam rationi non conuenit,  ut intelligamus Filium ipsum solum in Patre, ea uero, que Pater in Filio facit, in Patre non esse. Similiter quod Spiritus sanctus nutrit et distribuit, a Patre et Filio nutritur et distribuitur. MAG. Si itaque Filius facit, que in eo facta sunt, nunquid credendum [1 1Kb] est fecisse, que non uidit? DISC. uidisse [2 1Kb] eum, que fecit, et in eo facta sunt, arbitror. MAG. Recte arbitraris. Dic itaque, quomodo uidit, utrum sensu corporeo, an intellectu? DISC. Nec sensu dixerim, nec intellectu Deum uidisse que fecit. Sensu siquidem corporeo caret, qui incorporeus est. Nec proprie intellectus dicitur, qui exuperat omnem intellectum. Intellectus tamen per metaphoram dicitur, sicut et animus; a creatura uidelicet ad [3 1Kb] . Creatorem, quoniam totius intellectus et animi causa  est et conditor. Non ergo per creaturam uidet, siue corpoream, siue incorpoream, qui nullius creature instrumenti indiget ad ea uidenda, que uult facere. Non enim esse, ut ait Maximus, possibile est, sicut ostendit ratio, eum, qui est super ea, que sunt, ea, que sunt, accipere [4 1Kb] . Sed sicut suas uoluntates [5 1Kb] cognoscere eum dicimus ea, que sunt, addentes etiam ex causa ratiocinationem. Si enim uoluntate omnia fecit, et nulla contradicit ratio, cognoscere autem suam uoluntatem Deum semper pium dicere et iustum est; unumquodque uero eorum, que facta sunt, uolens fecit: igitur ut suas uoluntates Deus cognoscit ea, que sunt, quoniam et uolens ea, que sunt, fecit. MAG. Quemadmodum igitur Deus suas uoluntates uidet, ita et ea, que fecit [6 1Kb] , uidet? DISC.  Ita quidem, non [7 1Kb] aliter. Non autem, ut insipientes autumant, per sensum sensibilia, neque per intellectum intelligibilia uidet, sed quemadmodum suas uoluntates, ita sensibilia et intelligibilia uidet. MAG. Plane [8 1Kb] ac pure intelligis. Sed dicas, flagito, utrum aliud sunt diuine uoluntates, quas Deus uidet, et aliud facta, que ut suas uoluntates uidet? DISC. Non sum idoneus, qui huic propositioni satis recteque respondeam. Coartor enim undique. Nam si dixero aliud, mox dicturus eris: non [9 1Kb] ergo ut suas uoluntates Deus uidet, que fecit; in diuersis enim naturaque differentibus una ac simplex uisio fieri non potest. Et concludes: diuina autem uisio simplex est et una et uniformis; igitur, si aliud est Dei [10 1Kb] uoluntas, et aliud quod fecit, non ut uoluntatem  suam uidet [11 1Kb] quod fecit [12 1Kb] . Si autem dixero [13 1Kb] non aliud, necessario sequetur: uoluntas igitur Dei factum eius [14 1Kb] est, et uoluntates suas fecit, et, que fecit, uoluntates sue sunt. Una enim eademque et simplex diuina uisio cogit, unum et id ipsum esse omne, quod uidet. uidet autem ut suas uoluntates, que fecit. Unum igitur et id ipsum sunt diuine uoluntates, et que Deus fecit. Ea siquidem unificat  simplex diuina uisio, que omnia uidet unum, et unum omnia. Et si hoc datum fuerit, uereor, ne forte me compellas unum e duobus fateri, aut uidelicet segregari [15 1Kb] uoluntatem Dei a Deo, et adiungi creature, ita ut aliud sit Deus et aliud sua uoluntas, hoc est, ut sit Deus [16 1Kb] factor, uoluntas autem eius facta; aut si hoc non sinit uera ratio dicere, necessario fatebor, et Deum, et uoluntates suas, et omnia, que fecit, unum et id ipsum esse. Ac sine mora ratiocinationis uirtute cogente concludetur: Deus igitur seipsum fecit, si non extra eius naturam sue uoluntates sunt, et non aliter uidet suas uoluntates, et aliter que fecit, sed ut suas uoluntates uidet, que fecit. Et si ita est, quis de eternitate omnium, que facta sunt, in Deo dubitarit [17 1Kb] , quando  non solum facta et eterna, uerum etiam Deus esse intelliguntur? MAG. Cautissime ac uigilantissime rationis iter ingrederis. Ac per hoc si pure intelligis, sine ambiguitate ulla ita et non aliter esse, que dixisti, in suadenda eternitate omnium, que in uerbo Dei facta sunt, amplius laborare necessarium non esse uideo. DISC. Derides me, ut arbitror, dum mecum liberaliter agis, hoc est, dum libertati arbitrii mei concedis eligere, quid [18 1Kb] uelit, et tenere, quod uult, et non ueris rationibus exigis me concludere, quid [19 1Kb] de talibus remota omni falsitate credendum et intelligendum est. Si enim per me ipsum pure intelligerem ea, que dixi, non fortassis uererer, apertam sententiam de diuinis uoluntatibus, et de his, que facta sunt, proferre, num unum [20 1Kb] et id ipsum  sint [21 1Kb] necne. ueritus sum autem, meipsum cognoscens non satis idoneum ad hec discutienda incedere. MAG. Gradatim ergo ingredere, ne in aliquo fallaris, et [22 1Kb] quodcunque concesseris, stabili mentis habitu obtineas. DISC. Precede, sequar. MAG. Quamuis, ut opinor, de uoluntate Dei [23 1Kb] dubites, seu de uoluntatibus, seu de ineffabili diuine unitatis multiplicitate---Deus est [24 1Kb] enim unum multiplex in seipso [25 1Kb] ---utrum ad summe bonitatis simplicem naturam pertineant, ut non aliud preter ipsum sint, an non: Deum [26 1Kb] tamen suis uoluntatibus caruisse non dubitas. DISC. Hinc dubitare insipientissimum est. Omne siquidem, quod habet, semper et immutabiliter habet, quoniam nichil ei [27 1Kb] accidit. Ideoque aut nunquam habuit suas uoluntates, aut, si habuit,  semper eas habuisse nullo modo dubitandum. MAG. Deus itaque semper uoluntates suas habuit, easque semper uidit. Non enim latere eum potuit, quod habuit. DISC. Et habuit et uidit. Deum namque uoluntatibus suis caruisse, aut semper eas non habuisse, aut non uidisse, dementium est estimare. MAG. Diuine ergo uoluntates eterne sunt, quoniam ipse, cuius uoluntates sunt, eternus est. DISC. Omnino  hoc concesserim. MAG. Quid igitur? Num et ea, que uoluit, semper habuit, et semper uidit? Clare quidem intelligis, ut reor, Deo nichil esse futurum, dum omnia tempora intra seipsum concludat, et omnia, que in eis sunt. Omnium quippe principium et medium et finis est, et ambitus et cursus et recursus. DISC. Nihil Deo futurum esse non ambigo. MAG. Omnia itaque, que facere uoluit, in suis uoluntatibus semper habuit; non enim in eo precedit uelle id, quod uult fieri: ipsius enim uoluntati ceternum est. Siquidem non exspectat fieri, quod uult, quasi futurum, cui omnia presentia sunt, cuius uoluntas [1 1Kb] causa omnium est, et uisio et [2 1Kb] effectus et perfectio. Fit enim, nulla mora interposita, quod uidet faciendum. At si uoluntas eius uisio eius est, et uisio uoluntas,  omne, quod uult fieri [3 1Kb] , subtracto omni interuallo fit. At [4 1Kb] si omne, quod uult fieri, et faciendum uidet, et non extra se est, quod uult et uidet, sed in se, nichilque in ipso est, quod ipse non sit, sequitur, ut [5 1Kb] omne, quod uidet et uult, ceternum ei [6 1Kb] intelligatur, si uoluntas illius et uisio et essentia unum est. DISC. Cogis iam nos fateri, omnia, quecunque eterna et facta dicuntur, Deum esse. Si enim diuina uoluntas diuinaque uisio essentialis est et eterna, et non aliud est ei [7 1Kb] esse, aliud uelle, aliud uidere, sed unum et id ipsum superessentiale, et omne, quodcunque intra uoluntatem et uisionem suam [8 1Kb] comprehendit, non aliud preter ipsum ratio sinit intelligi; simplex siquidem natura intra se non patitur esse, quod ipsa non sit: restat sine ulla controuersia,  unum Deum omnia in omnibus esse fateri. Et si ita est, de eternitate omnium, que in Deo sunt, imo etiam que Deus sunt, nemo pie philosophantium debet ignorare. Adhuc tamen non satis uideo, quomodo diuina natura, extra quam nichil est, et intra quam subsistunt omnia, nichil intra se recipit esse, quod sibi cessentiale non sit. MAG. De eo, quod nulla natura subsistat preter Deum et creaturam, non dubitare te crediderim, imo etiam satis uidere te [9 1Kb] uideo. Nam quod dixisti de diuina natura, extra quam nichil est, ita intelligis, ut arbitror, creatricem quidem naturam nichil extra se sinere, quia extra eam [10 1Kb] nichil potest esse; totum uero, quod creauit, et creat, intra seipsam continere; ita tamen, ut aliud sit ipsa, quia superessentialis est, et aliud,  quod in se creat [11 1Kb] . Nam seipsum creare non tibi uerisimile uidetur. DISC. Totam conceptionem cogitationis mee de Deo et creatura perspexisti. Firmiter enim atque inconcusse teneo, nullam naturam uel creatam uel non creatam [12 1Kb] extra Deum subsistere, et nullo modo esse; omne uero, quod subsistit, siue creatum, siue non creatum, intra ipsum contineri. Ac per hoc totius uniuersitatis plenitudinem his  ueluti duabus partibus concludi, hoc est, Deo et creatura, hactenus tenebam. Sed nunc iterum fides mea uidetur nutare, predictis ratiocinationibus infirmata. MAG. Fidem tuam stabilitam esse, ueraque [13 1Kb] ratione munitam [14 1Kb] uideo, saltem in hoc, extra Deum nichil esse credens. DISC. Ita, ut dicis; illud enim purissime contemplor. MAG. Diligentius itaque et perspicacius mentis aciem circa ea, que intra Deum esse credis, circumfer. DISC. [15 1Kb] Intra Deum nichil aliud esse sentio preter seipsum et ab ipso [16 1Kb] conditam creaturam. MAG. In Deo ergo uides, quod Deus non est. DISC. uideo, ex Deo tamen creatum. MAG. Quid itaque tibi uidetur? Num Deus omnia, que fecit, antequam fierent, uidit? DISC. Eum uidisse omnia, que uoluit facere, priusquam fierent,  existimarim. MAG. Ea ergo uidit, que facere uoluit, et non alia uidit, nisi ea, que fecit, et ea, que fecit, priusquam faceret, uidit. DISC. Ita teneo. MAG. Dic, queso, que sunt illa, que Deus, antequam [17 1Kb] fierent, uidit? Quomodo enim creaturam uidit, que adhuc non erat facta? Et si [18 1Kb] nec aliud preter creaturam uidit, omne enim, quod est, aut Deus aut creatura est: quid uidit [19 1Kb] ? Proinde aut [20 1Kb] seipsum uidit, antequam faceret omne, quod fecit, aut creaturam uidit, que adhuc non est creata. Quomodo autem uidit, quod adhuc non erat? Si uero [21 1Kb] erat, et ideo uisum est, quia erat, profecto erat ante creaturam, quod creatura non erat. Si autem solus Deus et sibi cessentiale [22 1Kb] ante omnem creaturam sinitur esse, non [23 1Kb] aliud precessit creaturam, quod Deus  uideret, antequam faceret creaturam, nisi aut ipse, aut eterna in se et ceterna sibi natura [24 1Kb] . Confectum est autem [25 1Kb] inter nos, Deum uidisse, que facienda erant; non enim ignorans fecit aut non preuidens, quod facere uoluit. DISC. Septum me undique uideo, nullamque fugiendi uiam remanere. Nam si dixero, Deum in seipso uidisse, que facienda erant, cogor fateri, seipsum uidisse, quia adhuc non erat creatura, quam uideret, nec aliud erat ante omnem creaturam, quod preter seipsum uidere posset [26 1Kb] . Ac per hoc si omnia, que facienda erant, in seipso uidit, priusquam fierent, necessario seipsum uidisse uera docebit ratio, et ipse erit omnia, que fecit. Si ea, que uidit, in seipso fecit, et erit factor et factura. Si autem dixero, creaturam uidit  faciendam, priusquam fieret, dicturus eris: erat ergo creatura, antequam fieret. Si enim Deus uidit eam [27 1Kb] , antequam fieret [28 1Kb] , illud uere substantialiter erat, quod Deus in ea uidit, priusquam fieret. Non enim Deus uidit [29 1Kb] falsa, dum sit incommutabilis ueritas, et omne, quod in ea est, uerum et incommutabile est. Et si Deus in seipso uidit creaturam, priusquam fieret, semper uidit, quod uidit. Non enim accidit ei  uidere, quod uidet, quando non aliud est ei esse et aliud uidere. Ipsius [1 1Kb] namque simplex natura est. Si autem semper uidit, quod uidit, semper erat, quod uidit, ac per hoc eternum esse necesse est, quod uidit. Et si creaturam uidit, que adhuc non erat, et erat, quod uidit; omne enim, quod Deus uidet [2 1Kb] , uerum et eternum est: nil aliud relinquitur, nisi ut intelligamus, creaturam fuisse in Deo, priusquam fieret in se ipsa; duplexque de creatura dabitur intellectus, unus quidem [3 1Kb] considerat eternitatem ipsius in diuina cognitione, in qua omnia uere et substantialiter permanent, alter [4 1Kb] temporalem conditionem ipsius, ueluti postmodum in se ipsa. Et si [5 1Kb] ita est, rationis consequentia compellit, unum e duobus eligere, ut aut eandem creaturam meliorem seipsa, aut  inferiorem dicamus: meliorem quidem, quantum in Deo eternaliter subsistit [6 1Kb] ; inferiorem uero, quantum in se ipsa creata est; et creatio illius non in Deo, sed ueluti extra Deum in seipsa estimabitur, et erit contrarium Scripture, que dicit: Omnia in sapientia fecisti: aut non eandem naturam esse, que eternaliter in cognitione Dei erat, et que ueluti postmodum in seipsa condita est. Ac per hoc non ea, que facta sunt, antequam fierent, uidit, sed ea solummodo, que eterna sunt, in seipso uidit. Et si quis hoc dederit, catholice fidelium professioni uidebitur resistere. Sancta siquidem sophia non alia [7 1Kb] profitetur Deum in seipso, priusquam fierent, uidisse, et alia postmodum in seipsis fecisse, sed eadem eternaliter uisa, et eternaliter facta, et hoc totum  in Deo, et nichil extra Deum. Si autem aliud est [8 1Kb] diuine bonitatis natura, et aliud, quod uidit faciendum et fecit, et in seipso uidit et fecit, diuine nature simplicitas interrumpetur, quando aliud in ipsa intelligitur, quod ipsa non sit: quod omnino impossibile est. Si uero non aliud [9 1Kb] est diuina bonitas, et aliud, quod in seipsa uidit faciendum, sed una atque eadem est natura, cuius inuiolabilis est simplicitas et inseparabilis unitas, profecto dabitur, omnia ubique Deum esse, et totum in toto, et factorem et factum, et uidentem et uisum, et tempus et locum, et essentiam omnium et substantiam, et accidens, et, ut simpliciter dicam, omne, quod uere est, et non est, superessentialis in essentiis, supersubstantialis in substantiis, super omnem creaturam  creator, et intra omnem creaturam creatus, et infra omnem creaturam subsistens, a seipso esse incipiens, et per seipsum seipsum mouens, et ad seipsum motus, et in seipso quiescens, per genera et species in seipso in infinitum multiplicatus, simplicitatem sue nature non deserens, et multiplicationis sue infinitatem in seipsum reuocans. In ipso enim omnia unum sunt. MAG. Nunc uideo, te perpure inspicere, de quibus uidebaris dubitare, et ulterius non titubabis [10 1Kb] ,  ut arbitror, fateri omnia et facta et eterna esse, et omne, quod in eis uere intelligitur subsistere, nil aliud preter ineffabilem diuine bonitatis esse naturam. Ipsa est enim [11 1Kb] substantiale bonum, et nemo bonus nisi solus Deus. Restat igitur [12 1Kb] de eterna conditione omnium in Deo tractare, quantum diuine ueritatis [13 1Kb] radius aciem nostre mentis in diuina mysteria permiserit ascendere. DISC. Restat quidem, et iam [14 1Kb] ordo disputationis exigit. Prius tamen uelim te breuiter colligere totum, quod de presenti questione hactenus inter nos est confectum [15 1Kb] . MAG. Ad purum, ut opinor, deduximus, diuinam bonitatem uidisse et semper uidisse ea, que facienda erant. DISC. Hoc peractum [16 1Kb] est. MAG. Et non alia uidit et alia fecit, sed ea, que  semper uidit facienda, fecit. DISC. Similiter datum est. MAG. Et omnia, que semper uidit, semper fecit. Non enim in eo precedit uisio operationem, quoniam ceterna est uisioni operatio, presertim dum non aliud ei sit uidere et aliud operare, sed ipsius uisio ipsius est operatio. uidet [17 1Kb] enim operando, et uidendo operatur. DISC. Hoc quoque assumptum est. MAG. De simplicitate diuine nature discussum, quod non in ea uere ac proprie intelligitur, quod ab ea alienum sit et non ei cessentiale, et quoniam omnia uere ac proprie intra eam intelliguntur esse. Nil [18 1Kb] enim extra eam subsistunt. Conclusum est, ipsam solam uere ac proprie in omnibus esse [19 1Kb] , et nichil uere ac proprie esse, quod ipsa non sit. DISC. Conclusum. MAG. Proinde non duo a seipsis distantia  debemus intelligere Deum et creaturam, sed unum et id ipsum. Nam et creatura in Deo est subsistens, et Deus in creatura mirabili et ineffabili modo creatur, seipsum manifestans, inuisibilis uisibilem se faciens, et incomprehensibilis comprehensibilem, et occultus apertum, et incognitus cognitum, et forma et specie carens formosum ac [20 1Kb] speciosum, et superessentialis essentialem, et supernaturalis naturalem, et simplex compositum, et accidentibus liber accidentibus subiectum, et accidens, et infinitus finitum, et incircumscriptus circumscriptum, et supertemporalis temporalem, et superlocalis localem, et omnia creans in omnibus creatum, et factor omnium [21 1Kb] factus in omnibus, et eternus cepit esse, et immobilis mouetur in omnia, et fit in omnibus  omnia. Neque hoc de incarnatione uerbi et inhumanatione dico, sed de summe bonitatis, que unitas est et trinitas, ineffabili condescensione in ea, que sunt, ut sint, imo ut ipsa in omnibus a summo usque deorsum sit, semper eterna, semper facta, a seipsa, in seipsa, eterna a seipsa, in seipsa facta, et dum sit eterna, non desinit esse facta, et facta non desinit esse eterna [22 1Kb] , et de seipsa seipsam facit. Non enim indiget alterius materie, que ipsa  non sit, in qua seipsam facit; alioquin impotens uideretur, et in seipso imperfectus, si aliunde acciperet apparitionis et perfectionis sue auxilium. A seipso igitur [1 1Kb] Deus accipit theophaniarum suarum, hoc est, diuinarum apparitionum occasiones, quoniam ex ipso, et per ipsum, et in ipso, et ad ipsum sunt omnia. Ac [2 1Kb] per hoc et ipsa materies, de qua legitur mundum fecisse, ab ipso, et in ipso est, et ipse in ea est, quantum intelligitur ea esse. Nec hoc mirum, cum hoc [3 1Kb] exempla Scripture de talibus doceant. Si enim anime Moysi et Samuelis [4 1Kb] , dum sint natura [5 1Kb] inuisibiles et incorporales, uisibiles ac [6 1Kb] ueluti corporales non in aliqua extrinsecus assumpta materia, sed per seipsas, nulla medietate interposita, ad perpetranda mysteria non  phantastice, sed ueraciter aliorum mentibus, apostolorum dico et Saul, apparuerunt, quid nos prohibet tali miraculo manuductos [7 1Kb] ad altiora diuine uirtutis ascendere, ut intelligamus, eam et super [8 1Kb] omnia esse, et in omnibus fieri, non aliunde accipientem [9 1Kb] , ut diximus, materiem, aut de nichilo facientem [10 1Kb] , in qua fit et manifestam se facit. Satis de uirtute seminum disputatum est, que dum per seipsam inuisibilis et incomprehensibilis sit, in infinitas formas ac [11 1Kb] species seipsam multiplicat, sensibusque corporeis succumbit; que omnem mentis aciem, dum queritur, effugit. Proinde nullus locus conceditur nichilo illi, hoc est, priuationi totius habitudinis atque essentie, de quo omnia putantur ab his, qui minus intelligunt, facta fuisse, nescientes,  quid eo nomine sancta significat Theologia.

18. DISC. Miror, quomodo, que nunc a te dicta sunt, quamuis multis inuia, et ab his, qui philosophari uidentur, remota, uerissima tamen esse uera proclamat ratio. Et auctoritas sacre Scripture idipsum, dum intentius consideratur, suadet et predicat; dicit enim: In principio fecit Deus celum et terram, hoc est, Deus Pater in Deo Filio uniuersitatem totius creature uisibilis et inuisibilis condidit. Et quid [12 1Kb] in principio de se genito [13 1Kb] , in uerbo suo, in Filio suo [14 1Kb] sapientia sua [15 1Kb] Pater conderet, quod ipse Filius non esset? Alioquin non in ipso condiderit, sed extra ipsum, quod aliunde accepit, aut de nichilo fecit. Aut quomodo pateretur, fieri in se uerbum, quod sibi consubstantiale non esset? Non enim lux  sinit in se tenebras aliunde acceptas [16 1Kb] , nec ueritas recipit in se figmentum [17 1Kb] . Non autem potest esse uerum, quod non erat semper eternum; eternum autem non est, quod ex priuatione totius eternitatis atque essentie factum est. Aut quid aliud faceret Pater in sua sapientia, nisi ipsam sapientiam? Ait enim Propheta: Omnia in sapientia fecisti. uim uerborum  intuere. Numquid [18 1Kb] quasi in aliquo loco, seu spatio, quoddam edificium fecit Deus in sua sapientia, non ut ipsa substantialiter fieret omnia, sed solummodo [19 1Kb] contineret omnia, et quasi aliud in alio, in sapientia fierent omnia? Non sic docet ratio, sed sic: Omnia in sapientia fecisti, hoc est, sapientiam tuam omnia fecisti. Nam et sol iste uisibilis, dum per seipsum simplex ignis sit, nullamque compositionem ab his, que sibi consubstantialia non sunt, recipiat, omnium tamen sensibilium naturam in se continet et comprehendit, non ut aliud preter se ipsum in se contineat, sed ipse substantialiter est omne, quod omnia in se continet [20 1Kb] ; omnium namque uisibilium substantia in ipso est creata. Non enim omnia corpora, in quibus flagrat, ueluti in alimonia  sua consumeret, si non prius eorum subsistentie occasiones prestaret. Solem nunc dico ipsam incomprehensibilem uirtutem, que diffunditur per totum hunc uisibilem mundum, que propterea ignis dicitur, quia intus in omnibus agit, cuius fons maximus est corpus illud ethereum, solis nomine appellatum, in quo, et per quod manifestissimas operationis sue uirtutes manifestat, lucem dico, et calorem. Cetera uero omnia corpora, que nascuntur in mundo et nutriuntur, occultatissimis [21 1Kb] suis operationibus administrat, et fit [22 1Kb] ubique totus [23 1Kb] , et de se ipso, in se ipso, in omnibus factus, erumpens in omnia uisibiliter, consumens omnia in se ipsum inuisibiliter [24 1Kb] . Hinc non immerito dicit Scriptura: Gyrans gyrando uadit Spiritus, et in locum suum reuertitur.  Spiritus enim igneus eximia sue nature subtilitate lustrat omnia, et fit in omnibus omnia, et in se ipsum reuertitur [25 1Kb] , quoniam omnium uisibilium fons substantialis et origo est. Ideoque a Grecis [26 7Kb] appellatur, hoc est reuertens; lustratis siquidem omnibus et uisibiliter et inuisibiliter mundanis corporibus in se ipsum redit, et in se ipsum omnia reuocat, que ab ipso principium generationis sue accipiunt. Hinc [27 1Kb] etiam sancti Theologi superessentialem diuinam et informem essentiam, ut ait S. Dionysius, in igne sepe describunt [28 1Kb] , tanquam habente multas diuine, si fas dicere, proprietatis, quantum in uisibilibus, imagines [29 1Kb] .

19. Quid autem eo nomine, quod est [30 1Kb] nichilum, sancta significat Theologia, explanari a te peto. MAG.  Ineffabilem et incomprehensibilem diuine bonitatis inaccessibilemque claritatem omnibus intellectibus siue humanis, siue angelicis incognitam---superessentialis est enim et supernaturalis---eo nomine significatam crediderim, que dum per se ipsam cogitatur, neque est, neque erat, neque erit. In nullo enim intelligitur existentium, quia superat omnia;  dum [1 1Kb] uero per condescensionem quandam ineffabibilem in ea, que sunt, mentis [2 1Kb] obtutibus inspicitur, ipsa sola in omnibus inuenitur [3 1Kb] esse, et est, et erat, et erit. Dum ergo incomprehensibilis intelligitur, per excellentiam nichilum non immerito uocitatur. At uero in suis theophaniis incipiens apparere, ueluti ex nichilo in [4 1Kb] aliquid dicitur procedere, et que proprie supra omnem essentiam existimatur, proprie quoque in omni essentia cognoscitur, ideoque omnis uisibilis et inuisibilis creatura theophania, id est, diuina apparitio potest appellari. Omnis siquidem ordo naturarum a summo usque deorsum, hoc est, ex celestibus essentiis usque ad extrema mundi huius uisibilis corpora [5 1Kb] , in quantum occultius [6 1Kb] intelligitur, in tantum diuine claritati appropinquare  uidetur. Proinde a theologia celestium uirtutum inaccessibilis claritas sepe nominatur tenebrositas. Nec mirum, cum et ipsa summa sapientia, cui appropinquant, sepissime tenebrarum uocabulo significetur. Audi Psalmistam: Quia sicut tenebre eius, ita et lumen eius. Ac si aperte diceret: Tantus est diuine bonitatis splendor, ut non immerito uolentibus cum contemplari, et non ualentibus uertatur in tenebras. Solus enim, ut ait Apostolus, inaccessibilem possidet lucem. In quantum uero longius ordo rerum deorsum descendit, in tantum contemplantium obtutibus manifestius se aperit. Ideoque [7 1Kb] forme ac species rerum sensibilium manifestissimarum theophaniarum [8 1Kb] nomen accipiunt. Diuina igitur bonitas, que propterea nichilum dicitur,  quoniam ultra omnia, que sunt et que non sunt, in nulla essentia inuenitur, ex negatione omnium essentiarum in affirmationem totius uniuersitatis essentie a se ipsa in se ipsam descendit, ueluti ex nichilo in aliquid, ex inessentialitate in essentialitatem, ex informitate in formas innumerabiles et species. Prima [9 1Kb] siquidem ipsius progressio in primordiales causas [10 1Kb] , in quibus fit, ueluti informis quedam materia a Scriptura dicitur; materia quidem, quia initium est [11 1Kb] essentie rerum, informis uero, quia informitati diuine sapientie proxima est. Diuina autem sapientia informis recte [12 1Kb] dicitur, quia ad nullam formam superiorem se ad formationem suam conuertitur; est enim omnium formarum infinitum exemplar; et dum descendit in diuersas uisibilium  et inuisibilium formas, ad se ipsam ueluti ad formationem suam respicit. Proinde diuina bonitas super omnia considerata dicitur non esse, et omnino nichil esse, in omnibus uero et est [13 1Kb] et dicitur esse, quoniam totius uniuersitatis essentia est, et substantia, et genus, et species, et qualitas, et quantitas [14 1Kb] , et omnium copula, et situs, et habitus, et locus, et tempus, et actio, et passio, et omne, quodcunque in  omni creatura et circa omnem creaturam a qualicunque intellectu potest intelligi. Et quisquis intentus sancti Dionysii uerba inspexerit, hec ita se habere inueniet. Ex quibus nunc pauca inserere non incongruum uidetur, et que in prioribus nostre sermocinationis processionibus ex ipso accepimus, iterum repetere [15 1Kb] necessarium iudicamus. Age, inquit, optimum ut uere, et existentium omnium substantificum laudemus , sic enim ipse Dionysius uocat Deum, totius esse secundum uirtutem superessentialem est substituens causa, et Creator existentis subsistentie, substantie, essentie, nature, principium et mensura seculorum et temporum, essentialitas; et: eternitas existentium, tempus [17 1Kb] factorum, esse utcunque factis ex eo, quod [18 1Kb] est eternum, et essentia,  et , et tempus, et generatio, et factum, in existenti essentialitas, et utcunque subsistentia et substantia. Etenim Deus non dum est , sed simpliciter et incircumfinite totum in se ipso coambiens, proinde et rex dicitur seculorum [19 1Kb] , tanquam in semetipso [20 1Kb] , et circa seipsum totius esse et [21 1Kb] existentis substitutor. Et neque erat, neque erit, neque factus est, neque fit, neque fiet, magis autem neque est, sed ipse est esse existentibus, et non existentia solum, sed idipsum [22 1Kb] esse existentium ex ante eternaliter existente. Ipse enim est seculum seculorum, subsistens aute secula, quia omnibus existentibus et seculis esse ex prouidente est, et omne quidem seculum et tempus ex ipso totius seculi, et temporis, et omnis utcunque existentis, qui est ante omnia [23 1Kb] , principium et causa, et omnia ipsum participant,  et a nullo existentium recedit, et ipse est ante omnia, et omnia in se constituit; et simpliciter si quid [24 1Kb] utcunque est in ante existente, et est, et intelligitur, et saluatur. Et paulo post primordialium causarum explanationem addit, dicens: Esse autem ipsum existentibus omnibus nunquam deseritur, ipsum uero esse ex ante existente, et ab ipso est esse, et principium, et mensura ante essentiam , et on ipse esse, et cum habet esse, et , et existentis, et seculi, et omnium substantificum principium, et medietas, et consummatio. Et propterea ab eloquiis ipse uere ante iuxta omnem existentium intelligentiam multiplicatur. Et quod erat in ipso, et quod est, et quod erit, et quod factum est, et fit, et fiet, proprie laudatur. Hec enim omnia diuinitus intelligentibus secundum  omnem [25 1Kb] excogitationem ipsum superessentialiter esse significant, et ubique existentium causalem. Etenim neque quidem est hoc, hoc autem non est, neque ibi quidem est, ibi autem non est; sed omnia est, et causalis omnium, et in ipso omnia principia, omnes conclusiones, omnia existentia coambiens, et perhibens [26 1Kb] , et super omnia est, ut ante omnia superessentialiter super .

20. Quisquis horum uerborum uirtutem perspexerit, [16 1Kb]  nil aliud reperiet suadere, immo etiam [1 1Kb] pronunciare, nisi ipsum Deum omnium factorem esse, et in omnibus factum; et dum super omnia queritur, in nulla essentia inuenitur [2 1Kb] ; nondum enim est esse; dum uero in omnibus intelligitur, nil in eis nisi solus ipse subsistit. Et neque est hoc, ut ait ille, hoc autem non est, sed omnia est. Proinde ex superessentialitate sue nature, in qua dicitur non esse, primum descendens, in primordialibus causis [3 1Kb] a se ipso creatur, et fit principium omnis essentie, omnis uite, omnis intelligentie, et omnium, que in primordialibus causis gnostica considerat [4 1Kb] theoria. Deinde ex primordialibus causis, que medietatem quandam inter Deum et creaturam obtinent, hoc est, inter illam ineffabilem superessentialitatem  super omnem intellectum, et manifestam substantialiter naturam puris animis conspicuam descendens in effectibus ipsarum fit, et manifeste in theophaniis suis aperitur. Deinde per multiplices effectuum formas, usque ad extremum totius nature ordinem, quo corpora continentur, procedit. Ac sic ordinate in omnia proueniens facit omnia, et fit in omnibus omnia, et in se ipsum redit, reuocans in se omnia, et dum in omnibus fit, super omnia esse non desinit. Ac sic [5 1Kb] de nichilo facit omnia, de sua uidelicet [6 1Kb] superessentialitate producit essentias, de superuitalitate uitas, de superintellectualitate intellectus, de negatione omnium, que sunt et que non sunt, affirmationes omnium, que sunt et que non sunt. Et hoc manifestissime docet omnium reditus  in causam, ex qua processerunt, quando omnia reuertentur [7 1Kb] in Deum, sicut er in lucem, quando erit Deus omnia in omnibus; non quod etiam nunc non sit Deus omnia in omnibus, sed quod post preuaricationem humane nature, et expulsionem de sede paradisi, hoc est, de altitudine spiritualis uite, et ex cognitione clarissime sapientie, in profundissimas ignorantie tenebras detruse, nemo nisi diuina gratia illuminatur [8 1Kb] , et in diuinorum mysteriorum altitudinem [9 1Kb] cum Paulo raptus, quomodo Deus omnia in omnibus est, uere intelligentie contuitu potest perspicere, nube carnalium cogitationum, uanarumque [10 1Kb] phantasiarum caligine interposita, mentisque acie irrationalibus passionibus infirmata, et ex splendoribus perspicue [11 1Kb] ueritatis repercussa,  consuetisque corporalibus umbris contenta. Non enim credendum est de celestibus essentiis, que nunquam eterne beatitudinis statum deseruere, aliud aliquid in uniuersa creatura preter [12 1Kb] ipsum Deum cognoscere, siquidem in Deo, et in primordialibus causis super omnem sensum et intellectum omnia perspiciunt, omnibus nature operibus ad cognoscendam ueritatem non indigentes, sola autem ineffabili  gratia eterni luminis fruentes. Ad quam uisionem humanam naturam reducere Dei uerbum incarnatum descendit, ipsam prius lapsam, quam ad pristinum statum reuocaret, accipiens, delictorum uulnera sanans, falsarum phantasiarum umbras extinguens, oculos mentis aperiens, seipsum in omnibus his, qui digni sunt tali uisione, manifestans. DISC. Hec ardua ualde sunt, et a sensibus corporalia et uisibilia cogitantium remota; his uero, qui super uisibilia, et temporalia [13 1Kb] spiritualiter in cognitionem ueritatis ascendunt, uerissime et dulcissime clarescunt. Quis enim carnaliter uiuentium, claramque [14 1Kb] sapientie lucem cernere nolentium, talia audiens, non continuo erumpat, et clamet [15 1Kb] : Insaniunt, qui hec dicunt. Quomodo enim supra omnia  Deus inuisibilis, incorporalis, incorruptibilis, potest a seipso descendere, et se ipsum in omnibus creare, ut sit omnia in omnibus, et usque ad extremas huius mundi uisibiles turpitudines et corruptiones, uilissimasque formas et species procedere, ut ipse etiam in eis sit, si omnia in omnibus est! Ignorans, qui hec [16 1Kb] dicit, nullam turpitudinem in uniuersitate totius creature posse esse, nullam malitiam ei nocere, nullo errore falli uel seduci. Quod enim partim [17 1Kb] contingit, in toto fieri Deus non sinit, cuius uniuersitatis nec [18 1Kb] turpitudo turpis est, nec malitia nocet, nec error errat. Turpiter quidem et maligne [19 1Kb] uiuentibus, et a ueritate errantibus turpia honesta, mala bona, errantia recta, praua iusta putantur esse. Quorum turpitudine, et malitia, et errore  sublatis, omnia pie intelligentibus pura, perfecta, impolluta, ualde bona, omni errore carentia remanent. Et non cogitans, quod sacra pronunciat Scriptura: Omne datum optimum, et omne donum perfectum de sursum est, descendens a Patre luminum, dati quidem uocabulo omnium rerum substantiales constitutiones, doni uero uirtutes, quibus ornatur uniuersa natura, declarans Et hoc totum [20 1Kb] , substantia uidelicet et uirtus, de sursum descendit a Patre luminum, hoc est, ex fonte omnium bonorum, Deo, qui in omnia, que sunt et que non sunt, profluens, in omnibus fit, sine quo nichil esse potest. Sed, ut opinor, satis de nichilo, de quo omnia Deus [21 1Kb] fecit, actum est. MAG. Sat profecto; sed cursim repetendo. Neque hec dicimus illorum sensum refutantes, qui  de nichilo, quo totius habitudinis priuatio significatur, Deum omnia [22 1Kb] fecisse arbitrantur, non autem de nichilo, quo superessentialitas et supernaturalitas diuine bonitatis a Theologis innuitur. In Theologicis siquidem regulis ad inuestigandam diuine nature sublimitatem et incomprehensibilitatem plus negationis, quam affirmationis uirtus ualet. Quam si quis intentus inspexerit, non mirabitur, eo uocabulo,  quod est nichilum, sepe in Scripturis ipsum Deum uocari. DISC. Nec ego [1 1Kb] miror, cognoscens, plus negationes, quam affirmationes diuine cognitioni, teste sancto Dionysio, coaptari posse. MAG. Non negabis [2 1Kb] , ut opinor, cuncta, que de nichilo facta esse Scriptura testatur, unam quandam naturam communem omnibus, cuius participatione subsistunt, secundum uniuscuiusque proportionem possidere. DISC. Hoc negare risu est dignum. Credimus namque et intelligimus, Deum simul et semel communem omnium rerum naturam creasse, ex cuius participatione fiunt [3 1Kb] omnia. MAG. Putasne illam naturam de nichilo esse factam? DISC. Non solum puto, uerum etiam firmiter teneo, non aliunde nisi de nichilo productam. MAG. Defini illam naturam, quid sit. DISC. Non possum. Res enim adhuc infinita omniumque communis, nec  certis formis adhuc distincta uel speciebus, quomodo definiri possit, non uideo

21. MAG. Quid? Si quis summe sancteque auctoritatis tibi suaderet, illam naturam non aliud esse preter Dei uerbum, dixissesne eam de nichilo factam esse [4 1Kb] ? De illo nichilo dico, quod priuationem totius essentie et substantie et qualitatis significat. DISC. Nequaquam. Quis enim dixerit, Dei uerbum de nichilo esse factum, dum sit omnium [5 1Kb] de nichilo faciens? Sed [6 1Kb] quis ille, qui uerbum Dei naturam omnium esse non timuit dicere? MAG. Audi sanctum Basilium in octaua Homilia in Genesin: Neque enim, inquit, quando audiuit terra: germinet herbam feni, et lignum fructiferum, occultum habens fenum produxit,  neque palmam, aut quercum, aut cypressum ante conspectum uisceribus suis occulta eduxit in superficiem, sed Diuinum uerbum natura est eorum, que facta sunt. Producut: non, quod habet, depromat, sed quod non habet, creet [7 1Kb] , Deo donante operationis uirtutem. Intende, quam fiducialiter pronunciauit, naturam omnium, que facta sunt, Dei uerbum esse. Ac [8 1Kb] nulla tibi suspicio subrepat existimandi, quod aliud sit Dei uerbum, aliud eius preceptum. Id ipsum namque in eo et esse est [9 1Kb] , et omnia esse iubere; essendo enim ipsum fiunt omnia, quoniam ipsum omnia est. Et ut certius cognoscas Dei uerbum et naturam omnium esse, et consubstantialem Patri ante omnia et [10 1Kb] in omnibus, que in eo facta sunt, creatum, audi Ecclesiasten: Sapientiam  Dei, inquit, precedentem [11 1Kb] omnia quis inuestigauit? Ecce [12 1Kb] ceternitatem Patri et cessentialitatem [13 1Kb] . Et continuo sequitur: Primo omnium creata est sapientia. Ecce in creaturis factum. Audi Euangelium: Quod factum est in ipso, uita erat. Nam quod alibi in Salomone legitur: Dominus creauit me in initio uiarum  suarum, alii de incarnatione uerbi, alii de natiuitate eius ex Patre accipiunt, quorum sensus credibilior mihi uidetur.

22. De his autem, qui de eo nichilo, quod totius essentie negationem significat uel habitudinis eius priuationem, mundum factum fuisse arbitrantur, quid dicam, ignoro. Non enim uideo, quare non considerant oppositorum naturam. Siquidem priuatio non potest esse, ubi non est habitus essentie [14 1Kb] . Priuatio namque habitudinis est priuatio; ac per hoc, ubi non precedit habitus, non sequitur priuatio. Quomodo ergo [15 1Kb] dicunt, de priuatione mundum [16 1Kb] factum esse [17 1Kb] ? Si enim hoc uerum esset, constaret, ipsum mundum habitudinem quandam habuisse, priusquam fieret. At si sic, quomodo habitudinis  sue priuationem pateretur, dum iam non erat, aut, si erat, non de priuatione sui erat? Si uero nullo modo erat, priusquam fieret, omni habitudine caruisse nemo [18 1Kb] sapientum dubitat. At si omni habitudine caruit, quomodo de priuatione habitudinis sue fieri potuit [19 1Kb] , quam nunquam habuit? Eadem est ratio de essentie negatione. Est enim negatio rei existentis uel fieri ualentis perfecta absentia. Absentia namque est rei cuiusdam presentis, uel presens fieri ualentis, a sensibus ablatio [20 1Kb] . Si ergo mundus de absentia factus est, precessit aliqua natura, cuius habitudinis priuatio uel essentie [21 1Kb] absentia condendi mundi occasio facta est. Et ipsa natura aut Deus, aut creatura erat. Et si Deus, cogentur fateri, ex Diuine nature priuatione habitudinis  uel essentie absentia mundum factum fuisse. Si uero creatura, necessario uisibilis, aut inuisibilis erit. Si uisibilis, alium mundum uisibilem precessisse debemus credere; si inuisibilis, qua ratione cogimur concedere, de inuisibilis nature absentia mundum istum factum fuisse [22 1Kb] , aut eam [23 1Kb] penitus mundum precessisse? Si uero uniuersitatem totius uisibilis et inuisibilis nature de nichilo factam esse uera docet ratio, nullamque naturam preter ipsum Deum precessisse [24 1Kb] , quomodo de absentia uel priuatione rerum, que nunquam erant, mundus factus est, non intelligo. Si uero quis dixerit, neque priuationem habitudinis, neque absentiam alicuius essentie [25 1Kb] nichil [26 1Kb] nomine significari, sed uniuersalem totius habitudinis, et essentie, uel substantie, uel  accidentis, et simpliciter omnium, que dici et intelligi possunt, negationem, concludetur sic: eo igitur [27 1Kb] uocabulo Deum uocari necesse est, qui solus negatione omnium, que sunt, proprie innuitur, quia super omne, quod dicitur et intelligitur, exaltatur, qui nullum eorum, que sunt et que non  sunt, est, qui melius nesciendo scitur. Ac per hoc inter nos et illum, qui uidebamur [1 1Kb] dissentire, conueniet. Si autem responderit: neque illam negationem dico nichilo significari, qua negatur Deus esse quid eorum, que sunt, sed illam, que negat Deum et creaturam; necessario fatebitur, quod negari conabatur, hoc est, de negatione uel [2 1Kb] priuatione Dei [3 1Kb] et creature mundum factum fuisse. Mundus siquidem de materia informi factus est; materia informis de omnino nichilo; ac per hoc et mundus de omnino nichilo. Non enim, ut opinor, audebit dicere, omne quod est, aut Deus [4 1Kb] , aut creatura est, aut [5 1Kb] nec Deus, nec creatura; nam si dixerit, inter eos, qui dicunt materiam Deo ceternam esse, computabitur, de qua Deus mundum fecisse ab iis putabatur. At si omne,  quod est, aut Deus, aut creatura est, et nemo sanum [6 1Kb] sapiens estimarit [7 1Kb] mundum de negatione Dei et creature factum, relinquitur sola illa negatio ad causam mundi faciendi, que ablatione totius creature, super omne, quod dicitur et intelligitur, Deum exaltans, nichil eorum, que sunt et que non sunt, eum esse pronuntiat. Est enim maximum de hac ratione argumentum. Si duo quedam sunt Deus et creatura, aut ab uno principio sunt, ac per hoc eiusdem nature---non enim ex principio uno nascuntur contraria secundum naturam; sui namque principii naturam attrahunt---aut per se duo principia sunt sibimet [8 1Kb] aduersa. Nam sicut substantialia non sunt duo, sed unum. Si autem Deus et creatura non sunt duo, sed unum et unum; aut equalia sunt, et  nullum ex altero. Si enim duo, ex uno nasci necesse est. Si autem Deus ex nullo, creatura uero ex Deo, erit unum ex altero et non sunt [9 1Kb] equalia; unum namque ab equali sibi uno non gignitur. At si creatura ex Deo erit, erit Deus causa, creatura autem [10 1Kb] effectus. Si autem nil aliud [11 1Kb] est effectus, nisi [12 1Kb] causa facta, sequitur, Deum causam [13 1Kb] in effectibus suis fieri; non enim ex causa in effectus suos procedit, quod a sui natura alienum sit, siquidem in calorem, et in [14 1Kb] lucem nil aliud nisi ipsa uis ignea erumpit. Si autem quis dixerit, unum equale sibi unum gignit; nam et Deus Pater, dum sit unum, equale sibi unum, Deum [15 1Kb] Filium, gignit: cognoscat se nimium errare. Summa siquidem sanctaque Trinitas non est unum et unum et unum, sed simplex  et indiuiduum unum in tribus inseparabilibus substantiis, et illud unum multiplex uirtute est, non numero, et non aliquod [16 1Kb] unum est, sed uniuersaliter et infinite unum, et super omne unum, quod dici uel intelligi potest, unus [17 1Kb] ergo ab uno, non unum ab uno, Filius a Patre. Sed contra eos [18 1Kb] , qui talia dogmatizant, nunc nobis sermo non est; hoc tantum proposuimus, quantum uires suppetebant inuestigare, quid eo nomine, quod est nichilum, de quo Deus  creditur fecisse mundum, significatur. Quisquis de constitutione mundi rationem reddere desiderat, suis sequacibus eligat, quid suadeat; nos autem nostre ratiocinationis iter teneamus, et quoniam propemodum inter nos est confectum [19 1Kb] , omnia ex Deo, et Deum in omnibus esse, et non aliunde nisi ex ipso facta esse, quoniam ex ipso et per ipsum et in ipso facta sunt omnia, quomodo quadripertita totius nature discretio Deo conueniat, plane ac breuiter recapitules, flagito.

23. In disputationibus namque, et maxime de obscuris rebus [20 1Kb] multum ualet , hoc est, recapitulatio; breuiter enim aperteque predicta omnia in memoriam reuocat, mentisque obtutibus cuncta, que acta sunt, simul manifesta sunt. MAG.  De Deo, ut opinor, inter nos conuenerat, quod totius uniuersitatis condite principium sit, et medium, et finis, non quod aliud ei sit esse principium, aliud medium, aliud finis; hec enim tria in ipso unum sunt; sed quod Theologice contemplationis triplex motus sit. Aliter enim mouetur intellectus siue humanus, siue angelicus, considerans principium omnium Deum esse; aliter cognoscens omnia in ipso, et per ipsum esse, ueluti in quadam medietate; aliter contemplatur finem omnium in Deo esse, et Deum, quem omnia appetunt, et in quo quiescunt, et uiuunt. Cui sensui fauet sanctus Augustinus in libro [21 1Kb] octauo de Ciuitate Dei, tertio capitulo, de Socrate philosopho disputans: Nolebat, inquit, immundos terrenis cupiditatibus animos sese extendere in diuina conari, quandoquidem  ab iis causas rerum uidebat inquiri, quas primas atque summas non nisi in unius et [22 1Kb] summi Dei uoluntate esse credebat. Unde et [23 1Kb] non eas putabat, nisi mundata mente posse comprehendi. Et ideo purgande bonis moribus uite censebat instandum, ut deprimentibus libidinibus exoneratus animus naturali uigore in eterna se attolleret, naturamque incorporei et incommutabilis luminis, ubi cause omnium factarum naturarum stabiliter uiuunt, intelligentie puritate conspiceret. DISC. Perplane [24 1Kb] conuenerat, quia ratio approbat. MAG. Dum ergo de diuina natura pure percipimus, quod omnium principium sit et causa; est enim , et , hoc est, sine principio, et sine causa, siquidem nichil precedit, quod ei principii, uel cause proportionem  obtineat, ipsa uero omnium, quorum causa et principium est, naturam creat: non immerito eam dicimus creatricem naturam, et non creatam; creat namque, et a nullo creari patitur. Eandem uero, diuinam scilicet naturam, finem omnium esse, ultra quem nichil, et in quo omnia eternaliter subsistunt, et uniuersaliter Deus sunt, cognoscentes, neque creatam, neque creatricem rite uocamus; non creatam quidem, quia a nullo creatur, neque creatricem, quia  iam desinit creare, omnibus in suas eternas rationes, in quibus eterniter manebunt, et manent, conuersis, appellatione quoque creature significari desistentibus. Deus enim omnia in omnibus erit, et omnis creatura obumbrabitur, in Deum uidelicet conuersa, sicut astra sole oriente. uidesne ergo, qua ratione unam eandemque naturam, diuinam uidelicet [1 1Kb] , iuxta considerationem principii non creatam, sed creatricem, iuxta uero finis speculationem nec creatam, nec creatricem possumus appellare? DISC. Satis uideo, quid uis. Dic, quod restat. MAG. Rationem medietatis restare solummodo arbitror, que duplici modo contemplatoribus suis arridet. Primo quidem, quando et creari, et creare conspicitur diuina natura. Creatur enim a seipsa in [2 1Kb]  primordialibus causis, ac per hoc seipsam creat, hoc est, in suis theophaniis incipit apparere, ex occultissimis nature sue finibus uolens emergere, in quibus et sibi ipsi incognita, hoc est, in nullo se cognoscit, quia infinita est, et supernaturalis, et superessentialis [3 1Kb] , et super omne, quod potest intelligi et non potest, descendens uero in principiis rerum, ac ueluti seipsam creans in [4 1Kb] aliquo inchoat esse. Secundo uero, dum in extremis effectibus primordialium causarum perspicitur, in quibus creari tantummodo, non autem creare recte predicatur. Creatur enim descendens in extremos effectus, ultra quos nil creat, ideoque dicitur creari solummodo, et [5 1Kb] non creare. Non enim ultra extremos effectus descendit, quo et creari, et creare uideretur. Creatur ergo et  creat in primordialibus causis; in earum uero effectibus creatur, et [6 1Kb] non creat. Nec immerito, quoniam in ipsis finem descensionis sue, hoc est, apparitionis sue constituit. Atque ideo omnis creatura corporalis, atque [7 1Kb] uisibilis, sensibusque succumbens extremum diuine nature uestigium non incongrue solet in Scripturis appellari, quod omnis contemplatiuus animus, ueluti quidam Moyses, ascendens in summitatem theorie, permittitur [8 1Kb] inspicere, et quod adhuc uix a sapientibus animis potest ad purum dignosci, fumigationibus terrenarum phantasiarum [9 1Kb] strepitibusque [10 1Kb] mutabilium, nec non coruscationibus subito nascentium, subitoque transeuntium impedientibus. Paucissimorum namque, terrenis [11 1Kb] cogitationibus penitus remotorum, uirtute et scientia  purgatorum est [12 1Kb] , Deum in his uisibilibus creaturis cognoscere, sicut Abraham patriarcha [13 1Kb] ex conuersione siderum cognouit, lege naturali duce, ceterique sancti Patres ante legem scriptam, et in lege, quemadmodum Moses in rubo et in montis cacumine. Apostoli dein post legem sub gratia cum Christo in monte per inuisibilia quasi uisibilia [14 1Kb] symbola in diuina mysteria introducti sunt. Hoc autem dico,  quia in spiritu apostoli transformationem Domini uiderunt. uestimenta enim eius candida, sicut nix, uisibilem creaturam, in qua, et per quam Dei uerbum, quod in omnibus subsistit, intelligitur, significabant. Audi Apostolum dicentem: Inuisibilia eius a creatione mundi per ea, que facta sunt, intellecta conspiciuntur, sempiterna quoque eius uirtus et [15 1Kb] eternitas. DISC. Quadripertitam nature uniuersalis diuisionem nunc clarissime uideo, et de Deo, et in Deo esse indubitanter intelligendum cognosco. Proinde finita hac questione de nichilo, et ad purum, ut opinor, deducta, ad considerationem tertie partis uniuerse nature, de qua predicatur creari solummodo, et non creare, redeundum esse censeo. Ita enim nostrum promittit propositum. Quamuis enim [16 1Kb]  quidem alie questiones introducte [17 1Kb] sunt, ipsa tamen principalem materiam tertio libro prestitit; eius namque gratia diligentius inuestigande incidens aliarum propositionum theoria inserta est.

24. MAG. Recte censes, tempusque postulat. Sed prius de senaria quantitate dierum intelligibilium, in qua Deus opera sua fecisse legitur, si quid promisimus, implere debemus. Breuiter dicendum, partim quidem sanctorum Patrum intellectus sequentes, partim quod in animo uenit ab eo, qui illuminat nostras tenebras [18 1Kb] , et querit in Scripturis suis queri et inueniri, non celantes. Infinitus siquidem conditor sacre Scripture in mentibus prophetarum, Spiritus sanctus, infinitos in ea constituit intellectus, ideoque nullius expositoris sensus sensum alterius  aufert, dummodo ut sane fidei catholiceque professioni conueniat, quod quisque dicat, siue aliunde accipiens, siue a seipso, a Deo tamen illuminatus [19 1Kb] , inueniens. DISC. Precede [20 1Kb] quo uis ordine, meque attrahe. Te enim sequar, ut [21 1Kb] sensum aliorum, seu tuum in talibus cognoscam, et quod uera ratio, que in omnibus et [22 1Kb] querit ueritatem et inuenit, edoceat, eligam; non quia iam ueraces intellectus discernere a fallacibus idoneus sim [23 1Kb] , sed quod similiora ueri [24 1Kb] dissimilioribus preponere [25 1Kb] consulta ueritate non temere ausim. MAG. Temere quoque et inconsiderate nil uelim approbare. Primordialium itaque causarum uisibilium et inuisibilium simul et semel conditionem diuinus propheta Moyses breuiter scribens, dicendo: In principio fecit Deus celum et terram,  eorumque occultam in diuino consilio, incomprehensibilemque magnificentiam, prius quam in formas speciesque profluerent, inanis terre et [26 1Kb] uacue, aut inuisibilis et incomposite, tenebrarum quoque super abyssum uocabulis significans, inchoationem quoque procreationis preconditarum causarum in effectus suos appellatione Spiritus qui fouebat aquas, uel ferebatur super aquas, insinuans, ad mysticam  senarii numeri uirtutem explicandam descendit, inquiens: Et dixit Deus: Fiat lux, et facta est lux. In his autem uerbis multiplex sanctorum Patrum intellectus reperitur. Quorum alii quidem angelice, et intellectualis celestis essentie creationem in hoc loco sacre Scripture significatam esse discernunt; alii uero uisibilis huius lucis naturam, hoc est, ignem incomprehensibilem adhuc, et inuisibilem creatum [1 1Kb] , que [2 1Kb] postmodum ueluti in suis [3 1Kb] fontibus emergens, in corporibus ethereis refulsit, ac ueluti spatia [4 1Kb] trium dierum occulto meatu abyssum superficiei terre undique, ut aiunt, superfusam lustrando peregit. Quod autem lucis uocabulo ignea natura, adhuc inuisibilis et occulta, appellata sit, nulli mirum debet uideri, cognoscenti,  sacram Scripturam causarum nomine effectus, et effectuum causas appellare solere. Effectus autem ignee nature lux est. Ignea igitur natura, in primordio rerum condita, nomine lucis postmodum ab ea processure, et adhuc in ea latentis, non incongrue appellata est, quamuis quidam [5 1Kb] primitiuam lucem fulsisse continuo arbitrentur; contra quos satis a sancto Augustino est actum [6 1Kb] . Quod autem sequitur: Et uidit [7 1Kb] Deus lucem, quod esset bona, et diuisit lucem a tenebris, appellauitque lucem diem et tenebras noctem, et factus est uespere et mane dies unus, de simplici laude corporee lucis, deque temporalibus interuallis, quibus circa tellurem lux et umbra uicissitudines suas peragunt, dictum esse existimant, qui naturam lucis corporee conditam  fuisse [8 1Kb] arbitrantur, quando dictum est: Et dixit Deus: Fiat lux, et facta est lux. Nam quia in equinoctio uernali prima mundi conditio creditur fuisse, in quo sol equis spatiis et supra terram et sub terra [9 1Kb] moratur, XII uidelicet horis equinoctialibus, propterea putant dictum esse: Diuisit Deus [10 1Kb] lucem a tenebris. Ac si aperte diceretur, totum unius diei spatium, quod XXIu horis peragitur, equa partitione inter diem diuisit et noctem. Qui [11 1Kb] uero conditionem angelice nature creatione lucis significatam rectius autumant, sanctum Augustinum sequentes, diuisionem [12 1Kb] lucis a tenebris aut discretionem informis materie et formate creature intelligunt, ut nomine lucis perfectio forme, tenebrarum uero informitatis confusio accipiatur, aut duplicem  celestium essentiarum theoriam. Aliter namque consideratur creatura in rationibus suis eternis in Deo, secundum quas condita est, et aliter in se ipsa sub Deo, in quantum creatura est. Et prima quidem consideratio lucis uocabulo, secunda uero tenebrarum significatur. Ut enim lux precedit tenebras [13 1Kb] dignitate, ita claritas eternarum rationum, secundum quas omnis creatura facta est, preponitur  obscuritati creature per se ipsam considerate. Ideoque appellauit Deus lucem diem, splendorem uidelicet [14 1Kb] diuinarum rationum, tenebras uero noctem, hoc est, obscuriorem in se ipsa create nature speciem. Quod autem sequitur, factumque [15 1Kb] est uespere et mane dies unus, finem peracte operationis, et inchoationem sequentis significare uolunt. Mane enim, id est, inchoatio sequentis operationis finis est precedentis, et precedentis terminus initium est sequentis. Ideoque dies unus uel primus finitur uespere, cuius mane, hoc est, initium in lucis conditione precesserat. Hec breuiter dicta [16 1Kb] ab aliis accepimus.

25. Nos autem primordialium causarum conditionem, siue uisibilium, siue inuisibilium, in factura  celi et terre in principio, earumque in effectus suos processiones in his uerbis sacre Scripture: Fiat lux et reliqua, uolentes intelligere, dicimus, creatione lucis processionem primordialium causarum in suos effectus significari. Nam si ipsas primordiales causas, propter incomprehensibilitatem nature sue, incognitamque omni intellectui altitudinem, tenebrarum caligine, hoc est, profunde ignorantie densitate superfusas Scriptura perhibet, cum dicitur: Et tenebre erant super abyssum, quid mirum, si declaratio earum [17 1Kb] in effectibus suis per formas et species lucis nomine predicaretur per hoc: Et dixit Deus: Fiat lux, et facta est lux. ueluti quis diceret, primordiales causas, in se ipsis [18 1Kb] inconspicuas, omnemque intellectum obumbrantes, iussit  Deus in formas perspicuas, speciesque intelligibiles et sensibiles [19 1Kb] uisibilium et inuisibilium prodire. Non enim solus Deus, uerum etiam omnium rerum principia tenebrarum uocabulo, teste S. Dionysio, solent [20 1Kb] in eloquiis appellari propter incomprehensibilem infinitatem: processio uero eius per principia in creaturas uisibiles et inuisibiles, suas dico theophanias, claritatis nomine meruit significari; in ipsis enim quodam modo patitur intelligi, qui omnem superat intellectum. Fiat ergo lux, inquit Deus, hoc est, procedant primordiales cause ex incomprehensibilibus nature sue secretis in formas ac [21 1Kb] species comprehensibiles, intellectibusque contemplantium se manifestas, Et facta est lux, Deo uidelicet uolente, et dicente, obscuritas primordialium  causarum in formas ac species processit apertas [22 1Kb] . Et diuisit Deus lucem [23 1Kb] a tenebris, hoc est, segregauit notitiam effectuum ab obscuritate suarum principalium causarum. Diuisio quippe lucis a tenebris est discretio rerum per formas ac [24 1Kb] species apparentium a principiis suis, in quibus omnem superant intellectum. Ideoque predixit: Et uidit Deus lucem, quia esset bona, hoc est, placuit Deo, originales causas,  ante omnem creaturam ultra omnem intellectum conditas, intellectibus siue humanis, siue angelicis luce quadam intelligentie superfusas manifestari. Appellauitque lucem diem, et tenebras noctem, hoc est, contemplantibus animis prestitit manifestationem uisibilium et inuisibilium per formas et species diem appellare, eorum uero in principiis suis incomprehensibilem altitudinem omnique condito intellectui incognitam uocare noctem. Factumque est uespere et mane, dies unus. Quamuis enim inter obscuritatem causarum, et claritatem effectuum diuisio intelligatur ac [1 1Kb] differentia, unus tamen idemque dies est, hoc est, unus eorum intellectus. Non enim alia creatura intelligitur in causis facta, alia in effectibus causarum condita, sed  una eademque in rationibus eternis, ueluti in quibusdam tenebris secretissime sapientie, omnique intellectu remote facta [2 1Kb] , et in processionibus rationum [3 1Kb] in effectus intellectibus succumbens, ueluti in quadam die perfecte notitie manifestata. Hec [4 1Kb] autem de operibus primi intelligibilis diei congrua, ut opinor, intelligentiarum proportionalitate addidi, non ut meum sensum, ueluti [5 1Kb] ex me ipso repertum, aliorum intellectibus uelim preferre, quod absit, sed considerans, ueris contemplationibus non admodum resistere, primordialiumque causarum in effectus suos [6 1Kb] profusionibus, de quibus nunc agimus, conuenire. DISC. De operibus sex primorum dierum quoniam multi et grece, et latine multa exposuere, breuiter et succincte nunc disputandum est. Et  quod de prima luce a te dictum est, uidetur mihi sufficere. Siue enim [7 1Kb] conditionem huius lucis corporee substantialiter in igne, ut S. Basilio uidetur, siue celestium uirtutum formationem [8 1Kb] , ut S. Augustino, siue primordialium causarum in effectus suos generalem processionem significet [9 1Kb] , qualemcunque horum intellectuum quis obtinuerit, non longe a ueritate distabit.

26. MAG. Transeamus igitur [10 1Kb] ad secundi diei considerationem [11 1Kb] . Ac prius dicendum [12 1Kb] , quod de allegoricis intellectibus moralium interpretationum nulla nunc nobis intentio est, sed de sola rerum factarum creatione secundum historiam pauca disserere Deo duce conamur. DISC. Nec hoc quero; satis enim a sanctis Patribus de talium allegoria est actum. MAG.  Dixit quoque Deus: Fiat firmamentum in medio aquarum, et diuidat aquas ab aquis, et fecit Deus firmamentum. De [13 1Kb] firmamento omnes unanimiter consentiunt, quod non aliud eo nomine, nisi [14 1Kb] hoc celum uisibile significatur. Alii tamen extremam illam spheram uolubilem, undique totum mundum ambientem, chorisque astrorum ornatam solummodo,  alii totum spatium ultra lunam, ubi planetarum corpora et cursus esse creduntur [15 1Kb] , cum ipso extremo ambitu siderum, alii totum inane, quod circa terram uoluitur, hoc est era, et ethera, sublimissimamque spheram uno uocabulo firmamenti comprehendi autumant. Non enim alibi, ut aiunt, legitur [16 1Kb] eris et etheris [17 1Kb] conditio. Quare autem tali nomine uocatur, prout unicuique uisum est, ita exposuit; alii quidem propter [18 1Kb] sustentationem superiorum aquarum [19 1Kb] , ueluti supra illud corporales aque sint; alii quia choros siderum sustineat [20 1Kb] , ueluti quedam ponderosa corpora; alii quia totum uisibilem mundum intra se contineat ac firmet [21 1Kb] . Nec desunt, qui spatium corpulentioris huius eris eo nomine proprie uocari uolunt, eo quod nubes, pluuias, imbres, niues,  grandines, omneque, quod ex terrenis uaporibus in eo nascitur, firma quadam [22 1Kb] sue nature corpulentia [23 1Kb] sustineat, quantum sustinere potest, ac ueluti totum ex parte cetera spatia leuioris et superioris uisibilis nature ab eo denominari [24 1Kb] . Horum uero quis rectius intelligat, legentium arbitrio diiudicandum committo. Mihi autem greci nominis, quod est , considerata uirtute, tale uocabulum uidetur meruisse eo, quod in eo totius corporalis creature situs stet ac terminetur. Ultra namque firmamentum nil sensibile, uel corporeum, uel locale, uel temporale [25 1Kb] intelligitur esse. Omnium siquidem uisibilium finis in ipso [26 1Kb] firmatur. enim dicitur quasi [27 1Kb] , hoc est, solida simul: in ipso quidem omnia solida, hoc est corporalia simul terminantur,  et stant. De aquis autem, in quarum [28 1Kb] medio firmamentum fieri Deus dixit, non satis reperio quid dicam, non quod me latuerit, quid multi sanctorum Patrum de ipsis senserunt [29 1Kb] . Sanctus siquidem Basilius in Exemero [30 1Kb] suo uelle uidetur, aquas illas abyssi nomine uocatas, undique circa terram diffusas, rarissimasque, ac [31 1Kb] tenuissimas, super quas prius erant tenebre, ac [32 1Kb] deinde Spiritus Dei superferebatur, et in quibus primitiua lux, ueluti trium dierum spatiis, gyrans informem adhuc terrenam molem resplenduit, densatasque [33 1Kb] tertia die, et congregatas in locum unum, ut appareret arida in hoc loco significari, et in earum medio Deum dixisse firmamentum fieri. Cui omnino sensui S. Augustinus [34 1Kb] refragatur, nec tamen [35 1Kb] de ipsis aquis, intra quas Deus firmamentum  fecit, satis rationem reddidit. Aliorum namque opiniones introducens, quid ipse intellexit, qua occasione ignoro, non aperuit. Eos autem ceteris preponit, qui spatia huius eris, que sunt inter aquas marinas, et fluuiales infra se positas, et illas in nubibus supra se suspensas, firmamenti nomine uocari contendunt. Nullius itaque sensu refutato, quid de  ipsis [1 1Kb] aquis senserim, paucis, si libet, rationibus explicabo. DISC. Libet quidem, ac [2 1Kb] ualde necessarium est [3 1Kb] . De hac enim [4 1Kb] questione adhuc, quod mihi satis uideretur, a nullo est suasum. MAG. Totius itaque condite nature trinam dimensionem esse arbitror. Omne enim, quod creatum est [5 1Kb] , aut [6 1Kb] omnino corpus est [7 1Kb] , aut [8 1Kb] omnino spiritus, aut aliquod medium, quod nec omnino corpus est [9 1Kb] , nec omnino spiritus, sed quadam medietatis, et extremitatum ratione, et spirituali omnino natura, ueluti ex una extremitate et superiori, et ex altera, hoc est, ex omnino corporea et inferiori [10 1Kb] proportionaliter in se recipit, unde proprie et connaturaliter extremitatibus suis subsistit. Proinde si quis intentus [11 1Kb] inspexerit, in hac ternaria proportionalitate  hunc mundum constitutum intelliget. Siquidem in quantum in rationibus suis, in quibus eternaliter [12 1Kb] et constitutus est, et essentialiter subsistit, consideratur, non solum spiritualis, uerum etiam omnino spiritus cognoscitur. Nemo enim recte philosophantium rationes corporee nature spirituales, imo etiam spiritus esse negarit; dum uero extreme ipsius deorsum uersus inspiciuntur partes, hoc est, omnia ista corpora ex catholicis elementis composita, maxime etiam terrena, et aquatica, que et generationi, et corruptioni obnoxia sunt, nichil aliud in iis inuenitur [13 1Kb] preter corpus omnino et [14 1Kb] corporeum. At si quis simplicium elementorum naturam intueatur, luce clarius quandam proportionabilem medietatem inueniet, qua [15 1Kb] nec omnino corpus sunt, quamuis  [16 1Kb] eorum corruptione naturalia corpora subsistant ex [17 1Kb] coitu nec omnino corporee nature expertia, dum ab eis omnia corpora profluant, et in ea iterum resoluantur: et iterum alterum [18 1Kb] alterisuperiori quidem extremitate comparata [19 1Kb] , nec omnino spiritus sunt, quoniam non omnino corporea extremitate absoluta, nec omnino non spiritus, quoniam [20 1Kb] ex rationibus omnino spiritualibus subsistentie sue occasiones accipiant [21 1Kb] . Non irrationabiliter itaque diximus, hunc mundum extremitates quasdam a se inuicem penitus discretas, et medietates, in quibus uniuersitatis ipsius [22 1Kb] concors harmonia coniungitur, possidere. Ponamus igitur inferiores huius mundi partes ueluti inferiores aquas. Nec immerito, dum totum, quod in hoc mundo nascitur, humore crescit atque  nutritur; humida siquidem qualitate corporibus sublata, absque mora tabescunt, et decrescunt, et pene ad nichilum rediguntur. Nam et celestia corpora feruentissima, et ignea, humida aquarum natura nutriri sapientes mundi affirmant, quod nec sacre Scripture [23 1Kb] expositores denegant [24 1Kb] . Spirituales uero omnium uisibilium rationes superiorum aquarum  nomine appellari ratio edocet. Ex ipsis enim omnia elementa, siue simplicia siue composita, ueluti ex quibusdam magnis fontibus defluunt, indeque intelligibili quadam uirtute rigata administrantur. Nec hoc silet Scriptura clamans: Et aque, que super celos [25 1Kb] sunt, laudent [26 1Kb] nomen Dei. Quamuis enim hoc de celestibus uirtutibus quis intelligat, predicto sensui non repugnat, dum sit diuinorum eloquiorum [27 1Kb] multiplex interpretatio. Proinde harum aquarum in medio dixit Deus fieri firmamentum, hoc est simplicium elementorum naturam, que quantum uisibilia corpora superat, tantum ab inuisibilibus eorum rationibus superatur, quantumque a superioribus suscipit, tantum inferioribus distribuit; quantum uero ab inferioribus recipit, tantum superioribus restituit, referens iis  omne quod ab iis defluxit. Quam prophetico spiritu legislator admonitus firmamentum appellauit. Abyssum namque intelligibilium rationum [28 1Kb] super se positarum firma et inseparabili sua simplicitate fulcit [29 1Kb] ; fluxum uero mutabilium corporum, et maxime arida et humida qualitate compositorum, dum temporali uicissitudine resoluuntur, in seipsam retrahit, inque sua uniuersali soliditate, ne pereant, custodit. Neque hoc ignorant, qui philosophie studiis imbuti, transfusionem naturarum in se ipsas cognoscunt [30 1Kb] . Cause quidem enim [31 1Kb] in elementa, elementa in corpora descendunt, soluta corpora per elementa in causas suas resiliunt, ipsa etiam corpora in se inuicem transeunt. In diluuio er uersus est in aquam, iterumque [32 1Kb] reuersa est aqua in era. Dixit itaque Deus: Fiat firmamentum  in medio aquarum, hoc est, fiat soliditas simplicium elementorum inter profunditatem rationum suarum, et mutabilem fluxum corporum eorundem concursu compositorum, et diuidat aquas ab aquis, hoc est, corpora composita, locis dispersa, temporibus mutabilia, generationi et corruptioni distributa discernat a simplicibus rationibus locorum temporumque uarietate carentibus, generatione et corruptione liberis, immutabili lege stabilitis [33 1Kb] . Inter simplicitatem autem causarum et elementorum talis est differentia, quod illa causarum quidem absque locorum et temporum natura intelligitur, ista [34 1Kb] uero locis temporibusque carere non potest; in eis enim continetur, et quod illa omnibus accidentibus absoluta semper sit, ista aliquando accidentia recipit, aliquando deponit; deponit  quidem in uniuersalibus, in particularibus recipit.

27. Generaliter autem in omnibus sex primorum dierum operibus intelligendum est, ubicunque Scriptura commemorat: Dixit Deus: Fiat lux, fiat firmamentum, et cetera in reliquis diebus, primordialium causarum specialem conditionem significari, quarum uniuersaliter creatio nomine celi et terre premissa  est; ubicunque uero: Et facta est lux, et fecit Deus firmamentum, et factum est ita, earundem primordialium causarum in effectus suos per genera et species processionem. uocauitque Deus firmamentum celum. Iuxta romane lingue etymologiam celum dicitur a pictura siderum, quasi celati instar, ut Plinio placet, iuxta uero grecam proprietatem , quasi , hoc est, uisio desuper. Merito ergo firmamentum uniuersalium elementorum , id est, celum appellatur, quoniam omnem compositam corporeamque creaturam altitudine nature supereminet. Sunt, qui tenuissimas aquas supra firmamentum, hoc est [1 1Kb] , super choros siderum esse putant; sed eos refellit [2 1Kb] et ratio ponderum, et ordo elementorum. Alii uero ueluti [3 1Kb] uaporabiles  aquas, et pene incorporeas supra celum argumentantur ex pallore stellarum. Dicunt enim [4 1Kb] , stellas frigidas esse, atque [5 1Kb] ideo pallidas; frigiditas autem non est, ut aiunt, ubi aquarum substantia deest: minus considerantes quod dicunt; nam et ubi ignis est substantialiter, ibi et frigiditas. Siquidem crystallum, cum sit frigide nature, carere tamen ignea uirtute, que omnia penetrat corpora, nullus sapiens dixerit. Ignea itaque uis, ubi ardet, calor est; ubi non ardet, frigus est; et non ardet nisi ubi materia sit [6 1Kb] , in qua ardeat, et quam consumat. Ideoque solares radii per etherea spatia diffusi non ardent; in subtilissima enim ac [7 1Kb] spirituali natura ardendi materiam [8 1Kb] non reperiunt. Descendentes autem [9 1Kb] ad corpulenti eris spatia, ueluti quadam materia operationis  inuenta, flagrare incipiunt, et in quantum ad crassiora corpora perueniunt, in tantum uim suam ardendo exercent in his, que caloris uirtute soluuntur, uel [10 1Kb] solui possunt. Dum uero sursum uersus in extrema mundi interualla tenuissima, spiritualique nature proxima eriguntur, non inuenientes materiam flagrandi, nullum calorem gignunt, illuminationis tantum operationem ostendentes. Ideoque etherea, ac [11 1Kb] pura, et spiritualia corpora celestia ibidem constituta lucida sunt semper, caloris autem expertia, ac per hoc et frigida, et pallida esse creduntur. Proinde planeta ille Saturni nomine uocatus, quoniam choris siderum uicinus est [12 1Kb] , pallidus et frigidus [13 1Kb] esse dicitur; solare autem corpus, dum medium mundi spatium possidet, quantum  siquidem, ut aiunt philosophi, a terra ad solem interualli est, tantum a sole [14 1Kb] ad sidera, medietatem quandam intelligitur obtinere. Ab inferioribus enim naturis corpulentiam quandam, a superioribus uero spiritualem subtilitatem ad subsistentiam [15 1Kb] sui recipit, ac ueluti contrarias utriusque mundi partis, superioris uidelicet et inferioris, in se colligit qualitates, quarum contentione ueluti quadam statera  ponderatum naturalem suum situm non sinitur deserere, grauitate quidem inferioris partis superius ascendere, leuitate uero superioris inferius inclinari non permittente. Proinde splendidi coloris uidetur esse, qui color medius est inter pallidum et rubrum [16 1Kb] , partem quidem ex palliditate frigidorum siderum supra, partem uero ex rubedine calidorum corporum infra in contemperantiam [17 1Kb] sui splendoris accipiens. Planete uero, qui circa eum uoluuntur, mutant colores secundum qualitatem [18 1Kb] spatiorum, in quibus discurrunt, Iouem dico, et Martem, uenerem, et Mercurium, que semper circulos suos circa solem peragunt, sicut Plato in Timeo edocet. Atque ideo dum supra solem sunt, claros ostendunt uultus, dum uero infra, rubros. Non igitur pallor siderum  cogit nos intelligere, aque elementum ullo modo supra celum esse, dum ipsa palliditas ex caloris absentia nascatur. Sed quoniam de his longum est exponere, quicquid [19 1Kb] ratio exigit nature, redeamus ad propositum. Et factum est uespere et mane dies unus [20 1Kb] . Eadem interpretatio est, quam et in [21 1Kb] primi diei consummatione [22 1Kb] prediximus. Quamuis enim alia contemplatio est spiritualium [23 1Kb] mundi rationum in primordialibus causis, alia in simplicibus et uniuersalibus elementis, alia in compositis particularibusque corporibus, unus tamen idemque intellectus est totius mundi uniuersitatis. Et hec expositio in ceteris [24 1Kb] diebus obseruanda est, ubicunque interponitur: Et factum est uespere et mane dies unus. Sat de secunda die, quantum breuitas exigit, est dictum.  DISC. Sat plane ac uerisimile, quamuis multis, ac [25 1Kb] pene omnibus ignotum. MAG. Sequitur ergo, ut de tertia die strictim dicamus. Dixit autem Deus: Congregentur aque que sub celo sunt in locum unum, et appareat arida, factumque est ita. De congregatione aquarum in locum unum opinio illa, quam plurimi expositores huius Scripture a S. Basilio Cesaree Cappadocie antistite sumptam sequuntur, omnibus nota est, quoniam cogitantibus ea facillima [26 1Kb] occurrit, que infinitam aquarum, undique circa molem terre adhuc informem et inuisibilem diffusarum, spatia eris et etheris adhuc implentium, et primitiue lucis ambitu splendentium, tenuissimam ac ueluti uaporalem quantitatem tertia die in unum locum congregatam autumat; in cuius medio firmamentum  factum fuisse secunda die [27 1Kb] credit, super quod superiorem aquarum partem suspendi putat, inferiores autem predicte abyssi diffusiones in unum collectas, hoc est, intra [28 1Kb] conclusi [29 1Kb] suis littoribus oceani ambitum congregatas, ut appareret arida, locusque eri et etheri daretur. Sed hec opinio, consulta ueritate, multis rationibus uidetur titubare, et inconsequens omnino,  falsisque imaginationibus resultans. Non enim credimus, S. Augustinum sequentes, neque ueritati conuenire iudicamus, molem illam terream primo omnium fuisse creatam, uel illam abyssum undique circa eam [1 1Kb] diffusam, deindeque firmamentum in medio aquarum factum, deinde inferiorum aquarum sub celo remanentium in unum locum collectionem, neque [2 1Kb] ullum borum localiter temporaliterue aliud precessisse [3 1Kb] , siquidem hec omnia, ceterarumque uisibilium rerum natura simul et semel condita sunt, suis temporibus et locis ordinata et constituta, nulliusque eorum generatio in formas et species, quantitates et qualitates, generationem alterius temporalibus morulis preoccupauit, sed simul ex eternis suis rationibus, in  quibus essentialiter subsistunt [4 1Kb] in uerbo Dei, unumquodque secundum genus et speciem suam, numerosque indiuiduos processere. Senaria namque sex primorum dierum quantitas, et intelligibilis diuisio, de causis conditarum rerum, deque primo earum impetu simul in primam mundi huius constitutionem intelligitur, et [5 1Kb] quod simul et semel [6 1Kb] a Creatore factum est, senarii numeri perfectione a Spiritu sancto per prophetam distinguitur non tempore, sed intelligibili distinctione, ut per numeri uirtutem diuine operationis perfectio indicaretur. Hic namque numerus suis partibus impletur, nec totum partes superat, nec partes totum. Ut enim uox precedit uerbum non tempore, sed causa; de uoce siquidem fit uerbum, ueluti de quadam materia informi corpus quoddam  formatum: sic de causis adhuc incognitis, ac ueluti uisibilibus formis adhuc [7 1Kb] carentibus [8 1Kb] omnium rerum uisibilium conditio [9 1Kb] , nullis temporum spatiis uel locorum interpositis, simul in formas numerosque locorum et temporum producta est. Et qui de materia informi mundum fecit, quemadmodum non aliunde accepit materiam, de qua faceret [10 1Kb] , sed a [11 1Kb] seipso, et in seipso et accepit et fecit; ita neque loca extra se quesiuit, in quibus faceret, neque tempora spectauit, quorum interuallis opus suum perageret, sed in seipso omnia fecit, qui locus omnium est, et tempus temporum, et seculum seculorum, qui simul operatus est, omnia enim in momento oculi facta sunt. Nam et ea, que per cursus temporum distincta generationem acceperunt, et accipiunt,  et acceptura sunt, simul et semel in ipso facta sunt, in quo et preterita, et presentia, et futura simul et semel et unum sunt [12 1Kb] . Predicta itaque opinione repulsa queritur, quales aque erant [13 1Kb] sub celo, que congregate sunt in locum unum, et quis est locus ille unus? Aque siquidem sensibiles, que uulgari uocabulo maris uel [14 1Kb] abyssi uel [15 1Kb] oceani appellantur, mox, ut ex occultis suis causis eruperant,  in sua propria specie, et quantitate, et qualitate, in loco suo, hoc est, inter terram et era hunc terre proximum apparuere, littoribus suis cincte, partim in gremiis telluris, ueluti in quibusdam poris magni cuiuspiam corporis occulte discurrentes, partim superficiem eius aperte contegentes, et in quibus locis disperse fuerant, quando unum proprium non habebant, in quem postmodum coartate terminos definitos non transgrediuntur. Quattuor etenim [16 1Kb] principalia huius mundi corpora ex quattuor simplicibus elementis composita, terram dico, aquam, et [17 1Kb] era, et ethera, cum omnibus, que in eis, et de eis facta sunt, simul et semel species suas acceperunt [18 1Kb] et loca, et numeros, et tempora, et interualla, et differentias, et proprietates, mensuras quoque,  et pondera, et omne, quod in eis sentitur, uel [19 1Kb] sensum superat, et intelligitur, uel intellectum fugit. Sed si quis de talibus physicas reddiderit rationes, quia sensu corporeo comprehendi non possunt ab his, qui solummodo sensibilia [20 1Kb] cogitant, aut spernetur, tanquam nichil dicat, aut allegorizare putabitur nescientibus [21 1Kb] naturam sex motibus suis discernere. Physica siquidem substantiales nature rationes, Ethica uero rationabiles ipsius uel irrationabiles motus considerat. DISC. Edissere, queso, quodcunque de hac questione soluenda uidetur tibi uerisimile, neminemque uerearis, quoquo modo [22 1Kb] ferat, siue non intelligat, quod [23 1Kb] dicas, luce ueritatis repercussus [24 1Kb] , siue [25 1Kb] spernat ueneno inuidie [26 1Kb] corruptus, siue ueterum opinionum zelo contentiosus. MAG. Post narrationem  mundane constitutionis, extremarum uidelicet ipsius [27 1Kb] partium siue inuicem disparium, incorporalium dico rationum simpliciumque, secundum quas est condita, et compositorum corporum, generationi et corruptioni, locis quoque temporibusque obnoxiorum, que quidem extremitates aquarum uocabulo propter causas predictas appellate sunt, medietatisque quattuor elementorum, que firmamenti, celiue nomen acceperunt, ad contemplationem infirme eiusdem partis, omnium scilicet corruptibilium corporum, prophetica intentio uidetur descendere, ueluti ad tertiam nature condite theoriam. Primo [28 1Kb] siquidem generaliter primordialium causarum in suos effectus processionem ex incognitis arcanisque nature  sinibus, quasi quibusdam tenebris, in lucem formarum multiplicium perspicuam intellectibusque [29 1Kb] contemplantium, uel sensibus manifestam expressit; deinde secundo contuitu triformem mundi conditionem, in rationibus uidelicet et uniuersalibus elementis, inque corporibus particularibus atque compositis considerans, ad ipsorum solubilium et corruptibilium corporum, que infimum totius creature obtinent locum, speculationem peruenit. Quoniam  igitur omnium corporum, ex quattuor simplicium elementorum coitu compositorum, ex maximis usque ad minima peruenientium, triplex consideratio est [1 1Kb] : aliter enim in iis materia inspicitur, aliter forma et species, que, materie [2 1Kb] adiecta, omne solidum atque sensibile corpus efficit; siquidem sola [3 1Kb] materia carens specie nullum corpus peragit, quia per se informis est, adiecta uero specie corpus [4 1Kb] perfectum [5 1Kb] fit; aliter essentia et substantialis forma, que ueluti fundamentum immobile formatam suffert et continet materiem [6 1Kb] : necessarium erat, substantialem formam ex materia formata rationabili contuitu segregare. Maxima autem corpora dixi terram, aquam, era, etheraque, celumque, in quibus innumerabilis maximorum [7 1Kb] corporum, et mediorum,  et minimorum [8 1Kb] quantitas multiplicatur. Que tamen [9 1Kb] omnia, hoc est maxima, et media, et minima, ex quattuor purissimis, simplicissimis, inuisibilibusque [10 1Kb] per se clementis constituuntur, quoniam in ea resoluuntur; nullum enim elementum per se corporeo sensu attingitur. Si ergo, ut predictis rationibus demonstratum est, quattuor illa pura elementa firmamenti [11 1Kb] uel celi uocabulo a Scriptura [12 1Kb] propter sue nature simplicem uirtutem meruerunt appellari, nimirum omnia corpora ab eis et sub eis ineffabili eorum coitu constituta, aquarum sub celo positarum possunt nomine comprehendi. Nec immerito; nam non solum mutabilia sunt, uerum etiam generationi et corruptioni subiecta. Etenim illa [13 1Kb] , que celestia uel etherea dicuntur  corpora, quamuis spiritualia et incorruptibilia uideantur esse, necessario tamen [14 1Kb] , quoniam per generationem et compositionem inchoauerunt fieri, ad finem sue solutionis et corruptionis peruenient. Si autem celestia corpora necessariam sui solutionem expectant, ueritate dicente: Celum et terra transibunt [15 1Kb] ; et [16 1Kb] Psalmista: Opera manuum tuarum sunt celi, ipsi peribunt, et similia S. Scripture testimonia, quid de infimis mundi corporibus est estimandum, que quotidie nascuntur atque soluuntur? Itaque si in omni corpore siue celesti, siue terreno, siue aquatili instabilis inundatio materie informis prospicitur; ita enim definitur, materia est mutabilitas rerum mutabilium capax omnium formarum, instabilitasque mutabilis forme, qua ipsa materia  specificata formatur; ipsa namque est qualitatiua forma, que adiuncta materie [17 1Kb] corpus efficit; qualitatiuam quidem formam dico illam, que ex qualitate sumpta et quantitate sensibus corporeis apparet, materieque instabilitati [18 1Kb] adherens, cum ipsa semper fluctuat, generationem et corruptionem patiens,  incrementa et detrimenta per quantitates et qualitates recipit, multisque ac [19 1Kb] uariis differentiis, que extrinsecus ex qualitate locorum, erum, humorum, ciborum similiumque occasionum accidunt, succumbit: nonne uerisimile uidetur, recteque rationi conueniens, ipsam mutabilitatem materie cum ipsa forma qualitatiua, que ei adherens eundem estum assidue fluctuationis turbideque patitur, aquarum sub celo simplicium elementorum positarum tropico nomine significari? [20 1Kb] Substantialis uero forma uel species, in [21 1Kb] genere suo incommutabiliter subsistens, que [22 1Kb] nullo modo cum corpore ex materia et qualitatiua forma composito mutabilitatem patitur [23 1Kb] ---non enim cum corpore incipit, quamuis in corpore nascatur, sine quo per seipsam in genere  suo essentialiter permanet, neque cum eo corrumpitur, quoniam omnis [24 1Kb] essentia, et uirtus, et operatio cum corruptibilibus et mutabilibus nec corrumpi, nec mutari possunt propriis sue nature subsidiis solidata [25 1Kb] ,---aride, hoc est, terre uocabulo non incongrue appellatur [26 1Kb] . Congregentur ergo aque, que sub celo sunt, in locum unum, et appareat arida. Nisi enim contemplatiuus animus fluctuantem materie adherentisque ei forme instabilitatem, ueluti quosdam estuantes fluctus, in unum intelligentie locum, unus namque intellectus est materie et adherentis [27 1Kb] ei forme, quoniam unum corpus efficiunt, prius colligat, forma illa substantialis, naturali soliditate sue nature semper stabilis, mentis oculis apparere non poterit. Ut enim diffusio aquarum  telluris soliditatem, ne sensibus corporeis appareat, cooperit: ita corruptibilium corporum mutabilitas et innumerabilis multiplicatio subsistentis eis forme stabilitatem ab intellectualibus oculis, naturas [28 1Kb] rerum contemplantibus, aufert, ne per seipsa [29 1Kb] a corporibus discreta consideretur perspicua. Et quemadmodum recedentibus aquis, inque alueum suum undique collecte cumulatis, littora longe lateque nuda, ac [30 1Kb] sicca, solidaque patescunt: sic instabilitate corruptibilium rerum mentis contuitu ab incorruptibilibus naturis uno contemplationis tenore segregata, mox formarum substantialium, et specierum immutabilis pulcherrimaque soliditas in generibus suis animi obtutibus arridet. Arida autem dicitur substantialium formarum stabilitas.  Nec immerito; quoniam nuda et absoluta est omnium accidentium operimento Omnis enim forma et species, in generali simplicitate, qua subsistit, considerata, accidentium concursu [31 1Kb] omnino est libera; corpora uero, quibus subsistit, omnino [32 1Kb] accidentium capacia sunt. De forma autem substantiali,  semperque permanente [1 1Kb] , deque ipsa mutabili ex qualitate et quantitate [2 1Kb] materie copulata, in primo libro satis, ut opinor, est actum. Et nunc breuiter de iisdem repetendum, ne ulla ambiguitas legentibus relinquatur. Substantialis forma est ipsa, cuius participatione omnis indiuidua species formatur, et est una in omnibus, et omnis in una, et nec multiplicatur in multiplicatis, nec minuitur in refractis. Non enim maior est [3 1Kb] forma illa, uerbi gratia, que dicitur homo, in infinita humane nature per indiuiduas species multiplicatione, quam in illo uno et primo homine, qui primus [4 1Kb] particeps illius factus est; nec minor in illo erat, quam in omnibus, quorum corpora ex illo multiplicantur: sed in omnibus una eademque est, et in omnibus  tota equaliter, in nullis ullam uarietatem uel [5 1Kb] dissimilitudinem recipiens. Eadem ratio est [6 1Kb] in omnibus substantialibus formis, in equo, in boue, in leone, ceterisque animalibus, in surculis quoque et herbis similis regula naturaliter constituitur; forma uero illa, materie adherens ad constitutionem corporis, uaria semper, atque mutabilis, inque diuersas differentias secundum accidens dispersa. Non enim ex naturalibus causis uisibilium formarum multiplex differentia procedit in una eademque substantiali [7 1Kb] forma, sed extrinsecus euenit. Hominum siquidem inter se dissimilitudo in uultu, in quantitate et qualitate singulorum corporum [8 1Kb] , morum quoque, et conuersationum uarietas non ex humana natura, que una eademque est in omnibus, in quibus est,  et sibi semper simillima, nullamque [9 1Kb] uarietatem recipiens, sed ex his, que circa eam [10 1Kb] intelliguntur, contingit, ex locis uidelicet, temporibusque [11 1Kb] , ex generatione, et qualitate et quantitate [12 1Kb] alimoniorum, regionum, erum, in quibus quisquis nascitur, seu nutritur, et ut [13 1Kb] uniuersaliter dicam, ex omnibus, que circa substantiam intelliguntur, et non ipsa [14 1Kb] substantia sunt. Ipsa enim simplex et uniformis est, nullisque uarietatibus seu compositionibus obnoxia.

28. Quisquis ergo actu rationis omnia, quecunque extrinsecus circa propriam substantiam singularum formarum, hoc est, circa indiuiduas et specialissimas species uniuscuiusque forme, uerbi causa, hominis, equi, bouis, piscis, uolatilis, herbarum,  lignorum [15 1Kb] intelliguntur uel sentiuntur mutabilia, ueluti quadam multarum aquarum inundatione semper fluctuantia, ab ipsa intima substantia, circa quam uoluuntur, dum sit ipsa incommutabili sue nature tenore stabilita, segregare potuerit, inque unum locum congregauerit [16 1Kb] , hoc est, unius eiusdemque definitionis ambitu concluserit [17 1Kb] , dicens, omne, quodcunque circa propriam substantiam uel intelligitur, uel sentitur, uarium et mutabile est,  eamque inundationibus suis cooperit, ut uix ad purum [18 1Kb] dignosci, quid sit, ualeat: ipse aquas, que sub celo sunt, diuinis admonitionibus in unum locum iubetur congregare, ut appareat arida, hoc est, ut occulta substantialis forma, circa quam accidentium fluctus exestuant, intellectualibus oculis naturas rerum discernentibus, clare perluceat. De eo autem, quod omnium rerum, que definiri possunt, locus sit communis eorum, uel propria definitio, in primo libro satis, ut opinor, disputatum est. Et uocauit Deus aridam terram, congregationesque aquarum appellauit maria. uocabulorum geminatione in operibus trium primordialium dierum [19 1Kb] , in primo uidelicet appellauit lucem diem, et tenebras noctem, in secundo uocauit Deus firmamentum celum, in  tertio uocauit Deus aridam terram, congregationesque aquarum appellauit maria, duplicem totius creature speculationem significari arbitror. Aliter enim in causis, aliter in effectibus una eademque res theorie speculationibus intimatur. Et uidit Deus quod esset bonum. uisio Dei totius uniuersitatis est conditio. Non enim aliud est ei uidere, et [20 1Kb] aliud facere, sed uisio illius uoluntas eius est, et uoluntas operatio. Merito autem omne, quod uidit Deus, est bonum. Diuina siquidem bonitas bonorum omnium causa est, imo etiam omnia bona ipsa est. Nullum enim per se bonum est, sed in quantum bonum est, participatione illius boni, quod per se solummodo substantiale bonum est, bonum est. Nemo enim bonus, nisi solus Deus. uidit ergo Deus quod esset bonum,  hoc est, uidit seipsum in omnibus bonum. Non enim Deus uidit nisi seipsum, quia extra ipsum nichil est, et omne, quod in ipso est, ipse est, simplexque uisio ipsius est, et a nullo alio formatur ipsa nisi a seipso. Et ait: Germinet terra herbam uirentem, et facientem semen, et lignum pomiferum faciens fructum iuxta genus suum, cuius semen in ipso sit super terram. uirtutem herbarum lignorumque in primordialibus causis conditam per hec uerba prophetica commemorat, que uirtus uis seminum a sanctis Patribus solet appellari, in qua species illa anime, que dicitur nutritiua et auctiua, operationem suam exercet, generationem uidelicet seminum administrans, et que genita sunt nutriens, incrementaque eis per numeros locorum  et temporum distribuens. Et quoniam omne, quod in natura rerum uisibiliter apparet, non aliunde nisi ex occultis naturalis et substantialis forme sinibus, quam aride, uel terre uocabulo significatam prediximus, originales causas generationis sue recipit [21 1Kb] , propterea scriptum est, germinet terra herbam uirentem et cetera. Ac si aperte diceretur, uis seminalis herbarum et lignorum, que in intimis substantiarum rationibus  causaliter creata est, in formas et species sensibiles per generationem procedat. Que processio primordialium causarum in effectus suos sequentibus Scripture uerbis explanatur: Et factum est ita, et protulit terra herbam uirentem, et ferentem semen iuxta genus suum, lignumque faciens fructum, et habens unumquodque semen secundum speciem suam. uidesne, quemadmodum diuina Scriptura genera et species manifestissime declarat? In quibus causaliter et inuisibiliter subsistunt, quecunque per generationem in quantitatibus et qualitatibus in notitiam corporalium sensuum erumpunt [1 1Kb] . Si cui autem uidetur, quod ista explanatio, quam de tribus [2 1Kb] primis diebus iuxta uires intentionis nostre [3 1Kb] protulimus, non secundum historiam sit, sed secundum leges  allegorie, intentus prospiciat [4 1Kb] quadriformem sophie diuisionem.

29. Et est quidem prima , actiua, secunda , naturalis, tertia , que de Deo disputat, quarta , rationalis, que ostendit, quibus regulis de unaquaque trium aliarum sophie [5 1Kb] partium disputandum. Quarum una uirtutes, quibus supplantantur uitia, penitusque eradicantur, inuestigat; altera rationes naturarum, siue in causis, siue in effectibus; tertia quid [6 1Kb] de una omnium causa, que Deus est, pie debeat estimari; quomodo autem et uirtus, et natura, et Deus rationabiliter queritur, quarta, ut diximus, edocet, diligenterque considerat, cui predictarum sophie partium narrationem [7 1Kb] historicam de conditione rerum adiungere  debeat. Et si non penitus philosophie expers est, non alicui nisi physice copulabit. Et si ita est, intueatur, quod a nobis allegorice dictum [8 1Kb] , et, ut opinor, inueniet [9 1Kb] . In prima siquidem die primordialium causarum generaliter in effectus suos sensibus uel intellectibus comprehensibilem processionem, conditione lucis significatam, diximus. Quod autem primordiales cause rerum omnium substantie sint in diuina sapientia substitute, testis est S. Ambrosius in Exemero suo, dicens: Animaduertit [10 1Kb] uir plenus prudentie, Moyses uidelicet [11 1Kb] , quod uisibilium et inuisibilium substantiarum rationes [12 1Kb] et causas rerum mens sola diuina contineat. In secunda triformem mundi huius constitutionem, ex rationibus uidelicet suis, simplicibusque [13 1Kb] elementis, corporibusque  compositis perfectam, aquarum uocabulo, firmamentique in medio earum facti, non incongrue, ut reor, descriptam existimauimus. Tertiam uero mundi huius [14 1Kb] considerationem in segregatione eorum, que in eo mutabilia sunt, ab his, que nature sue subsidiis custodita, incommutabiliter in eodem permanent statu [15 1Kb] constituta, hoc est, in discretione omnium mutabilium accidentium rationabili contuitu  ab immutabili substantialium formarum soliditate, aquarum congregatione, terreque apparitione diuinam Scripturam insinuasse arbitrati sumus. Nec immerito, quoniam frequentissimus diuinorum eloquiorum usus est, uisibilium rerum significatiuis uocibus, inuisibilium rerum naturales subsistentias rationesque ad exercitationem pie philosophantium significare. Nec mirum, cum sepissime spiritualium et inuisibilium rerum nominibus corporales sensibilesque assuescat innuere. Cuius reciproce metaphore dum sunt [16 1Kb] multa exempla et innumerabilia, presenti negotio cumulare, omnibusque in diuina Scriptura exercitatis manifestissima, longum uidetur atque [17 1Kb] superfluum; paucis tamen exemplis utamur. Quod natum est ex carne, caro est, hic totus  homo originali peccato nascens carnis nomine uocatur; et quod natum est ex spiritu, spiritus est, totus homo ex regeneratione in Christo renascens uocabulo spiritus exprimitur. Et si quis dixerit, non totus homo ex carne nascitur, sed sola hominis caro, respondebo: non igitur totus homo ex spiritu nascitur, sed sola anima. Et si ita est, sequitur, gratia baptismatis corporibus non prodest [18 1Kb] . Si autem totus homo, anima uidelicet et corpus, in Christo renascitur, et spiritus efficitur, necessario totus homo in Adam [19 1Kb] ex carne nascitur, et caro est. Ac sic concluditur, et carnem appellari spiritum, et spiritum carnem. uerbum Dei uocatur caro, et caro uerbum, et similia, in quibus simul et intelligitur, et . Non ergo allegorizauimus  [20 1Kb] , dum nomine lucis species rerum uisibiles et intelligibiles, tenebrarum uero significatione [21 1Kb] causas substantiales, omnem sensum et intellectum superantes, in mente diuina eternaliter substitutas, diuinam Scripturam insinuasse diximus, aquarum uero, et firmamenti [22 1Kb] in medio aquarum [23 1Kb] symbolicis appellationibus huius mundi uisibilis triplicem substitutionem, in causis uidelicet suis, quas S. Ambrosius substantias rerum uisibilium in mente diuina preconditas appellat, et in uniuersalibus elementis, que Greci catholica uocant, eo quod sibi inuicem conueniant et concinant. enim est , hoc est, conformatio [24 1Kb] . Illorum namque concursu omnia corpora uisibilia conficiuntur. Ideoque Athenienses litteras [25 1Kb] appellant,  quarum compositione [26 1Kb] articulata uox perficitur. Nec immerito. Dum enim uiritim considerantur pura et a se inuicem segregata, uidentur esse contraria; frigus siquidem calori, humiditas siccitati contradicit; dum uero in se inuicem miscentur, omnium rerum uisibilium harmonia quadam mirabili atque ineffabili compositiones efficiunt. Re namque uera non elementorum substantie, sed qualitates  dissentiunt. Quas uidelicet compositiones, quoniam solui, et in ea, quorum coitu efficiuntur, redire possunt, aquarum, que sub celo sunt, uocabulo congruentissime Propheta significauit. Quoniam uero harum rerum uisibilium corporeis sensibus subiectarum duplex speculatio est; aliter enim in eis subiectas et immutabiles subsistentias, quibus proprie subsistunt, aliter accidentia, que augeri et minui patiuntur, instabilique motu semper uariari non desinunt, speculamur: necessarium erat, mutabilia ab immutabilibus segregari, hoc est, accidentia a substantiis intellectuali [1 1Kb] diiudicatione discerni, et mutabilia quidem ueluti instabilium aquarum, ac semper fluctuantium, immutabilia uero, sueque nature stabilitate subsistentia, solide telluris arideque  uocabulo significari. In his ergo omnibus nulla allegoria, sed nuda [2 1Kb] solummodo physica consideratio tractatur, mutuatis sensibilium nominibus ad significanda inuisibilia frequentissimo diuine Scripture usu. Sed ne S. patris Basilii reuerendissimos uideamur spernere intellectus, quid de hoc senserit, quantum mihi datur intelligere, breuiter intimabo. In quarta Homilia in Genesin: Congregentur, inquit, aque in congregationem unam. Ne influens aqua recipientes se regiones superfundens, crescensque semper, et alias [3 1Kb] ex aliis implens, omnem contigua includeret Epirum, eo iussa est [4 1Kb] congregari in congregationem unam [5 1Kb] . Ac [6 1Kb] per hoc sepe fluctuans ex uentis mare, et in altitudinem maximam subleuatis fluctibus, mox, ut littora tetigerit, in spumam  soluens impetum, reuertitur. An me non timebis [7 1Kb] , dicit Dominus, ponentem terminum mari arenam, in firmissimo omnium sabulo, ne [8 1Kb] uidelicet uiolentie inuecti maris refrenantur [9 1Kb] . Alioquin quid, inquit, prohiberet rubrum mare, omnem Aegyptum, dum sit humilior, intrare, et cooperire Aegypto pelagus incumbens, si non precepto esset Creatoris impeditum [10 1Kb] . Nam quia humilior est rubro mari Aegyptus, quidam uolentes opere sibi inuicem [11 1Kb] pelagos coniungere Aegyptium et Indicum, in quo rubrum est mare: propter hoc prohibiti sunt conatibus, et primus inchoans Sesostris Aegyptius, ac postea uolens perficere Darius Medus. Hec a me dicta sunt, ut intelligamus precepti uirtutem: Congregentur aque in congregationem unam, hoc est, nulla [12 1Kb] a seipsa recedat  [13 1Kb] , sed in prima collectione congregata permaneat [14 1Kb] . Deinde dicens: Congregentur aque in congregationem unam; ostenditur [15 1Kb] , quia multe erant per [16 1Kb] multos modos segregate aque. Iuga namque montium, profunda [17 1Kb] uallium irrigua, aquarum collectionem habebant [18 1Kb] ; et adhuc campi multi et  planities, nil maximorum pelagorum magnitudinis [19 1Kb] indigentes, et sulci multi, et conualles secundum alias et alias figuras, caua [20 1Kb] omnia undarum tunc plana, coniuncta sunt, ipsis diuino precepto ad unam congregationem undique aquis collectis [21 1Kb] .

30. His atque huiusmodi uerbis predicti auctoris aperte suadetur, ob hanc causam multitudines aquarum, ubique per caua et plana terrarum diffusas, in congregationem unam diuino precepto fuisse collectas, ne totam terre superficiem inundationum suarum cumulationibus cooperirent, et ut [22 1Kb] ad usus humane habitationis appareret arida, herbis arboribusque decorata, diuersis animalium formis copiosa, amplissimis Oceani, diuersorumque pelagorum littoribus cincta, et ab impetu fluctuantis maris, arenosis obicibus diuine iussionis uirtute roboratis munita.  Diuini siquidem precepti uigore ualidissimus undarum furor refrenatur et repercutitur, ne plana terrarum et humiliora se loca obruant. Hec autem, ut dixi, subiungere uolui, ne forte quis diceret, quare gloriosissimi sacre Scripture expositoris sensum omnino preterire ausi sumus.

31. DISC. Prouide cauteque. Non enim debemus diuinorum Patrum intellectus ullo modo negligere, seu annullare, presertim cum nos non lateat [23 1Kb] , eos sepissime simpliciter disputasse, capacitatem audientium non satis idoneam ad profundissimos spiritualis uirtutis naturalium rationum percipiendos intellectus prouidentes. Atque ideo non temere dixerim, ut opinor, deiferum Basilium, superna gratia  illuminatum, simplicius exposuisse sex primorum dierum intelligibilium operationes, quam intellexerat, sermonem simplicitati auditorum coaptans. Siquidem homiliariter ad populum locutus est, et quod simul et semel a Deo factum fuisse altius cognouerat, ueluti temporum morulis dispertitum propter eos, quorum sensus moras temporum, locorumque distantias superare nescierat, exposuit. Quod et ipse sublimissimus prophetarum Moyses fecisse dignoscitur. Non enim semel et simul [24 1Kb] potuit narrare, quod semel et simul [25 1Kb] Deus potuit facere. Siquidem et nos, qui adhuc in tenebris ignorantie palpebrantes [26 1Kb] lucem ueritatis conamur aspicere, non omne, quod simul mente concipimus [27 1Kb] , uerbis explanare ualemus [28 1Kb] ; omnis namque ars, in animo sapientis  uniuersaliter formata, diuersis literarum et syllabarum, dictionumque temporalibus morulis, necessario particulariter ordinateque in aures discentium diffunditur. Non ergo predictum Patrem debemus arbitrari simpliciter intellexisse, quod simpliciter uidetur exposuisse. Quis enim audebit  diuinum luminare reprehendere, dum nesciat, quantum in seipso potuit, lucere, lumenque suum minus capacibus temperanter uoluit distribuere! Nam non [1 1Kb] facile crediderim, magnum preconem sapientie, plenissimum uirtute, intellexisse aut cogitasse, inertem [2 1Kb] molem telluris, tenebrosam, infinita adhuc abyssi inundatione undique coopertam, per moras temporum prius fuisse conditam, ac postea peracto duorum dierum spatio, per interualla temporum transactorum, ueluti inchoante tertia luce, denudatam abysso illa, qua tegebatur, in congregationem unam collectam. Hec enim omnia et cetera, que de sex primordialium dierum operibus diuina Scriptura commemorat, simul et semel diuino precepto absque ullis temporalibus  interuallis, suis rationibus, secundum quas condita sunt, distincta et facta fuisse, et in species suas producta, beatissimus perspexerat, ut arbitror [3 1Kb] , Basilius. An aliud ex uerbis ipsius in nona homilia Exemeri sui intelligendum? Intellige, inquit, uerbum Dei per creaturam currens, tunc incipiens, et usque nunc operans, et in finem perueniens [4 1Kb] , donec mundus consummetur. Utque sphera cum ab [5 1Kb] aliquo impellitur, si procliuo quodam accipiatur, et propria conformatione, et commoditate regionis fertur in procliuum [6 1Kb] , nec prius stans, quam equalitas camporum ipsam suscipiat: sic natura existentium, uno precepto mota, in generatione et corruptione creaturam [7 1Kb] plane percurrit, generum consequentias per similitudinem saluans, donec ad ipsum descendat  finem. Equum quidem equi facit successorem, leonem leonis, aquilam aquile, et nunc quodque animalium consequenter successionibus conseruatum, usque ad [8 1Kb] consummationem uniuersitatis transmittit [9 1Kb] . Intuere uim similitudinis. uerbum Dei, inquit, per omnia ab [10 1Kb] initio creature usque ad finem uniuersitatis semper operans omnia et mouens percurrit; uno namque precepto, ueluti unam quandam spheram, unam naturam eorum, que sunt simul et semel facta, mouet in genera et species, que currens ueluti in procliuum [11 1Kb] quoddam uoluta, currere non desinet, donec ad finem uniuersitatis, ueluti ad quandam quietem perueniat. Unum igitur Dei [12 1Kb] uerbum uno precepto unam existentium naturam fieri iussit, quam simul et semel et condidit, et in species  proprias produxit. Ut enim uno precepto, repetito tamen [13 1Kb] sexies a Theologo, naturam omnium simul creauit, ita ipsa natura simul in omnes cepit currere creaturas, nec ulla alteram locorum seu temporum numeris seu spatiis precessit. MAG. Iuste recteque magnum [14 1Kb] uirum predicas, nec aliter de ipso est sentiendum. Pulchre igitur, segregata multitudine [15 1Kb] accidentium stabilitate substantie, multiplex  ipsius uis, per diuersas species uisibiliter erumpens, herbarum lignorumque significationibus insinuatur. Omnis enim species in genere, et omne genus in [16 1Kb] substantia naturaliter continetur. Item omnis substantia per genera [17 1Kb] in [18 1Kb] formas speciesque proprias uim suam exserit, et hoc totum, uita illa, que in seminibus operatur, diuini precepti uirtute iussa administrat. Ideoque herbas lignaque, animalia fixa in loco physici non irrationabiliter appellant. Sunt enim animata corpora, locorum et temporum interuallis crescentia, suisque locis, in quibus crescunt, fixa. Et notandum, quod [19 1Kb] quemadmodum aquarum collectio per se stare non potest, nisi mole terre sustineatur, siue interius per occultos poros, siue exterius per apertas inundationes  discurrens, siue stagnis lacubusque stans: ita accidentium inundatio non nisi in subiecta substantia consistere preualet, siue in occultis subiecti sinibus lateant, ut sunt qualitates et quantitates, causaliter, siue foras erumpant, et in aliqua materia appareant, ut sunt moles corporee diuersis coloribus superfuse, siue stabilia sint, ut species atque [20 1Kb] figure, que adiecte mutabilitati materie [21 1Kb] uisibilia efficiunt corpora, statu quodam speciali conformata, et in unum colligunt [22 1Kb] , ne subito soluantur, inque fluxus sue mutabilitatis speciem, qua continentur [23 1Kb] , deserentia labantur et refluant. Sed ne in talibus diutius immoremur, ad quartam mundane constitutionis transeamus speculationem.

32. DISC. Series disputationis ita exigit. Nam si  per singula, quecunque de talibus et [24 1Kb] querenda et soluenda sunt, quis [25 1Kb] inuestigare uoluerit, prius ei tempus deficiet, quam ad finem omnium, que tractanda sunt et [26 1Kb] ad purum discutienda, ualeat peruenire. MAG. Peracta itaque duarum inferiorum uisibilis huius mundi partium, terre uidelicet et aque, formationis narratione, imo etiam simul ac [27 1Kb] semel, absque ullis temporalibus morulis, diuino precepto in generibus suis et speciebus formatarum, locis quoque, certisque finibus circumscriptarum speculatione, mox ad superiorum partium, eris dico et ignis, constitutionem diuinus cosmographus mentis intuitum conuertit, dicens: Dixit autem Deus: Fiant luminaria in firmamento celi, et diuidant diem ac noctem, et sint in signa,  et [28 1Kb] tempora, et [29 1Kb] dies, et noctes, et annos, et luceant in firmamento celi, et illuminent terram; et factum est ita. Audisti conditionem generalem omnium luminarium celestis firmamenti in primordialibus causis ante omnem diem, et tempus, et locum; audi eorundem processionem in effectus suos, in species proprias multiplicatam, locorum interuallis discretam, temporum curriculis uolubilem, motu  stabili, statuque mobili compactam. Fecitque Deus duo magna luminaria, luminare maius, ut preesset diei, et [1 1Kb] luminare minus, ut preesset nocti, et stellas, et cetera, que de operibus quarte lucis Scriptura commemorat. De firmamento, dum de secunda die tractabamus, que nobis uerisimilia uisa sunt, exposuimus. Non enim, ut opinor, aliud firmamentum secundo die est factum in medio aquarum, et aliud, in quo quarto die facta est series celestium luminarium. Siquidem si aliud esset, fortassis Scriptura non sileret, sed diceret, fiant luminaria, et firmamentum celi, sicut dixit: Fiat firmamentum in medio aquarum. Nunc autem, quoniam non dixit, fiat firmamentum, sed fiant luminaria in firmamento, clare datur intelligi, unum  idipsumque esse firmamentum, quod secundo die in medio factum est aquarum, et in quo postmodum non spatio temporis, sed distantia prophetice uisionis, siderea luminaria condita sunt. Cum igitur tria corpora maxima mundi sint, ut philosophi perhibent, quorum unum infimum, mediumque totius mundi, instar centri in circulo seu sphera, aridam uel [2 1Kb] terram diuina uocauit auctoritas, segregatione aquarum tegentium se specificatum, herbarum lignorumque pulcherrima uarietate coopertum, siue quis simpliciori sensu uisibilem hanc molem in medio mundi positam, oceani limbo circumcinctam, terre aquarumque uocabulis significatam, siue altiori intellectu substantie ab accidentibus diiudicationem intellexerit; herbarum uero et lignorum  nominationibus, siue hec ornamenta sensibilia, quibus estiuis temporibus terrena uestitur superficies, ui seminum erumpentia, telluri radicitus fixa, humore nutrita et corpulentia, siue intelligibiles species, ex intimis naturalibusque [3 1Kb] substantie sinibus procedentes, instar herbarum lignorumque de terra nascentium preceperit [4 1Kb] ; aliter namque in omni sensibili corpore quantitatis molem, qualitatibus suis subiectam, corporeis sensibus consideramus, aliter inuisibilem substantiam, speciesque proprias in ipsa subsistentes mentis acie intelligimus, secundum quas rerum omnium uisibilium et inuisibilium numerositas multiplicatur, uniuersalitas [5 1Kb] colligitur, proprietas custoditur: ad aliorum duorum maximorum mundi corporum theoriam prophetica  intentio conuersa est. Fiant luminaria, inquit, in firmamento celi. Recordaris, ut opinor, de hoc nomine firmamenti in medio aquarum constituti, dum de eo tractabamus, nostri intellectus [6 1Kb] . DISC. Recordor sane. Si non me [7 1Kb] fallit memoria, conuenerat quidem inter nos, nil probabilius eo [8 1Kb] nomine significari, quam quattuor simplicium elementorum  uniuersitatem, que dum per se purissima sint, et incomprehensibilia omni corporeo sensu, et ubique uniuersaliter diffusa, inuisibili suo meatu, proportionabilique coitu in se inuicem, omnia corpora sensibilia perficiunt, siue celestia sint, siue erea, siue aquatica, siue terrena, siue maxima sint [9 1Kb] , siue minima, siue media, et, ut uniuersaliter dicam, tota celestis sphera, et omnia, que in ea, et extra [10 1Kb] eam [11 1Kb] a summo usque deorsum [12 1Kb] continentur, eorum concursu nata [13 1Kb] sunt, et quicquid in ordine seculorum uicissitudine rerum corruptibilium nascitur, ab ipsis procedit, et in ipsa resoluitur. Hec autem uocantur a Grecis , , , , hoc est, ignis, er, aqua, terra, ex nominibus maximorum corporum, que ex eis componuntur, denominata.  Ubi notandum, quod non ex coitu substantialium elementorum, dum sint incorruptibilia et insolubilia, sed ex eorum [14 1Kb] qualitatibus sibi inuicem proportionaliter [15 1Kb] copulatis corpora sensibilia conficiuntur. Qualitates autem quattuor elementorum notissime sunt quattuor [16 1Kb] : caliditas, humiditas, frigiditas, siccitas, ex quibus omnia corpora materialia adiectis formis componi, physica perhibet theoria. Quarum quidem actiuas esse duas philosophi dicunt, caliditatem et frigiditatem; passiuasque [17 1Kb] duas, humiditatem et ariditatem. Dum enim caliditas humiditati, et frigiditas ariditati naturali quodam coitu miscentur, omnia, que in terra et mari nascuntur, procreationem accipiunt. Quod etiam Peta intelligebat, dicens:

 Tum pater omnipotens fecundis imbribus ether
Coniugis in gremium lete descendit [a 1Kb] .

Patrem siquidem igneam qualitatem, que est caliditas, fecundos uero imbres aquaticam, que est frigiditas, appellauit; coniugis uero gremium fertilitatem humiditatis, que est qualitas eris propria, et ariditatis, que est terre qualitatiua proprietas, uocando, unius ueluti uxoris nominatione [18 1Kb] terram cum sibi proximiori et corpulentiori ere significauit. Hinc colligitur, ut due qualitates actiue sibi inuicem contrarie, caliditatem dico et frigiditatem [19 1Kb] , duabus passiuis sibimet oppositis, humiditati uidelicet et ariditati copulate, occasionem omnibus in terra et in aquis nascentibus prebeant generationis et incrementorum. Et ne quis  miretur, frigiditatem, dum sit proprie aquarum, de superioribus huius eris partibus ueluti in gremium terrene [20 1Kb] ariditatis descendere, cognoscat, aquas in nubibus suspensas frigidiores esse marinis fluuialibusque fluentis. Si autem ad hec quis dixerit, quare ergo multi philosophorum, teste S. Augustino, affirmant, ignem et era [21 1Kb] agere, aquam uero et terram  pati, si aqua frigida ariditati terre mixta in seminibus agit, et non patitur, huic satis est respondere, aquam frigidam esse et humidam, sed humiditatem ab ere, frigiditatem uero a seipsa recipere [1 1Kb] . Ea qualitate, quam ex uicino sibi elemento suscipit, actum calidi patitur; ea uero, que sua est, semper in seminibus agit. Quis enim naturalium rationum peritus ignorat, solam sinceramque [2 1Kb] caliditatem absque aliquo [3 1Kb] ex frigiditate temperamento, aut solam sinceramque frigiditatem sine quadam caliditatis mixtura cuiusdam [4 1Kb] corporis nullam generationem agere, aut ex sola humiditate, seu [5 1Kb] sola ariditate sine utriusque contemperantia nullum corpus naturali passione nasci? In his tamen, in quibus mundane philosophie studium exercetur, longius immorari  non ualde est necessarium. Proinde paucis his de quattuor qualitatibus quattuor uniuersalium elementorum prelibatis, que, quoniam medietatem quandam inter primordiales causas et composita corpora obtinent, firmamenti nomen acceperunt, ad luminarium, que in ipso constituta sunt [6 1Kb] , expositionem properandum uideo. MAG. Recte uides. Si ergo nomine firmamenti quattuor simplicissima uniuersalissimaque mundi elementa uocantur, quid tibi uidetur? Num illa quattuor ubique in omnia corpora, siue etherea, siue erea, siue aquatica, siue terrena diffunduntur connexa, ita ut nullum sensibile corpus possit reperiri, quod illorum omnium [6* 1Kb] careat concursu? An quedam ex quibusdam, non autem omnia ex omnibus confluunt? DISC. Huic questioni  facillimum est satisfacere, quoniam a mundi philosophis quesita est, et rationabiliter inuenta. Aiunt enim, intra ambitum mundi huius sensibilis nullum corpus interuallis [7 1Kb] longitudinis, latitudinis, altitudinis dimensum posse fieri, in quo quattuor elementorum natura, quamuis inuisibiliter, non ualeat intelligi. Nam sicut omne, quod sensus corporeus in eis attingit, non aliunde nisi ex qualitatum quattuor elementorum confluxu in se inuicem sue constitutionis materiem [8 1Kb] recipit; ita omne, quod in eisdem, in quantum corpora sunt, rationabilis inuestigatio inuenit, nil aliud est preter ipsorum simplicium et inseparabilium elementorum uniformiter conuentum. Ideo autem additum est, in quantum corpora sunt, ne quis existimaret, nos substantias  rerum, seu genera, seu species, seu illam uitam, que omnia corpora, in quibus motus uitalis cognoscitur, et animare et nutrire perhibetur, in hoc loco tetigisse uel tractasse. Hec enim ultra omnem uniuersaliter corpoream naturam et sunt, et intelliguntur, et sine quibus nulla corporea natura, siue incomprehensibilis sit sensibus corporeis, ut sunt quattuor illa elementa, de quibus nunc agitur, siue comprehensibilis, ut sunt diuersarum qualitatum  materialium rerum sensibilem constitutionem prestantium conuentus. Quamuis itaque qualitatum quedam quidem in quibusdam corporibus plus, quedam uero minus sensibus appareant, synodus tamen ipsorum catholicorum elementorum una eademque uniformiter commensurabilis in omnibus est. Mens siquidem diuina examinationem totius mundani corporis inter duas extremitates sibi inuicem e contrario oppositas equali lance librauit, inter grauitatem dico et leuitatem, inter quas omnis constitutio [9 1Kb] uisibilium corporum ponderata est. Proinde omnia corpora, in quantum grauitatem participant, in tantum terrenarum qualitatum capacia sunt [10 1Kb] , hoc est, soliditatis, et stabilitatis; in quantum uero ex leuitate attrahunt, in tantum qualitates celestes  participant, inanitatem dico et mutabilitatem; media autem, que simili libramine extremitates [11 1Kb] attingunt, equali participatione illarum qualitates possident. In omnibus autem quattuor elementorum uniuersalium unus idemque motus est, et status, et capacitas, et possessio. MAG. Probabiliter responsum est. In hoc enim omnes physici consentiunt. Ubique igitur sunt per totum sensibilem mundum equali mensuratione atque concursu quattuor purissima elementa, firmamenti uocabulo diuina auctoritate appellata. DISC. Iam datum est, et ratione inuentum. Grecorum quoque nominum interpretatio testis est; siquidem ignis propterea dicitur, ut arbitror, quia per poros, hoc est, occultos meatus omnia penetrat. Nullum enim corpus est, ex quo ignis excuti non ualeat, collisione quadam attractus. Nam et [12 1Kb] attritus  undarum scintillant [13 1Kb] , nec omnino currerent, si caliditatis expertes essent. Quid dicam de coloribus, qui de [14 1Kb] lucis natura absque dubio procedunt? Nonne [15 1Kb] omnibus corporibus superfusos esse uidemus? Aer nominatur [16 1Kb] , id est, spiritus, quia per omnia spirat. Nulla namque sensibilis natura est, quam subtilissimus er penetrare non possit. Quod ex odoribus et [17 1Kb] sonis possumus argumentari. Non enim inuenies corpus, quod quendam odorem olfacientibus, aut quendam sonum pulsantibus non reddat. uocatur, id est aqua, quasi , hoc est, species uisa. Nulla siquidem corporea res est, ex cuius superficie, attritu quodam leuigata, imago quedam  resultare non ualeat. appellatur terra ex grauitate. Non enim ullum [18 1Kb] corpus est [19 1Kb] , quod proportione sui ponderis naturalem suum locum non appetat, siue in medium mundi, siue in extrema uergatur. Nec hunc sensum refutat illud aliud nomen terre, quod est , quod proprie uallem significat; siquidem uniuscuiusque creature est uallis locusque [20 1Kb] , in quo propria sua definitione circumscribitur. Cum ergo aliquod corpus perspexeris si in eo colorem  lucis [1 1Kb] senseris, subesse igneum; si sonum, seu spontaneum, seu artificialem, subesse ereum; si ex plana superficie nature, seu arte quandam imaginem resultare, subesse aquaticum, ubi enim non resultat, ibi non est defectus nature, sed industrie, ubi aliquem appetitum naturalis stationis sursum uersus seu deorsum, subesse terrenum intellige elementum, multaque [2 1Kb] alia sunt argumenta naturalia, quibus quattuor elementorum inseparabilis concursus in omnibus compositis [3 1Kb] corporibus semper et ubique indubitanter cognoscitur. MAG. Que a te dicta sunt [4 1Kb] , rata mihi uerique similia [5 1Kb] uidentur. Quod ergo scriptum est: Dixit autem Deus: Fiant luminaria in firmamento celi, ita intelligere debemus, ac si aperte diceretur: Fiant siderea [6 1Kb] corpora clara  lucidaque in quattuor elementis ubique diffusis, ex eorum qualitatibus composita. Etenim aliter in eis subiecta corpora, suis spatiis collocata intelliguntur, aliter claritas ab iis per uniuersa mundi elementa ubique refulgens. Siquidem aliud est album, aliud albedo. Nec id ipsum est clarum, et claritas; unum namque subiectum, aliud accidens. Diuino itaque precepto, quo imperatum est: Fiant luminaria in firmamento celi, uehicula lucis, ut ait S. Basilius, quibus circa mundi ambitum certis temporum [7 1Kb] interuallis, ueheretur, facta sunt. Et uide, quam prouide loquitur Scriptura. Non dixit, fiat luminare maius, et luminare minus, sed Fiant luminaria. Generaliter enim omnium celestium corporum lucentium super terram conditionem expressit. Quorum quedam  quidem non longe a terra statuta sunt, ut luna, que centum uiginti sex millibus stadiorum, teste Pythagora, a telluris mole exaltatur in altum. Ideoque uicina terris appellatur, in cuius umbram sepe incidens, solari luce deserta, defectum luminis patitur. Illudque spatium, quo luna distat a terra, tonum philosophi, hoc est, spatium cum rationabili quantitate uocant. Duobus siquidem modis harmonie uocum periti tonos dicunt. Nam et diastemata, hoc est, sonorum interualla, et analogias, hoc est, eorum proportiones tonos appellant. Quedam uero in medio mundi, ut sol, omnesque planete, qui circa eum uoluuntur. Quedam in superioribus mundi partibus, ut sunt [8 1Kb] astrorum chori.

33. DISC. De circulis, deque interstitiis celestium  lucidissimorumque corporum, multiplex uariaque sapientum mundi opinio est [9 1Kb] , et ad nullam certam rationem, quantum mihi uidetur, deducta. Ideoque, queso, si quid de talibus uerisimile aut rationi conueniens tibi uisum est, explanare non differas. MAG. In longum nos mittis, cum uideas, ad reliqua, que de operibus sex dierum dicenda sunt, potius properandum, huiusque [10 1Kb] libri prolixitas terminum exigat, presertim dum uix de talibus, que  nunc exigis, ulla opinio sit ratione subnixa, uel ab ullo philosophorum plene deprompta [11 1Kb] . Non quod illi, ut arbitror, non intellexerint, alioquin non recte physici aut philosophi appellarentur, sed quod nullus illorum, quos adhuc legimus, pure et indubitanter horum rationes satis reddere uideatur. ueruntamen ex his, que ipsi sparsim scripserunt, certisque argumentationibus rerum experimento approbauerunt de telluris luneque interstitiis, quiddam uerisimile tibi aperire non negarim. Lunam namque centum uiginti sex millibus stadiorum a terra distare, ex ipsius eclipsi absque ullo errore, ut aiunt [12 1Kb] , exploratum est. Umbram siquidem terre, quam noctem uocant, circulum lune attingere, ipsa prodit natura. Globus enim illius detrimentum sue lucis non  pateretur, si solari radio, in regionem umbre incidens, non priuaretur. Ac per hoc subtracta omni ambiguitate conficitur, tanto spatio lunam a terra elongari, quanto interuallo noctis umbram ratio docet protendi. Protenditur autem noctis umbra usque ad lune circulum. Noctem [13 1Kb] igitur centum uiginti sex millibus stadiorum in altum erigi manifesta edocet [14 1Kb] ratio. Quo autem argumento centum uiginti sex stadiorum millia lunam a terra distare indubitanter approbari possit, diligentioris inquisitionis indiget. DISC. Plane. Adhuc enim de hac questione nulla mihi ratio satisfaciens refulsit. MAG. Intentus itaque perspice, que mihi uerisimilia de his uidentur a philosophis inuenta. Ex gnomonica quippe, hoc est, horologica speculatione predictum spatium et quesitum  subtiliter ab iis est, et absque ulla ambiguitate repertum. Quorum doctissimus in omni geometrica et astrologica supputatione Eratosthenes traditur fuisse. Scaphia siquidem [15 1Kb] dicuntur rotunda ex ere uasa, que horarum ductus, styli in medio fundo siti proceritate, discriminant. Qui stylus gnomon appellatur; a quo, ueluti quodam centro, linee ducuntur in extrema scaphiorum. Que linee totum horologii ambitum in XXIu spatia discriminant, hoc est, in XXIu horarum morulas, quibus totius celestis sphere amplitudo circa terram conuoluitur, donec ad eundem situm naturalis horizontis, quem pridie tenuerat, reuertatur. Prefatus itaque Eratosthenes, motum umbre styli per spatia horologii diligenter animaduertens, aperte intellexit, unam eandemque  rationem esse in motu umbre per horarum interualla circa horologii stylum [16 1Kb] , inque noctis circuitu per earundem horarum spatia circa telluris ambitum; in tantum, ut omne, quod in uasis horoscopi, hoc est, signiferi, perspicitur, simili speculatione de motu celestium corporum intelligatur. uernali itaque equinoctio umbre styli prolixitas mediam gnomonis mensuram efficit in Mere, insula Nili, et Syene, ciuitate Aegypti. Ipsa autem medietas styli,  diametros [1 1Kb] est totius ambitus horologii. Ac per hoc et umbra styli in equinoctio diametros est et styli et horologii. Et quia omnis diametros ab ipsa sphera, seu circulo, cuius diametros est, duplo superatur, necessario umbra styli circuli duplicis rationem reddit; duplo enim uincitur ab ipso circulo seu sphera, cuius medietas constituitur [2 1Kb] . Nam et denarii numeri, ueluti cuiusdam circuli, quinarius diametros [3 1Kb] est. Hac itaque ratione horologii perspicue intellecta, uir sagacis ingenii Eratosthenes ambitum totius terre subtili indagine [4 1Kb] requisiuit. Ac primum quidem cognouit, ambitum equinoctialis circuli, qui totum orbem terrarum, totamque celestem spheram in duas equales secat partes, trecentis sexaginta partibus compleri. Quarum duodecimam portionem,  hoc est, triginta partes, duabus horis oriri seu occidere, seu [5 1Kb] de loco, per quem mouentur, recedere [6 1Kb] indubitanter intellexit. Itaque quod umbra in horologio sensui indicat, hoc celestium corporum [7 1Kb] incessabilem motum efficere ratio probat. Non enim umbra styli per horologica interualla moueretur, si non etherium corpus cum sideribus suis circa terram circumuolueretur. Quod ergo ualet moles terre in medio mundi, hoc ualet stylus in medio horologii. Et quemadmodum umbra styli circa seipsum per ambitum scaphii circumducitur, ita nox, que est umbra terre, circa ipsam terram undique per spatia eris lunam a terra segregantis circumuehitur. Sol autem idem de corporibus et terre, et styli umbram iacit. Qui quidem, sicut in  equinoctio, meridiano tempore, in illis partibus orbis terrarum, que equinoctiali circulo appropinquant, in Mere dico et Syene, umbram gnomonis facit tante proceritatis, ut diametrum ipsius, hoc est, medietatem seu paulo plus, possit attingere, ita ex omni mole telluris ubique umbram protendit, ut ad circulum lune, seu paulo superius, exaltetur. Quod ipsius lune probat defectus. Si enim aliquotiens umbra terre ultra lunarem circulum non extenderetur, non fortassis solaris lucis casum ipsa luna pateretur. Nam, ut aiunt philosophi, lunaris circuli centrum terra est; quamuis aliquando in signo tauri altius paululum elongari ab eo estimetur, ubi altissima apsis, hoc est, altitudo sui circuli putatur esse, ideoque non inequalitas sui ambitus  circa terram, uerum umbre altitudo causa eclipseos eius estimanda est. Eratosthenes igitur umbre terre altitudinem ex gnomonis ad umbram suam comparatione inuestigans, cognoscensque, non ultra ipsam terre diametrum exaltari, tanta enim altitudo noctis est, quanta spissitudo telluris intra equinoctialem circulum mensurate, prius ambitum terre quesiuit, ut ex eo diametrum posset inuenire. Amplitudine siquidem circuli seu sphere  reperta, facile est, lineam, que diuidit in partes equales, incunctanter dignoscere. Proinde per Geometricos regis Ptolemei, quanta portio telluris esset [8 1Kb] inter Meren et Syenem, certior factus [9 1Kb] per similitudinem umbre, meridionali tempore equinoctialis diei in septingentis stadiis unam partem inuenit compertam. Quam trecenties sexagies, hoc est, per longitudinem equinoctialis circuli multiplicans, absque ullo errore amplitudinem totius telluris in ducentis quinquaginta duobus millibus stadiorum reperit. Septingenta namque stadia trecenties sexagies multiplicata ducenta quinquaginta duo millia stadiorum colligunt. Quem numerum equaliter diuidens, medietatem illius, hoc est, centum uiginti sex millia stadiorum in diametro telluris, inque lune  ac terre intercapedine intellexerat esse. Exinde quantum perfecti numeri in his omnibus uigent, senarius uidelicet et septenarius et octonarius, in quibus maxima symphonia musice naturaliter constituitur, que diapason uocatur! Habet enim octo sonos, septem spatia, sex tonos. Senarius namque numerus per seipsum multiplicatus, id est, sex sexies, triginta sex efficit. Quo numero si septem millia multiplicaueris, inuenies totius orbis ambitum: siquidem septem millia tricies ac [10 1Kb] sexies, aut triginta sex septies millies [11 1Kb] multiplicata, ducenta quinquaginta duo millia [12 1Kb] stadiorum faciunt, quo numero totius telluris amplitudo concluditur [13 1Kb] . Si autem senarium sui diametri, qui est ternarius, quantitate multiplicaueris, decem  et octo numeri summam conficies [14 1Kb] , per quam septem millia stadiorum multiplicata diametrum totius terre consummant. Septem siquidem millia decies et octies, seu decem et octo septies millies, centum uiginti sex millia faciunt [15 1Kb] ; qui numerus stadiorum et terre diametrum, et lune atque telluris intercapedinem collocat. Proinde non irrationabiliter lune terreque intercapedo, totiusque telluris complexio, toni proportione contineri a philosophis pronuntiatur. Quattuordecim namque millia stadiorum, decies et octies multiplicata, ducenta quinquaginta duo millia faciunt, ambitum uidelicet terre; diametrum uero eius, luneque ab ea distantiam, septem millia stadiorum decies et octies multiplicata peragunt. Decem autem et octo, comparati  ad decem et sex, quos bis octo mensurant, toni obtinent proportionem; maior enim numerus tonum minorem colligit, octauamque eius partem, qui est binarius. Nam quemadmodum nouem ad octo proportione epogdoa, ita decem et nouem ad decem et sex harmonicis speculationibus coaptantur. Omnis siquidem numerus maior [16 1Kb] , minorem se et octauam minoris partem continens, epogdoos in numeris, in musicis uero tonus [17 1Kb] uocatur. His ergo rationibus et  orbis ambitus, eiusque diametros, et spatium, quo luna distat a terra, et noctis altitudo incunctanter comprehensa sunt. Si autem queras, cur et Plinius secundus, et Ptolemeus, in Geographico suo, ut Martianus scribit, non plus quam quingenta stadia singulis partibus distribuunt, qui numerus, trecenties sexagies multiplicatus, ambitum telluris iuxta Eratosthenis supputationem comprehendere non poterit, non mihi facile occurrit, quid respondeam. Si enim dixero, Eratosthenen plus terre magnitudinem, Plinium uero et Ptolemeum [1 1Kb] minus existimasse, non uidebitur uerisimile, quod inter summos auctores mundane sapientie tanta dissonantia sit, ut alii amplitudinem terre ducenta quinquaginta duo millia [2 1Kb] stadiorum, alii centum octoginta millia argumententur  amplecti. Quingenta siquidem stadia tricenties sexagies, CLXXX millia stadiorum faciunt. Qui numeri a se inuicem discrepant LXXII millibus stadiorum. Presertim cum predicti sapientes, solertissimique naturarum inquisitores, in numero partium equinoctialis, seu Zodiaci circuli, consentiant: omnes enim unanimiter trecentas sexaginta pronuntiant. Si dixero, minora stadia hunc, Eratosthenem dico, mensurasse, ac per hoc maiorem numerum singulis partibus dedisse, illos uero maiora ideoque pauciora, quomodo hoc [3 1Kb] probabile iudicabitur? Nam utrique stadium CXXu passibus mensurari confirmant. Mihi itaque uidetur inequalitatis huius causa quantitatis passuum inequalitatem substetisse [4 1Kb] . Fieri enim potuit, ut [5 1Kb] duos mensores, quorum  unus statura maior, alter minor, maioribus minoribusque passibus stadium unum mensurare, indeque stadia maiora minoraue in mensura unius partis computari. Quisnam non crediderit, Herculem, quem primum iuxta Olympum montem stadium fertur mensurasse, maioribus incomparabiliter passibus et pedibus mensuram stadio dedisse, quam ceteri, qui post eum stadia mensurabant? Nam ex quantitate stadii, quod ipse primus mensurauerat, passuum gressuumque eius, ac pedum magnitudo, ex pedum uero amplitudine totius stature illius altitudo estimata est. Quid ergo mirum, si una eademque unius eiusdemque partis intercapedo et quingenta simul, et septingenta stadia capiat, et unumquodque stadium eodem numero passuum et gressuum,  pedumque computari, ipsos autem passus et gressus ac [6 1Kb] pedes non eiusdem quantitatis esse, in quibusdam quidem maiores, in quibusdam [7 1Kb] minores, ita ut maioribus mensurata, stadia quingenta, minoribus uero septingenta unum id ipsumque unius partis spatium implerent? Habet autem stadium iuxta grecam supputationem iugera uI, cubitos C, passus CXXu, gressus CCXL, ulnas CCCC, pedes DC. uerum  amplitudine terrene molis, noctisque altitudine, que eiusdem [8 1Kb] mensure est, cuius etiam telluris diametros rationabili argumentatione repertis, ambitus lunaris, circuli prompte querentibus occurrit. Triplicata siquidem noctis altitudo circuli [9 1Kb] lunaris, diametrum efficit: centum namque uiginti sex millia stadiorum, tertio repetita, CCCLXXuIII millia faciunt. Est igitur [10 1Kb] lunaris circulus [11 1Kb] in millibus stadiorum CCCLXXuIII. Si autem diametrum duplicaueris [12 1Kb] , erit totius circuli ambitus in in DCCLuI millibus stadiorum. De mensura autem lunaris corporis multorum uaria opinio est. Multi enim dicunt, globum lune telluris amplitudini equalem esse; et hoc argumentantur ex eclipsi solis, putantes lunam solares radios ab omni terra auferre  posse. Sed equinoctiali circulo appropinquantes, de magnitudine lune, ut Martianus scribit, uerisimiliora tradunt [13 1Kb] , et ex defectu solis rationabiliter approbant. Dicunt enim, umbram [14 1Kb] lune, momento solaris defectus, duodeuicesimam telluris partem occultare [15 1Kb] . Et [16 1Kb] quia omne corpus triplici umbra sua, quam metaliter iacit, maius est, lune corpus sextam terre partem in amplitudine sua habere colligitur. Ac per hoc, quoniam duodeuicesima, hoc est et [17 1Kb] octaua decima totius terre portio, est in XIu [18 1Kb] millibus stadiorum, sequitur, ut ipsa octaua decima pars triplicata amplitudinem lunaris globi perficiat. XIu autem, ter ducta, XLII faciunt. Quadraginta igitur duo millia stadiorum amplitudinem lune comprehendunt. Tot enim millia  stadiorum sextam terre obtinent partem. Quadraginta namque duo millia sexies, uel sex millia quadragies bis, CCLII millia stadiorum cumulant. Et miraberis, senarii numeri et septenarii reciproca uirtute lune atque telluris amplitudinem comprehendi. Septem siquidem sexies, uel sex septies, XLII, lune uidelicet globum; et iterum XLII sexies, CCLII, terre scilicet spatium, in gyro amplexantur. Hosque omnes numeros in millibus stadiorum computari, ratio indicauit, ad cumulum perfectissime naturalium mundi corporum constitutionis manifestandum. Omnis siquidem [19 1Kb] perfectionis cubica solidaque millenarii numeri formatio [20 1Kb] significatrix est. Status itaque nature senario, motus septenario, utriusque autem immutabilis ratio millenario  significatur. Est enim rerum omnium status mobilis, et motus stabilis, eternis rationibus perfectissime constitutus. Nec sine ratione philosophi hec omnia stadiis metiebantur. Quinarius namque numerus est [21 1Kb] , hoc est, in seipsum rediens; quotienscunque multiplicaueris per seipsum quinarium, in se ipsum redire necesse est. Primus itaque quinarii cubicus motus stadium [22 1Kb] perficit, quinquies  quinque quinquies CXXu passus. Ac per hoc non irrationabiliter et motus mundanorum corporum et status eo numero colligitur; qui et cubicus est, et uolubilis, et in seipsum reuertens. Hec de spatiis inferiorum mundi partium diximus, magnorum philosophorum ratiocinationes secuti, non affirmantes incunctanter, ita se habere, sed que uerisimiliora certisque regulis propinquiora uisa sunt proferentes, tuis petitionibus satisfaciendi molimine. DISC. Mihi sufficiunt, que a te de talibus prolata sunt. Ceterum cui hec uel non satis rata, uel non satis insinuata uidentur, alios aliorum querat intellectus. Multipliciter enim ex diuersis auctoribus mundane constitutionis ratio tractata est. uerum quia de magnitudine, deque interuallis inferiorum  mundi corporum, lune dico ac terre, que rationi conuenire inspiciuntur, inuestigata sunt, de spatiis etheris quedam breuiter uelim audire. Ea siquidem aut sola, aut maxime, in speculationibus diuine in quarta intelligibili die operationis discutienda nemo ambigit. MAG. Nimium moramur in quarto die. DISC. Minus eruditis, discereque cupientibus, naturamque rerum inuestigantibus, si forte hanc nostram disputationem lecturi fuerint, non nimis uidebitur, ut arbitror, presertim cum rationi non conueniat, de inferioribus mundi partibus quedam rationabiliter [1 1Kb] tractari, superiores uero omnino intactas relinqui. MAG. Iamdudum inter nos confectum est de solari globo, medio libramine grauissime leuissimeque nature, circulari motu, per  mediam signiferi lineam, circa inferiora mundi spatia eternaliter ferri. DISC. Confectum plane, certisque rationibus suasum, nec nature situs aliter fieri sinit. MAG. De magnitudine ipsius solaris globi [2 1Kb] neque secularium literarum eruditi, neque diuinarum Scripturarum expositores certam definitionem proferri permittunt. Nam et Plinius secundus in naturali historia, et sanctus Basilius in Exemero suo, magnitudinem solis omnino prohibent definiri. Non enim umbra eius est [3 1Kb] , cuius argumento experiremur [4 1Kb] , quante sit magnitudinis. Nam neque [5 1Kb] telluris luneue amplitudo inueniretur, nisi umbra earum, metaliter iacta [6 1Kb] , certis dimensionibus extenderetur. Ac per hoc corpus solare, quoniam nullam umbram in infinitum progredi sinit, sed pro rationibus  corporum, quorum umbre sunt, certis dimensionibus concludit, sue magnitudinis infinitatem manifestissime aperit. DISC. Nec hoc quero, neque ab aliquo [7 1Kb] querendum existimo. Non enim oculorum coniectura preualet, ubi ratio sedem argumenti non habet. Quanto autem spatio a terra elongatur, iuxta philosophorum existimationem exponas, postulo. MAG. Primus enim omnium [8 1Kb] philosophorum,  ut aiunt, Pythagoras interstitium terre ac lune in millibus stadiorum CXXuI prodidit; quod postmodum, ut diximus, Eratosthenes ex umbra terre luneque defectu incunctanter approbauit. Cuius interstitii [9 1Kb] duplici proportione solem a luna in altum elongari, idem Pythagoras fertur tradidisse. Sed qua ratione illud existimauerit, multorum diuersa sententia est.

34. ueruntamen quoniam ipse iuxta rationes musicas totius mundi fabricam et uolui et mensurari certis argumentationibus conatus est asserere, quod nec diuina negat Scriptura, dicens: Et concentum celi quis dormire faciet, possumus explorare, non aliam ob causam hoc dixisse, nisi ut ostenderet in spatiis siderum musicorum diastematum rationabiles  proportiones. Proinde in medio totius spatii, quod est a terra usque ad sublimissimam spheram, qua omnia sensibilia circumscribuntur, solis ambitum cognoscens, unam diapason a terra ad solem, alteram a sole usque ad extremum mundi ambitum non irrationabiliter existimauit. Diapason autem dupli proportione modulatur. Ut ergo in diatonico genere, uerbi gratia in harmonia sonorum, bis diapason ex bis [10 1Kb] duplo coaptatur; prima quidem diapason [11 1Kb] a principali principalium usque ad [12 1Kb] , id est mediam, secunda uero ex usque ad [13 6Kb] , hoc est ultimam excellentium, protenditur: ita et totum spatium a terra ad solem [14 1Kb] diapason ratione coaptatur [15 1Kb] , medium quippe sol obtinet locum [16 1Kb] , et a sole ad duodecim sidera, hoc est, ad extremum  stellarum motum alia diapason coniungitur. Ideoque [17 1Kb] rationibus harmonie, que dicitur bis [18 1Kb] , diapason interuallum a terra ad spheram [19 1Kb] constitutum esse arbitratus est. Ac per hoc conficitur, ut diametros terre, tertio multiplicata, terre solisque intercapedini, quemadmodum et lunaris circuli diametro, equalis sit. Proinde et in diametro lunaris circuli, inque terre ac solis interstitio unum et id ipsum spatium mensurabitur. In utroque enim millia stadiorum CCCLXXuIII computantur. Itaque duplicato hoc numero, intercapedinem terre extimeque sphere reperies in millibus stadiorum DCCLuI, et miraberis nature concordiam. Quot enim millia stadiorum sunt in longitudine [20 1Kb] lunaris circuli, tot sunt in altitudine a terra usque [21 1Kb] ad signa spatii:  in utrisque namque DCCLuI millia stadiorum colliguntur. Si uero solaris circuli diametrum uis cognoscere, telluris diametrum CXXuI millia stadiorum septies multiplicabis, et habebis DCCCLXXXII millia stadiorum in diametro solaris gyri. Quo numero bis ducto, ipsius gyri longitudo colligetur in millibus stadiorum mille millies DCCLXIu millia. At si quesieris [22 1Kb] diametrum totius sphere celestis,  tali reperies argumento. Longitudinem lunaris gyri, hoc est, DCCLuI millia stadiorum [1 1Kb] duplicabis; addes [2 1Kb] etiam diametrum terre, CXXuI millia stadiorum: et colliges diametrum sphere in millibus stadiorum mille millies DCCXXXIu millia. Quo numero bis facto, ambitus totius mundi existimatur comprehendi in millibus stadiorum mille millies ter, insuper etiam adiectis [3 1Kb] CCLXuI millibus stadiorum, ut senarii numeri perfectione totus mundus concludatur [4 1Kb] . Hactenus de argumentationibus philosophicis, mundi spatia inuestigantibus. Si cui uero hec superflua uidentur, cum sacre Scripture testimoniis nec roborentur [5 1Kb] , nec tradita sint [6 1Kb] , non nos reprehendat. Nam et ille non potest approbare, hec ita non esse, sicut nos [7 1Kb] non possumus  affirmare, ita esse.

35. Et quamuis in diuinis Scripturis de talibus mundanorum corporum dimensionibus magnitudinum et interuallorum nichil definitum reperiatur; Ecclesiastes enim: Altitudinem, inquit, celi et latitudinem [8 1Kb] terre et profundum abyssi quis mensus est? ubi plus allegoriam, quam historiam intelligendam existimarim; non enim mundum istum ultra intelligentiam rationabilis nature constitutum dixerim, cum propter eam factus sit: diuina tamen auctoritas rationes rerum uisibilium et inuisibilium non solum non prohibet, uerum etiam hortatur inuestigari. Inuisibilia enim eius, ait Apostolus, a creatura mundi per ea, que facta sunt, intellecta conspiciuntur. Non paruus itaque gradus est, sed magnus et ualde utilis  sensibilium rerum notitia ad intelligibilium intelligentiam. Ut enim per sensum peruenitur ad intellectum, ita per creaturam reditur ad Deum. Nam non, sicut irrationabilia animalia, solam superficiem rerum uisibilium oportet nos intueri, uerum etiam de his, que corporeo sensu percipimus, rationem reddere debemus. Acutius uidet aquila speciem solis, acutius uidet sapiens homo situm illius, et motum per loca et tempora. Quid [9 1Kb] si homo non peccaret, inque similitudinem iumentorum caderet, num [10 1Kb] possessionis sue, mundi huius, perfectos terminos ignoraret, quos nature legibus iustissime regeret? Oportebat enim alium angelum esse, qui in creaturis sensibilibus Deum laudaret, qui nec post delictum nature dignitatem omnino perdidit. Manet enim in  eo rationabilis motus, quo rerum notitiam appetit, neque [11 1Kb] falli uult, quamuis in multis fallatur, non tamen in omnibus. Et si duo uestimenta Christi sunt tempore transformationis ipsius candida sicut nix, diuinorum uidelicet eloquiorum litera, et uisibilium rerum species sensibilis: cur iubemur unum uestimentum diligenter tangere, ut eum, cuius uestimentum est, mereamur inuenire, alterum uero, id est, creaturam uisibilem, prohibemur inquirere? Et quomodo, et quibus rationibus contextum sit, non satis  uideo. Nam et Abraham non per literas scripture, que nondum confecta fuerat, uerum conuersione siderum Deum cognouit. An forte simpliciter, sicut et cetera animalia, solas species siderum aspiciebat, non autem rationes eorum intelligere poterat? Non temere hoc de magno et sapienti theologo ausim dicere. Et si quis nobis in culpam reputauerit, quod philosophicis ratiocinationibus usi sumus, uideat populum Dei Aegypto fugientem, eiusque diuino consilio admonitum spolia ferentem, ipsisque spoliis irreprehensibiliter utentem. Presertim cum et ipsi mundane sapientie periti non in hoc reprehensibiles facti sunt, quasi in rationibus uisibilis creature errarint, sed quia auctorem ipsius creature [12 1Kb] non satis ultra eam quesierint, cum Creatorem ex creatura  deberent inuenire; quod solus Plato legitur fecisse. Si uero prefate mundanorum corporum, eorumque interstitiorum dimensiones propterea incredibiles alicui uidentur, quoniam ipsa corpora maioris amplitudinis esse cogitantur a multis, quam ut predictis stadiorum numeris possint comprehendi, intentus legat arce Ne mensuras, cuius trecentorum cubitorum erat longitudo, quinquaginta cubitorum latitudo, triginta cubitorum altitudo, et uideat, quomodo in tam paruo spatio cubitorum ex omnibus animantibus mundis septena et septena, ex immundis uero duo et duo poterant comprehendi cum alimoniis suis, insuper etiam Ne [13 1Kb] cum filiis et uxoribus, presertim si ipse cubitus teste sancto Augustino, quo et arca Ne, et arca Testamenti, et tabernaculum  ceteraque ueteris Testamenti mystica opera mensurata sunt, non amplius quam duarum palmarum semis mensuram obtinuerit, ipsaque palma a summitate pollicis usque ad summitatem minimi digiti [14 1Kb] mensurabatur. Plus ergo tenet diuina uirtus et naturarum ratio, quam quod machinatur humana cogitatio. Et ne uideamur ad diuine uirtutis miracula confugere, tanquam non ualentes rationibus nature, quod suademus, affirmare, non aliter cogitas, ut arbitror, terram in medio mundane sphere positam, quam uides centrum in fundo cuiusdam circuli seu globi; imum siquidem mediumque in creaturis obtinet locum. DISC. Non aliter, una uero [15 1Kb] eademque ratione. MAG. Nec alio modo partes signiferi deduci ad terram, nisi eo, quo linee in circulo ad centrum.  DISC. Aequali lege. MAG. Et quamuis non eiusdem spatii sint in signifero et in tellure, idem tamen ductus rationabilium linearum, et [16 1Kb] eedem partes a summo usque deorsum. DISC. Prorsus. MAG. Quod autem de partibus intelligitur, id ipsum de stadiis estimandum non negas. DISC. Imo assero. MAG. In quantum [17 1Kb] ergo seu partes seu stadia centro terre appropinquant, in tantum [18 1Kb] angustioris latitudinis sunt: e contrario autem in quantum elongantur a terra, in tantum propagantur spatia. DISC. Non aliter circularis sinit figura.  MAG. Quid itaque tibi uidetur de mensoribus terre per partes et stadia ceteraque interualla, quos Greci geometricos uocant? Num arbitraris, eos terram mensurasse pedibus, aut passibus, cubitoue, seu similibus mensuris? DISC. Non facile hoc crediderim fieri posse in tanta diuersitate montium et uallium. Nam et camporum planities tante equalitatis non est, ut simili progressu possit mensurari. Terra siquidem non solum grauitate ponderis, uerum etiam causa inequalitatis partium suarum infimum in naturis possidet locum. Similitudo namque partium facit ordinem elementorum; similiora enim sibi suis [1 1Kb] partibus, altiora sunt etiam suis sedibus. MAG. Fortassis ergo corporeo uisu? DISC. Ne id quidem; fallit enim sensus, eiusque iudicio nichil est committendum. Exterior siquidem sensus, quamuis rationi non renuntiat,  nisi quod extrinsecus patitur [2 1Kb] , interioris tamen iudicium de his, que per corpus recipit, sepissime [3 1Kb] fallitur, fractum in aqua remum, duplicem lunam seu candelam, seu aliud quid per preuaricationem sensus, hoc est, per radiorum, qui ex pupillis oculorum sparguntur, segregationem geminatum existimans. MAG. Quomodo ergo metiebantur? DISC. uirga prius, ut aiunt, geometrica, quam Greci radium uocant; que quinque passus cubico motu multiplicans, hoc est quinquies, unum stadium mensurabat. Uno autem stadio reperto, facile erat, multa stadia per plana Aegypti, que mater talium dimensionum dicitur, inuenire. MAG. Quomodo preter Aegyptum terre partes, tanta inequalitate ad  mensurandum difficiles, explorabant? DISC. Non, ut aiunt, pedibus, neque radiis, sed sola rationis argumentatione, horologiis uidelicet, ex umbrarum similitudine, singularum partium intercapedinem incunctanter inuenientes. Tantum namque una pars, hoc est, quotidianus solis in signifero progressus in terra patet, quantum similitudo umbrarum horologii obtinet. MAG. Latitudinem ergo partium et stadiorum ex mensura, qua terram attingunt, colligebant. DISC. Nec sic existimabant; sed primum altissimos montes mensurantes, quot millibus stadiorum ex terre planitie in altum erigerentur; uerbi gratia Olympum, cuius uerticem decem millibus stadiorum [4 1Kb] autumant sublimari, Pindum, Rhodopen, Acroceraunia, Atlantem, ueluti lineam quandam rationabili ductu de  summitatibus montium in eris spatia porrectorum extendere inchoabant, eamque equali semper a terra interuallo, instar rotundissimi circuli, circumferentes, donec ad eundem locum, quo ceperat, perueniret, equis undique spatiis telluris ambitum mentis contuitu perspexere. MAG. Dimensiones geometricas talibus argumentis ita primo repertas non contradixerim. Ac per hoc stadia illa, que prope terram ueluti angusta putabantur, paulatim iuxta  montium altitudinem telluris superficie elongata, non iam stricta et ad amplitudinem terrene molis ambiendam incommoda, sed, dum sint eadem et iuxta terram, et ab ea longius predictis spatiis remota, irrationabilium cogitationum falsa imaginatione abiecta ad mensuram terre [5 1Kb] sufficiunt. Hinc est, quod et [6 1Kb] Plinius amplitudinem terre, ducta rationabili linea, geographica speculatione, per cacumina altissimorum montium mensurari [7 1Kb] existimat; aliter enim circularis dimensio telluris non proueniret [8 1Kb] . DISC. Sat de his est actum. MAG. Redeamus itaque ad Scripturam. DISC. Tempus inuitat. MAG. Fiant, inquit, luminaria in firmamento celi, et diuidant diem ac noctem. Ac si plane diceretur: luminaria, que in firmamento celi facta sunt, diuidant inter se diem ac noctem. Quod Psalmista declarat, dicens: Qui fecit luminaria magna,  solem in potestatem diei, lunam et stellas in potestatem noctis. Non quod dies et nox semper non sint circa ambitum telluris, sed quod, ubicunque sol presens est, semper illuminandi potestatem habet; ubi autem absens est, lune stellarumque splendor umbrarum caliginem, ne omnino animalium obtutibus impenetrabilis sit, raram lugubremque facit. Et sint in signa et tempora, et dies et annos. Signa intelligimus in hoc loco non sidera, sed presagia quedam future serenitatis, seu tempestatis; que maxime ex coloribus celestium luminarium solent habere experimentum. Tempora autem uocat generaliter cursus et reditus siderum, certis morarum interuallis, ad eundem motum situmque locorum diuina prouidentia  reuocatos naturali dierum annorumque reuolutione. Et luceant in firmamento celi. Siquidem nullum sidus defectum sui luminis patitur, sed semper omnia in ethereis spatiis absque ulla obumbratione refulgent, excepto lune globo, qui, quando in regionem umbre descendit, solari radio desertus, uidetur obscurari. Propterea ait: Et luceant in firmamento celi, et illuminent terram. Et factum est ita: in causis uidelicet originalibus, ex quibus in species proprias, et quantitates, et interualla, et motus, et splendores processere. Proinde [9 1Kb] sequitur in species causarum processio. Fecitque Deus duo magna luminaria, luminare maius, ut preesset diei, solem uidelicet, cuius presentia diem efficit, et luminare minus, lunam dicit [10 1Kb] , cuius et quantitas et lux incomparabiliter  a sole superatur, ut preesset nocti. Luna siquidem ab octaua usque ad uicesimam secundam, aut totam noctem circa plenilunium in equinoctiis, aut partem eius ceteris temporibus illuminat. Quoniam uero, dum sit in coitu solis, aut hinc inde propinquis partibus, noctis tenebras luce sua penetrare non sinitur, succurrunt stelle, quarum claritate umbrarum densitas rarescit. Propterea dixit [11 1Kb] : et luminare minus, ut preesset nocti, et stellas,  et posuit eas, stellas uidelicet, in firmamento celi. Ac si dixisset, fixit eas in firmamento celi. De choris namque siderum hoc dictum intelligimus; qui quamuis cum mundo uoluuntur [1 1Kb] , fixi tamen in iisdem sedibus semper manent [2 1Kb] , etsi stante mundo chori siderum solummodo [3 1Kb] circumuehantur, ut [4 1Kb] quidam philosophorum uolunt; ordo tamen [5 1Kb] , ac series stellarum, stabilisque positio non transmutatur [6 1Kb] . Ut lucerent super terram. Nature ordinem pulchre describit Scriptura. Quamuis enim celestia luminaria sub terris lucere humana opinione putentur, rerum tamen ratio incunctanter edocet, nullam naturam terra inferiorem posse esse. Medium siquidem infimumque totius mundane constitutionis obtinet locum, ac per hoc nulla corporea creatura infra  eam intelligitur. Proinde omnia mundi spatia et corpora, que circa terram undique sunt, siue mobilia sint, siue stantia, super eam naturaliter creata sunt; ideoque ait: ut lucerent super terram. Ubicunque enim luxerint, siue infra horizontem in inferiori hemispherio, ut humanus existimat usus, siue supra horizontem in superiori hemispherio, quod ideo superius dicitur, quia in eo sidera hominibus apparent, naturali rerum situ super terram lucent. Et preessent diei et nocti. Hoc superius expositum est. Et diuiderent lucem a tenebris, id est, ut segregarent noctem et diem, ut sole apparente dies esset, luna uero ac [7 1Kb] stellis nox. Et notandum, quod diuisio ista [8 1Kb] lucis atque tenebrarum non in ipsis luminaribus sit, sed in terra habitantibus. Illa enim semper  lucent, et semper eis dies est, nullamque noctem patiuntur. Sedes namque eorum, absque ulla intermissione, et sua et solari luce resplendent, nec minus interdiu, quam noctu claritatis sue gratiam mundo distribuentia. Terrenis itaque habitatoribus, quibus per uicissitudines dies noctesque proueniunt, celestia luminaria lucem diuidunt a tenebris. Assidua namque circumuolutione circa telluris ambitum alibi lucem prestant, alibi auferunt. Ut enim nil aliud est dies, nisi lucis presentia ita nil aliud nox preter ipsius absentiam. Ideoque etiam lucidissima nox, quoniam non omnino tenebras expellit, noctis nomen non amittit. Sed iam, quantum breuitas exigit, de quarta die satis est dictum. Ideoque de operibus [9 1Kb] quinte intelligibilis lucis quedam  dicenda sunt. DISC. Ita consequens ordo rerum expetit.

36. MAG. Dixit etiam Deus: Producant aque reptile anime uiuentis, et uolatile super terram sub firmamento celi. Predictis quattuor diebus conditionis naturarum nulla commemoratio anime legitur, neque simpliciter tantum et absolute, neque cum additamento uiuentis. Et cur hoc, non immerito queritur. Denique de hac rerum theoria diuersa multorum sententia est. Sunt enim, qui dicunt, elementa  huius mundi, celum dico cum suis astris, etheraque cum planetis, era cum suis nubibus, uentorumque spiritibus, fulgoribus etiam, ceterisque. perturbationibus, aquam quoque, motumque ipsius fluctiuagum, terram similiter cum omnibus herbis arboribusque, non solum anima, uerum etiam omni specie uite omnino carere. Ideoque, ut aiunt, in operibus quattuor primorum dierum nullius anime seu uite significatio introducitur. Plato uero, philosophorum summus, et qui circa eum sunt, non solum generalem mundi uitam [10 1Kb] asserunt, uerum etiam nullam speciem corporibus adherentem, neque ullum corpus uita priuari fatentur, ipsamque uitam, seu generalem, seu specialem, uocare animam fiducialiter ausi sunt. Quorum sententie summi expositores  diuine Scripture fauent, herbas, et ligna, cunctaque de terra orientia uiuere affirmantes. Neque aliter rerum natura sinit. Si enim nulla materia est, que sine specie corpus efficiat, et nulla species sine substantia propria subsistit, nulla autem substantia uitalis motus [11 1Kb] , qui eam contineat, et subsistere faciat, expers esse potest; omne enim, quod naturaliter mouetur, ex uita quadam motus sui principium sumit: necessario sequitur, ut omnis creatura aut per seipsam uita sit, aut uite particeps, et quodammodo uiuens, siue in ea motus uite manifeste appareat, siue non appareat; ueruntamen latenter administrari per uitam species ipsa sensibilis indicat. Audi Augustinum in libro de uera religione: Si queritur, inquit, quis instituerit corpus, ille queratur,  qui est omnium speciosissimus. Omnis enim species ab illo est; quis est autem [12 1Kb] hic nisi unus Deus, una ueritas, una salus omnium, et prima atque summa essentia, ex qua est omne, quicquid est, in quantum est, quia in quantum est, quicquid est, bonum est? Et ideo ex Deo non est mors. Non enim Deus mortem fecit, nec letatur in perditione uiuorum, quoniam summa essentia fecit omne, quod est, unde et essentia dicitur, mors autem non esse cogit, quidquid moritur. Nam si ea, que moriuntur, penitus morerentur, ad nichilum sine dubio peruenirent; sed tantum moriuntur, quanto minus essentie participant. Quod breuius ita dici potest: tanto magis moriuntur, quanto minus sunt. Corpus autem minus est, quam uita quelibet, quoniam, quantulumcunque manet in specie, per uitam  manet, siue qua unumquodque animal, siue qua uniuersa natura mundi administratur. Ut enim nullum corpus est, quod propria specie non continetur, ita nulla species est, que cuiuspiam uite uirtute non regitur. Proinde si omnia corpora naturaliter constituta quadam specie uite administrantur, omnisque species genus suum appetit, omne autem genus a generalissima substantia originem ducit, omnem speciem uite, que diuersorum corporum numerositatem continet, ad generalissimam quandam  uitam recurrere necesse est, cuius participatione specificatur. Hec autem generalissima uita a sapientibus mundi uniuersalissima anima, totum quod intra celestis sphere ambitum comprehenditur, per species suas ministrans, uocatur; diuine uero sophie speculatores communem uitam appellant. Que dum sit particeps illius unius [1 1Kb] uite, que per se substantialis est, omnisque uite fons et creatrix suis diuisionibus uisibilium et inuisibilium [2 1Kb] uitas iuxta diuinam ordinationem distribuit, quemadmodum sol iste sensibus notus radios suos ubique diffundit, non tamen ita uita in omnia peruenit, sicut solares radii. Illi siquidem non omnia penetrant; interiora etenim multorum corporum non transeunt. uite uero nulla creatura, seu sensibilis, seu intelligibilis, expers  esse potest. Nam et corpora, que nostris sensibus uidentur ueluti mortua, non omnino uita relinquuntur. Ut enim illorum compositio atque formatio administratione proprie uite, ita etiam solutio et infirmitas et reditus in ea, ex quibus deducta sunt, eiusdem obsequio peragitur. Semina siquidem, terre commendata, nisi prius moriantur, non reuiuiscunt, et mors eorum [3 1Kb] solutio materie et speciei est, eademque uita, que uiuificat uim seminum, et per uim semina, priusquam soluantur, in solutione non deserit, sed iis semper adheret, imo etiam ea soluit, moxque, nulla mora interstante, uiuificare, hoc est, in eandem speciem reuocare incipit. Ubi enim esset illa uita solutionis corporum [4 1Kb] tempore, nisi in ipso soluto? Ut enim illa cum compacto non compingitur,  ita cum soluto non soluitur, neque cum renascente renascitur, nec plus uegetat totum simul coniunctum, quam in partes disiunctum, neque maior, id est, potentior in toto, quam in parte; nec minor, hoc est, impotentior in parte quam in toto. Hec eiusdem namque regiminis est in cunctis. Ipsa etiam solutio, que mors corporis dicitur, nostris sensibus et materie solutio est, non ipsi nature, que inseparabilis est in seipsa, ei simul et semper est, nec spatiis locorum et temporum segregatur. Homo siquidem non desinit esse homo. Homo autem corpus et anima est. Si autem semper homo, semper igitur anima et corpus. Et quamuis partes hominis a se inuicem segregentur; anima enim deserit usitatum post generationem sui corporis regimen, qua deserente corpus  soluitur, partesque illius propriis elementorum sedibus redduntur: naturali tamen ratione et partes ad totum referri non desinunt semper et inseparabiliter, et totum ad partes; relationis siquidem ratio nunquam potest perire. Proinde quod corporeo sensui uidetur segregari, altiori rerum speculatione semper simul et inseparabiliter subsistere necesse  est. Nam et corpus humanum, siue uiuum, siue mortuum, corpus hominis est. Similiter anima humana, siue corpus suum simul collectum regat, siue in partes dissolutum, ut uidetur, sensibus regere desinat, anima tamen hominis esse non cessat. Ac per hoc datur intelligi altiori rerum intimatione, non minus eam administrare corpus per elementa dispersum, quam una compagine membrorum coniunctum. Quod uera ratio indubitanter edocet. Si enim anima spiritus est, per se omni corporea crassitudine carens, ipsa quoque elementa, in que corpus soluitur, quantum per se simpliciter subsistunt, spirituali nature proxima sunt: quid mirum, si incorporea anima partes corporis sui in proximis [5 1Kb] sibi naturis custoditas rexerit? Facilius  enim similia sibi, quam dissimilia potest attingere. Dissimilia autem sunt sibi crassa, et corruptibilia corpora; similia uero tenuissima, et nullo modo corruptioni obnoxia. Non enim credendum est, corporeas partes, ex compagine spissi corporis dissolutas, in ipsis elementis, in quibus saluantur, crassitudinem suam non deserere, et non in ipsorum elementorum leuissimas spiritualesque qualitates transire, non ut penitus non corporea [6 1Kb] , sed ut spiritualia corpora, sicut et ipsa sint elementa. Quod etiam uiuentis adhuc corporis argumento promptissime uales approbare. Partium siquidem ipsius quedam quidem ponderose sunt, et in crassitudinem densate, ut sunt ossa, carnes, nerui quoque, ac uene, omnes etiam humores, quibus moles tota  irrigatur, et nutritur, et fabricatur; hec enim omnia ex aquatili, terrenaque qualitate in constitutionem corporis sumuntur; quedam uero leuissime, nulloque grauitatis, seu crassitudinis pondere impedite, quaqua uersum, prout anima iusserit, nulla mora interstante confestim perueniunt [8 1Kb] , ut est uisus, et auditus. Quas partes corporis esse [9 1Kb] ex igne et ere deductas, nemo recte philosophantium abnegarit [10 1Kb] . Est enim, ut ait sanctus Augustinus, luminosum aliquid in oculis, ereum quiddam mobile et sonorum in auribus. uisus siquidem est lux quedam, ex cordis igne primum nascens, deindeque in summitatem uerticis ascendens, in eam uidelicet partem, que a Grecis dicitur [11 7Kb] , a Latinis uero membranula, qua cerebrum et ambitur et custoditur,  per quosdam poros ad supercilia pupillasque oculorum deriuata, unde uelocissimo impetu, solarium radiorum instar, foras prosiliens, prius propinqua loca et corpora, seu longissime constituta, tanta uelocitate attingit, quam palpebra oculorum et tautonis [a 1Kb] supercilia. Auditus quoque est subtilissimus quidam tinnitus, qui ex pulmonum spiritu primo [7 1Kb]  procedens, sursumque in predictam capitis partem consurgens, per suos occultos meatus in aurium cocleas diffusus, foras erumpit, uicinisque partibus eris seu longius positis se miscens, quicquid in eo sonuerit, absque ulla tarditate recipere festinat. Has itaque partes corporis subtilissimas, spiritualibusque naturis uicinas, quamuis ex interioribus spisse molis originem attrahant, foras tamen in tantum porriguntur, ut longe extra eam estimentur separari. Extenditur enim uisus ad recipiendas uisibilium rerum colorabiles species: extenditur auditus ad uocum seu aliorum sonituum, percussione eris erumpentium, prosodias, quas formas coloresque uocum dicimus in se imaginandas. Ceteri enim tres sensus intra terminos corporis contineri uidentur,  quamuis olfaciendi sensus foris protendi non incongrue, ut arbitror, existimetur. Hoc autem totum in seipsa simplex, omnique corporali quantitate, localibusque spatiis anima carens, in corpore, quod regit, sua presentia peragit. Et dum ipsa nullo loco contineatur, locales tamen partes sui corporis, ubicunque sint, uiuificat atque gubernat. Non enim cumulo carnalium membrorum localiter concluditur, nec cum sensibus foras porrectis localiter porrigitur. Adest autem potentialiter ad recipiendas phantasias, que in sensuum suorum instrumentis, ubicunque sint, formantur. Quo argumento naturalis uirtutis ipsius, et illocalitatis [1 1Kb] magnitudo cognoscitur. Uno siquidem eodemque temporis momento, et siderum in radiis oculorum per ethera sparsis, et uocum in  auditu per era diffuso, et odorum in olfactu seu intra corpus seu extra, et saporum in gustu, in tactu quoque omnium, que tactui accidunt, phantasias, hoc est imagines, primum quidem nullis temporum morulis mirabili celeritate ex corporalibus numeris in sensualibus formatas sentit, per occursores recipit, per progressores introducit [2 1Kb] , per recordabiles memorie commendat, per rationabiles ordinat, per intellectuales approbat aut improbat, secundum regulas diuinorum numerorum, qui supra eam sunt. Quorum exemplaria perspiciens, et de numeris intra seipsam constitutis iudicat, deque corporalibus et sensualibus, qui utrique extra se sunt. Octo siquidem numerorum ordines ratio inuenit. Quorum primus et summus est supra intellectum in eternis  causis, secundum quem discernit anima rationalis omnia, sicut ait Apostolus: Spiritualis homo iudicat omnia, ipse autem a nemine iudicatur. Duo quoque omnino et extra et infra animam sunt, quorum quidem unus et extimus in corporibus est, ex quibus corporei sensus formantur, in quibus phantasie fiunt, alter in ipsis corporeis sensibus formatur [3 1Kb] , et ipse est phantasiarum primus ordo, in instrumentis sensuum constitutus, in oculis dico et auribus ceterisque sensuum sedibus. In ipsa uero anima quinque numeri computantur naturaliter insiti: occursores,  qui primum occurrunt phantasiis, easque recipiunt; post hos progressores, ueluti duces quidam ad urbem memorie; ad quam dum phantasie peruenerint, a recordabilibus introducuntur; deinde rationabiles per urbem distribuunt, prout intellectuales iusserint. Turma siquidem phantastica ueniens per uisum specialiter in memoria possidet locum. Similiter per auditum ceterosque sensus intrantes, suis sedibus in eadem urbe recipiuntur. De quibus omnibus quisquis plenius scire desiderat, legat magnum Augustinum in sexto de Musica, et in libris Confessionum; magnumque Gregorium Nysseum in sermone de imagine. Quid ergo mirum, si anima rationalis, post solutionem corporis sui, in partibus eius per elementa diffusis aliquid agat occulta  naturali administratione, omnique corporeo sensu remota, quandoquidem et in uiuente adhuc corpore simulque collecto, quantum sensibus uidere [4 1Kb] , non solum in cumulo membrorum, uerum etiam in sensibus longe ab ipso porrectis regiminis sui uirtutem exercet.

37. Sed redeamus ad generalissime uite considerationem, cuius manifestande potestatis in corporibus gratia hec introducta sunt de rationabili uita, non autem de omni uita, quecunque corpus administrat. Hoc autem dico propter irrationabilium animalium animas, de quibus multorum uaria sententia est. Alii namque dicunt, eas post corporis interitum uiuere, alii uero, cum corporibus interire, nec diutius manere. De qua questione pauca paulo  post dicemus. Generalissime igitur uite prima maximaque diuisio est in eam differentiam, que rationabilem ab irrationabili segregat. Et rationalis quidem uita angelis hominibusque distributa est; sed in angelis, ueluti specialis significationis causa, intellectualis dicitur, in hominibus uero rationalis. ueruntamen consulta ueritate, et in angelis, et in hominibus intellectualis et rationalis est; ideoque communiter de iis predicatur uita intellectualis et rationalis. Ad differentiam tamen relinquitur, ut ipsa uita intellectus in angelis, in hominibus anima uocitetur. Non enim alia [5 1Kb] ratio mihi occurrit, que prohibeat, angelicam uitam animam uocari rationalem; quemadmodum non prohibet, humanam rationalem intellectum, presertim dum angeli celestia  sua corpora, in quibus sepe apparent, possident. Ac per hoc, si corpora habere perhibentur, quid obstet, ne illorum uita anima dicatur, ignoro, nisi sola, ut prediximus [6 1Kb] , uocabulorum differentia, quomodo et angelos ad imaginem Dei factos non dubitamus. Ubi enim est ratio et intellectus, ibi imaginem Dei deesse nullo modo crediderim. Solum tamen hominem ad imaginem Dei factum manifeste diuina perhibet Scriptura. De Platone sileo, ne uidear sectam illius sequi, qui definit, angelos esse animalia rationabilia immortalia. Ad differentiam ergo humane  nature ab angelica substantia relicte sunt he significationes, anima uidelicet rationalis, et imago Dei. Irrationabilis autem uita diuiditur [1 1Kb] in eam, que sensum participat, inque eam, que eo caret. Et una quidem omnibus animalibus sentiendi uirtutem habentibus distribuitur, altera uero omni sensu carentibus materiis, que species uite herbarum lignorumque dominari [2 1Kb] perhibetur, et infra quam nullam speciem uite ratio inuenit. Proinde create uite quattuor differentie in quattuor speciebus colliguntur: intellectualis in angelis, rationalis [3 1Kb] in hominibus, sensualis in bestiis, insensualis in germinibus ceterisque corporibus, in quibus sola species uestigium uite manifestat, ut sunt quattuor mundi elementa, siue simplicia sint per se, siue  composita: terram dico, aquam, et [4 1Kb] era, etheraque. Ac per hoc non immerito dicitur homo creaturarum omnium officina, quoniam in ipso uniuersalis creatura continetur. Intelligit quidem ut angelus, ratiocinatur ut homo, sentit ut animal irrationale, uiuit ut germen, corpore animaque subsistit, nullius creature expers. Extra hec enim nullam creaturam inuenis. Sed fortassis quis dixerit, hec omnia in angelo quoque contineri. Cui respondeo, sensum animalibus distributum non posse subsistere, nisi in corpore ex quattuor elementis constituto. Non enim [5 1Kb] erit uisus, ubi non est ignis, neque auditus, si er desit; humore subtracto nec olfactus remanebit nec gustus; terre absentia totum abstrahit tactum. Corpora uero angelica simplicia spiritualiaque  sunt, omnique exteriori sensu carentia. Non enim sensibilium rerum notitiam per phantasias corporum accipiunt, sed omnem corporalem creaturam in causis suis spiritualibus spiritualiter perspiciunt, quemadmodum uisuri sumus, cum ad equalitatem nature eorum transmutabimur. Sensu itaque corporeo carent angeli, quia super ipsum sunt; ac per hoc totius irrationabilis uite expertes, siue sensualis, siue omni sensu priuate, compositis corruptibilibusque corporibus non grauantur. Proinde multa reperies in homine, que nequaquam natura recipit angelica; non autem subsistit in angelo seu in alia creatura, quod naturaliter homini non insit. Et ne dicas, si ergo omnis species uite in homine est, non unam, sed multas, et a se differentes uitas continet,  habens irrationalem et rationalem, sensualem simul et germinalem: intuere diligentius humane anime potentias, que dum sit unius eiusdemque subsistentie, et uirtutis, et operationis in omnibus simul corporibus humanis et generaliter, et in singulis specialiter, cunctos tamen uitales motus, administrationesque in corpore suo, intra seu extra potest peragere. Siquidem ultra corporeos sensus et ratiocinatur et intelligit, ut angelica uita; in sensibus corporeis sentiendi uim exercet similitudine irrationabilium,  suam rationabilitatem non deserens; nutrit, et auget [6 1Kb] corpus suum, ut illa, que sensu caret, herbasque ac ligna penetrat; ubique in se ipsa tota, et in omnibus tota, totos sensus suos custodit. In ossibus ergo, et unguibus, et capillis uim germinalis uite aperit; que partes nostri corporis, quoniam eri peruie non sunt, nullum sensum participant. In quinquepertito sensuum instrumento irrationabili uite communicat, que animalium ratione carentium propria subsistit. In his omnibus per se ipsam quamuis sepe irrationabiliter moueatur, ratione sua carere natura non sinit. Omne autem, quod potest preter has predictas uirtutes, uiuificandi scilicet nutriendique ac sentiendi per sensus, siue agat, siue patiatur, extra corpus suum agere uel pati recta  ratione cognoscitur. His itaque de diuisionibus deque differentiis generalissime uite precognitis ad predicte questionis reserationem, quantum datur nobis intelligi, redeamus, quoniam ipsius occasione hec de generali anima seu uita interposita sunt.

38. Est enim quesitum, quare in operibus quattuor primordialium dierum nullius uite seu anime commemoratio facta sit, quinto autem die subito erumpens Scriptura: Producant, inquit, aque reptile anime uiuentis. Nec simpliciter dixit [7 1Kb] reptile anime, sed cum additamento uiuentis, quasi anima non sit uiuens. Et est causa, ut opinor, species illa, quam in diuisionibus generalis uite extimam posuimus. Et merito, quoniam omnis intellectus et rationis expers [8 1Kb] subtili naturarum indagatione  reperitur; ac ueluti nulla uita, seu anima, seu uiuens anima sit, siletur a Scriptura, ut intelligamus eam nouissimam ac [9 1Kb] imperfectissimam essentialiter create uite participationem. Ac per hoc plus inter corporales numeros, quam inter uitales connumerandum diuina sanxit auctoritas. Recte igitur in operibus quattuor dierum, in quibus species celestium terrestriumque essentiarum ex causis primordialibus producuntur in apertum, et perfectionem sue formationis accipiunt, huius uitalis motus nulla significatio interposita est. Nam et in tertia die siletur, in qua herbarum lignorumque germinatio de terra precipitur, in quibus administrationis sue uirtutem corporeis sensibus manifestat. Non quod ipsa species uite in natura rerum proportionaliter  subsistendi locum non obtineat; non enim paruipendenda est uis illa naturalis, que omnia, que terre radicitus inherent, et ex terra oriuntur, secundum infinitam numerositatem surculorum herbarumque et nutrit et auget, inque species proprias, iuxta singulorum generum similitudinem, et naturalem consequentiam florum, fructuum, seminum, per numeros locorum et temporum producit. uerum quoniam extra corpus nil agere preualet, nec perfecte uite, corporibusque absolute, uirtutem in  se manifestat; in numeris corporalis nature potius, quam in speciebus generalis uite, diuina, ut prediximus, auctoritate deputata est. Et quoniam ipsa per se, germinalis uidelicet uita, sine altioris uite, sensualis dico et rationalis, communione potest intelligi, rationalis uero et sensualis absque illa nullum corpus uegetare naturaliter sinuntur, donec in superioribus animarum uiuentium formis insinuantur [1 1Kb] , a sacra Scriptura reseruata est [2 1Kb] . Anima siquidem omni sensu carens, motu quoque uitali ueluti omnino carere uidetur. Ac per hoc anima solummodo dicitur, non autem uiuens anima. Nec hoc mirum. Si enim in infantibus in utero conceptis aut ex utero egredientibus talis anima existimatur, ueluti rationis intelligentieque omnino expers, cum et rationabilis  et intellectualis [3 1Kb] sit, quamuis rationis et intellectus indicia in recentibus adhuc et imperfectis corporis particulis non possit manifestare: quanto magis anima illa, intelligentie uiribus et rationis et sensus naturaliter destituta, non immerito anime uiuentis uocabulo non debuit in Scriptura significari? DISC. Hunc sensum approbo, et nature rerum propheticisque sermonibus conuenire perspicio. ueruntamen quoniam multi sunt, qui herbarum lignorumque corporeas moles omnino uitalem motum non habere contendunt, dicentes humore, quo uirescunt, et nulla alia uita uegetari, tuam predictam de hac re disputationem graui quadam auctoritate uelim roborari, que aperte pronuntiaret, herbas arboresque qualicumque specie uite [4 1Kb] administrari. MAG. Non te  latet, ut arbitror, omnium philosophorum de mundo disputantium de hac parte nature unanimem esse sententiam. Aiunt enim, omnia corpora, que intra hunc mundum sensibilem continentur, uitali motu contineri, siue in statu sint, siue in motu. DISC. Omnibus philosophantibus ac [5 1Kb] philosophos legentibus illud notissimum est. Nam et Plato in Timeo, et Plinius secundus in Naturali Historia, manifestissime de his nos edocent. MAG. Si itaque sanctorum Patrum testimonia queris, audi nobilissimum Basilium, Cesaree Cappadocie antistitem, in septima homilia in Genesin: Educant aque, inquit, reptilia animarum uiuarum. Nunc primum animatum animal creatur. Germina enim et arbores, etsi uiuere dicantur propter participationem nutritiue et auctiue [6 1Kb] uirtutis, ast  non etiam animalia, neque animata sunt. Gregorius item Nysseus [7 1Kb] , qui etiam Nazianzenus uocatur [a 1Kb] , predicti Basilii germanus frater, in sermone de Imagine capite octauo: Docet, inquit, ratio in tribus differentiis uitalem animalemque uirtutem considerari. Una enim quedam est, que solummodo incrementum dat et nutrit; et uocatur auctiua [8 1Kb] et nutritoria,  quia in augmentum eius [9 1Kb] , quod nutritur, quicquid conueniens est, affert. Ipsa etiam germinalis dicitur, et circa germina consideratur; necesse est [10 1Kb] enim etiam in germinibus uitalem quandam uirtutem sensus expertem intelligi. Altera uero preter hanc species uite est, que et hoc habet, quod predicta possidet, insuper etiam per sensum administrari accepit. Que species in natura rerum [11 1Kb] irrationabilium est. Nam non solum nutrit et auget, sed etiam sensualem operationem perceptionemque [12 1Kb] habet. Perfecta uero in corpore uita in rationabili, humana dico, formatur natura, et nutritiua est, et sensualis; et rationem participat, et animo [13 1Kb] ministrat. Idem in eodem sermone, quinto decimo capite: Tres, inquit, secundum uitalem uirtutem differentias ratio inuenit [14 1Kb] :  primam quidem nutritiuam, sine sensu, secundam uero nutritiuam quidem et sensitiuam, expertem uero rationalis operationis, item tertiam rationabilem et perfectam, omnemque uirtutem penetrantem. Augustinus in libro de uera Religione: Non sit nobis, inquit, religio cultus illius uite, qua dicuntur arbores uiuere, quoniam nullus sensus in illa est. Et ex eo genere est ista, qua nostri corporis numerositas agitur, qua etiam capilli et ossa uiuunt, que sine sensu preciduntur. Hac autem melior est uita sentiens, et tamen uitam bestiarum colere non debemus. Non sit nobis religio uel ipsa perfecta et sapiens anima rationalis, siue in ministerio partium stabilita, siue in ministerio uniuersitatis. Et hec testimonia predictorum Patrum ad ea roboranda, que diximus, sufficiunt, ut  opinor. DISC. Sufficiunt quidem, et ad alia transeundum. M. uide itaque, quam pulchre ingreditur series rerum, diuinis ordinata eloquiis. Quinto siquidem die conditionem animalium quinquepertito sensu pollentium primum [15 1Kb] depromit.

39. Sed de anima omnium irrationabilium animalium non mediocriter moueor, qua ratione plurimi sanctorum Patrum cum corporibus eam interire, nec diutius permanere posse affirmant. Basilius siquidem [16 1Kb] in nona [17 1Kb] homilia in Genesin ait: Educat terra animam uiuam. Quare, inquit, terra animam educit, nisi ut discas differentiam anime pecoris ab anima hominis? Et [18 1Kb] paulo post: Cognosces quomodo anima hominis facta est; nunc autem audi de irrationabilium anima, quoniam, iuxta quod scriptum  est, omnis animalis anima sanguis eius est. Sanguis autem concretus in carnem mutari consueuit; caro uero corrupta in terram resoluitur: consequenter terrena quedam est anima iumentorum. Educat ergo terra animam uiuentem. uide consequentiam anime ad sanguinem, sanguinis ad carnem, carnis ad terram: et iterum reuoluens per eadem redi a terra in  carnem, a carne in sanguinem, a sanguine in animam, et inuenies, quia terra est iumentorum anima, ne existimes, antiquiorem esse corporis sui substantiam, neque permanentem post carnis solutionem. Gregorius quoque Nysseus in sermone de Imagine capitulo decimo sexto [1 1Kb] : Si autem, inquit, quedam in creatura nutritoriam operationem habeant, seu iterum quedam sensitiua administrantur potentia, neque illa sensum, neque hec intellectum participant; si uero in anima intellectuali et rationali perfectionem habet omne, quod non ita est, equiuocum quidem anime esse potest, non tamen uere anima, sed quedam operatio uitalis, uocatione anime utens. Sed si ita est, ut illi uolunt, cur generalis uite principalis diuisio est in animam rationalem  et intellectualem, et in [2 1Kb] animam ratione et intellectu carentem? Quare sub uno genere uite due species sibi inuicem contrarie ponuntur? Non enim rationale et irrationale sibimet [3 1Kb] aduersantur, sed differentiam specierum unius generis exprimunt. uiuere autem et mori sibimet [4 1Kb] omnino opponuntur: unum enim habitum significat, alterum priuationem; habitus autem et priuatio sibimet contradicunt. Si ergo [5 1Kb] post solutionem corporis una species manet, altera perit, quomodo carum genus totum suum seruabit? Ut enim pereunte genere omnes [6 1Kb] species illius perire necesse est, ita intereuntibus speciebus illorum genus interire ratio cogit; genus enim in suis speciebus saluatur, et species in genere. Si autem formarum, seu specierum,  sub uno genere constitutarum, quedam quidem mori possunt [7 1Kb] , et moriuntur, quedam uero nec [8 1Kb] possunt mori, nec moriuntur, quid de ipsarum genere dicemus? An et ipsum in quibusdam peribit, in quibusdam non peribit? Non enim integrum potest permanere, quod quasdam suas partes patitur perdere, ac per hoc non erit genus, sed generis ruina. Si enim omnium corpore et anima constitutorum unum genus est, quod animal dicitur, quoniam in eo omnia animalia substantialiter subsistunt; nam et homo, et leo, et bos, et equus in ipso unum sunt, et substantiale unum: quomodo illius generis omnes species peribunt, ea [9 1Kb] sola permanente, que hominibus est distributa? Ac per hoc, si una species sola permanserit, ceteris intereuntibus,  peribit etiam genus, quod nequaquam in una specie stabit. Quemadmodum enim una species ullum genus efficit, non uideo. Cum [10 1Kb] enim genus multarum [11 1Kb] formarum seu specierum substantialis unitas sit, quomodo stabit genus, ubi multarum formarum specierumue substantialis unitas non permanet? Quod autem multe species unum sint in genere, sanctus Dionysius edocet in capite de perfecto et uno dicens: Neque enim est multitudo non participans  unius; sed multa quidem in [12 1Kb] partibus, unum in toto; et multa accidentibus, unum in subiecto; et multa in numero aut uirtutibus, unum specie; et multa speciebus, unum in genere. Proinde si omnes species in genere unum sunt, quomodo illud unum ex parte peribit, ex parte permanebit? Et si illud unum substantiale unum est, quomodo peribit, cum in omni creatura hec tria incorruptibiliter, sine incremento uel decremento permaneant, substantia, uirtus, et [13 1Kb] operatio? Et si omnium animalium corpora, quando soluuntur, non ad nichilum rediguntur, sed in elementorum qualitates, quarum concursu materialiter facta sunt, redire naturalis ratio perspicue [14 1Kb] perhibet: quomodo eorum anime, cum profecto sint melioris nature, qualiscunque enim anima sit, meliorem  esse omni corpore nemo sapientum denegat, omnino perire possunt, dum rationi non conueniat, quod deterius est, manere et saluari, quod uero melius, corrumpi et perire, et quod compositum est, in suis partibus disiunctis custodiri, simplex autem omnique compositione carens dissoluique nequiens interimi? Omne autem corpus compositum esse, omnem uero animam simplicem, quis sophie studentium nesciat? Et quod his omnibus mirabilius, quare, qui irrationabiles animas post solutionem corporis interire asserunt, nec immerito, ut aiunt, quoniam de terra sumpte sunt et in terram resoluuntur, magnis laudibus irrationabilis anime uirtutem in sensibus exaltant, et rationabilis anime in sensibus corporeis uirtuti preferunt? Quis enim  hominum acute uidet, ut aquila et dorcas? Quis pollet odorifera ui, ut canis? Et ne longum uideatur de irrationalis anime potentia in sensibus singulorum animalium disserere, quid de diuturnitate memorie irrationabilium est dicendum? Canis Ulyssis post annos uiginti dominum suum recognouit. Camelus iniuriam a magistris patiens multo annorum spatio aptum ultioni sue spectat locum, dum sit ipse memor semper iniurie. De naturalibus autem eorum uirtutibus pauca sufficiunt exempla. Tante castitatis ferunt esse gryphum, qui [14* 1Kb] dum semel coniugale consortium perdiderit, semper castitatem suam inuiolatam conseruat, prioris coniugii memorans. Quod etiam de turture naturarum inquisitores tradunt. De pietate ciconiarum erga  parentes Basilius scribit: patre siquidem senescente, et pre nimia senectute indumenta plumarum perdente, nati undique circumstant, suisque pennis effouent, et escas copiose preparantes, etiam in uolatu ualidum prestant auxilium, quietum uolatile utrinque leuantes [15 1Kb] ; ac sic illud in omnibus adiuuant. He igitur omnes naturales uirtutes quomodo [16 1Kb] irrationabili anime possent [17 1Kb] inesse, si terra esset [18 1Kb] , ut aiunt predicti Patres, de terra  orta, et in terram iterum [1 1Kb] resoluta, aut si uere substantialis anima non esset, inuenire non possum. Et si anima terra est, et terra corpus, quomodo corpus anima uocatur, cum differentia naturali longe a se inuicem discrepent? Et si corpus est anima, necessario habebit uitam, que eam uiuificet; nullum siquidem corpus est, quod uita et specie careat, alioquin non erit corpus. Ac per hoc erit anima anime, seu uita uite. Sed nemo existimet, nos talia dicere ueluti sensum sanctorum Patrum destruentes, sed potius, quid de his rationabilius tenendum, pro uiribus nostris querentes, hoc est, utrum irrationabiles anime corporibus solutis intereunt et in terram soluuntur, an in generibus suis corporum suorum administrationem deserentes  saluantur [2 1Kb] , illud ubique, quod ueris ratiocinationibus quesitum et repertum et conclusum, inconcusse tenentes, quod omnis uita, siue anima corpus regitans, participatione unius primordialis uite seu anime subsistere [3 1Kb] seu uitam acceperit, quam participationem, siue in administratione corporum sit, siue non sit, omnino deserere naturalis [4 1Kb] non sinit ratio. Nullius ergo sensum preiudicando talia dicimus, sed legentibus suadendo studiosius querere, et quod iis probabilius uidetur, consulta ueritate, indubitanter sequi. uerumtamen crediderim, sanctos philosophicosque uiros, solertesque in ueraci rerum indagatione, huiusmodi doctrinam publice protulisse propter insipientes homines, carni omnino, sicut bruta  irrationabiliaque animalia, deditos, ne sic in carnem caderent, eiusque desideriis seruirent, sed ut talis irrationabilis creature uilitate territi, ad rationabilis nature [5 1Kb] dignitatem, in qua conditi sunt, moribus cerrectis se erigerent. Quod ipse Gregorius in duodecimo [6 1Kb] capite de Imagine plane aperit. Nam postquam dixit, irrationabilem animam non [7 1Kb] esse uere animam, paulo post subiunxit: Discant amatores carnis non ualde de [8 1Kb] uisibilibus secundum sensum alligare intelligentiam, sed in animarum obseruationibus uacare; uera quippe anima in hominibus consideratur, sensus uero etiam in irrationabilibus equaliter habetur. DISC. Unusquisque quod uult eligat, et quod eligit sequatur: nos autem ad ea, que restant, consideranda transeamus.

 40. MAG. Producant aque reptile anime uiuentis, et uolatile super terram sub firmamento celi. Hic quoque subaudi anime uiuentis, ut intelligas uolatile anime uiuentis. Plus enim anime uiuentis indicia in sensibus uolatilium, quam piscium dignoscuntur. Nam, ut ait Basilius, auditus in piscibus tardus est, uisu obtusiore propter aquam uident, et neque multa memoria in illis est, neque phantasia, neque consuetudinis cognitio. Hec autem omnia non minus in auibus,  imo omnia [9 1Kb] plus quam in hominibus [10 1Kb] pollent. Merito autem queritur, quare uolatilia ex aqua producta dicantur. Credibilius namque uideretur, quemadmodum animalia terram habitantia de terra perhibentur creata, ita etiam pisces solummodo, aque quidem possessores, de aqua; uolatilia uero, que aëra tranant, de aëre quoque creari. Sed huic questioni rationabiliter [11 1Kb] occurritur, si aquarum natura consideretur. Quarum due species sunt, una quidem marina et fluuialis, crassiorisque qualitatis, altera uero uaporalis et nebulosa, leuiorque. Et crassior quidem terrena soliditate fulcitur, leuior uero aërea suspenditur serenitate, donec in crassitudinem uertatur et ponderositatem, quam exilitas eius sustinere non potest. Hinc conficitur naturali consideratione,  reptilia anime uiuentis, hoc est, omnium piscium genera et species ex crassiori aquarum specie, uolatilia uero [12 1Kb] similiter in generibus et speciebus suis ex leuiori creari. Et quoniam aëris huius, qui est inter lunam et terram, spatium in duas partes diuiditur, quarum superior serena quidem est, nullisque perturbationibus, que ex terrenis aquaticisque uaporibus in aëre nascuntur, obnoxia, inferior uero humida est et corpulentioris qualitatis, motibus uentorum, conglobationibus nubium, ceterisque, que ex uicinitate terre aquarumque efficiuntur, accommodata: quidquid ex illa parte aëris humide aquoseque qualitatis gignitur, ex aëre creari non incongruum est credere. Non enim possent uolatilia hanc partem aëris terris aquisque uicinam  transmeare, si aëree nature omnino essent expertia. Iam uero dum in eis et leuitas pennarum, et ossium concauitas, et uolitandi facilitas dignoscitur, apertissime datur intelligi, non solum ex aqua, uerum etiam ex aëre creata. Quod etiam ex amphibiorum natura facillime [13 1Kb] perspicitur, que et in aqua et in aëre, uel in aqua et in terra uiuunt. uolatilium namque quedam sunt, que uicissim et in aëre degunt et in aqua, et dum in aqua uiuunt, piscium formam, dum uero in aëre, uolatilium induunt [14 1Kb] . Et hoc per sex menses mutata specie faciunt; sex enim in aqua natitant, et sex in aëre uolitant, et in terram sicut cetera uolatilia descendunt. Et hec species auium gregatim semper siue in aëre, siue in aqua incedit, et fulica [15 1Kb] appellatur. Ex quo datur intelligi, utriusque  elementi, aëris uidelicet et aque substantiam uolatilia participare. Sunt autem amphibia, hoc est, dupliciter uiuentia, et [16 1Kb] in terra et in [17 1Kb] aqua, phoce et crocodili multaque similia. Est etiam aliud [18 1Kb] argumentum, quo conficitur, uolatilia ex humido aëre facta esse; spirant enim et respirant, ideoque et in terris et in aëre habitant, aqua uero suffocantur, cui semper supernatant, preter illa amphibia, que sponte undis se mergunt. Pisces uero, de aqua ac  pene sola spissa creati [1 1Kb] , quoniam spirare et [2 1Kb] respirare, sicut terrena et aërea animalia, non possunt, tactu terre et aëris citissime pereunt, non tamen spiratione et respiratione omnino priuantur. Nam si penitus priuarentur, penitus non dormirent; dormiunt autem, ut ait Plinius, pisces; pulmones igitur spirantes et respirantes habent. Sed ipsum spiritum non ex isto corpulentiori aëre, sed ex illo tenuissimo, omniaque corporea penetrante accipiunt. Quoniam igitur pisces et uolatilia plus ceteris animalibus ex humida natura ac pene sola creari eorum qualitates manifeste declarant; humida namque sunt et frigida: propterea ex aquis produci diuina Scriptura commemorat. Et intentus aspice: non dixit producat [3 1Kb] aqua, sed producant aque, ut intelligas, aquarum,  ut diximus, duas species esse, crassiorem quidem in pelago et fluminibus, leuiorem uero in aëre. Ideoque distinxit narrationem, dicens: Producant aque, deinde subiungit: reptilia anime uiuentis, et uolatile super terram. Ac si aperte diceret: aquarum una species crassior quidem pisces, altera uero, que leuior est, uolatilia producat. Quod etiam ex ipsis corporibus quis potest dignoscere. Pisces siquidem crassiorum corporum ponderositate grauari, uolatilia uero pennarum leuitate in altum subleuari uidemus. Quod autem ait: super terram sub firmamento celi, aperte significat, uolatilium corpora terreno pondere non omnino pregrauari, sed super terram in aëra, cuius humida  qualitate condita sunt, subuehi sub firmamento celi. Quoniam subtilitati et spiritualitati simplicium elementorum, que, sicut exposuimus, firmamenti seu celi uocabulo diuina significant eloquia, nulla species animalium, quemadmodum auium, naturali similitudine appropinquat [4 1Kb] , iure sub firmamento celi uolatilia fieri iussa sunt, hoc est, in uicinia purissimorum ac pene incorporalium elementorum qualitatis. Sub firmamento itaque celi uolatile creatur, hoc est prope, infra tamen spiritualium corporum leuissimam exilitatem. Hactenus de conditione piscium et uolatilium in primordialibus causis. Eorum uero in genera et species processio sequitur: Creauitque Deus grandia, et omnem animam uiuentem, et reliqua.  , hoc est bellua, neutrius generis est apud Grecos, et singularis numeri; pluraliter autem, sicut et cetera apud eos neutralia nomina, litera terminatur, , [5 5Kb] : deinde per syneresin [6 9Kb] duarum syllabarum in unam, hoc est et in , , ; et duorum accentuum, acuti uidelicet et grauis, in unum, id est in [7 1Kb] circumflexum; enim in penultima acuitur, in ultima uero grauatur; autem in fine circumflectitur [a 22Kb] . Sed huic libro, ne longius progrediatur, finis est imponendus, ut arbitror, si tibi uidetur. DISC. uidetur quidem, et iamdudum, si prolixitas rationum non retardaret, terminum postulauerat. Explicit liber tertius .



INCIPIT LIBER QUARTUS [8 19Kb] [b 1Kb] .

 MAG. Prima nostre physiologie intentio precipuaque materia erat, quod [9 1Kb] , hoc [10 1Kb] est superessentialis natura, sit [11 1Kb] causa creatrix existentium et non existentium omnium, a nullo creata, unum principium, una origo, unus et uniuersalis uniuersorum fons, a nullo manans, dum ab eo manant omnia, trinitas cessentialis in tribus substantiis, , hoc est sine principio, principium et finis, una bonitas, Deus unus, et , id est cessentialis et superessentialis, et, ut ait sanctus Epiphanius, episcopus Constantie Cypri, in Ancorato seu sermone [12 1Kb] de fide: Tria sancta, tria consancta, tria agentia [13 1Kb] , tria coagentia, tria formantia [14 1Kb] , tria conformantia, tria operantia [15 1Kb] , tria cooperantia [16 1Kb] , tria subsistentia, tria consubsistentia,  sibi inuicem cexistentia. Trinitas hec sancta uocatur, tria existentia, una consonantia, una Deitas eiusdem [17 1Kb] essentie, eiusdem uirtutis, eiusdem subsistentie [18 1Kb] , similia similiter [19 1Kb] , equalitatem gratie operantur Patris et Filii et Spiritus sancti. Quo modo autem sunt [20 1Kb] , ipsis relinquitur docere. Nemo enim nouit Patrem nisi Filius, neque Filium nisi Pater, et cuicunque Filius reuelauerit; reuelatur autem per Spiritum sanctum. Non ergo hec tria existentia aut ex ipso, aut per ipsum, aut ad ipsum, in unoquoque digne intelliguntur, sicut ipsa reuelant , , , hoc est lux, ignis, spiritus. Hec, ut dixi, ab Epiphanio tradita, ut quisquis interrogatus, que tria et quid unum in sancta Trinitate debet credere, sana fide respondere ualeat, aut ad fidem accedens  sic erudiatur. Et mihi uidetur Spiritum pro calore posuisse, quasi dixisset in similitudine, lux, ignis, calor [1 1Kb] . Sed cur lucem primo dixit, non est mirum. Nam et Pater lux est, et ignis, et calor; et Filius est lux, ignis, calor; et Spiritus sanctus lux, ignis, calor. Illuminat enim Pater, illuminat Filius, illuminat Spiritus sanctus; ex ipsis enim omnis scientia et sapientia donatur. Urit Pater, urit Filius, urit Spiritus sanctus, quia simul nostra delicta consumunt, et nos, uelut holocaustum quoddam, per , id est deificationem, in unitatem suam conuertunt. Caleficat Pater, caleficat Filius, caleficat [2 1Kb] Spiritus sanctus, quia uno eodemque caritatis estu et nos fouent et nutriunt, ac ueluti ex informitate [3 1Kb] quadam imperfectionis nostre post  primi hominis lapsum in uirum perfectum, in plenitudinem etatis Christi, educant. uir autem perfectus est Christus, in quo omnia consummata sunt, cuius etatis plenitudo est consummatio salutis uniuersalis Ecclesie, que in angelis et hominibus constituta est.

In secundo libro de natura creata et creatrice disputabamus, quam in principiis rerum, id est, in primordialibus causis subsistere diximus. Nam et ab una [4 1Kb] omnium causa, que est summa bonitas, cuius proprium est, omnia de non existentibus in existentia sua ineffabili uirtute producere, creatur. Cetera uero, que post eam [5 1Kb] sunt, participatione sua creare non cessat. Tertius liber disputat de natura creata et non creante, hoc est de effectibus extremis  primordialium causarum, qui rerum omnium extimam obtinent portionem; motus enim progressionum uniuersitatis in eis desinit, non habens inferius egredi, quia in corporibus constitutus est. In quo libro etiam de primordialibus causis multa considerauimus, deque Deo, eiusque imagine in animo et ratione et sensu, et de quali nichilo facta sunt omnia, et quomodo uerbum Dei unigenitum et facit omnia et in omnibus fit. Pauca quoque de operibus prime intelligibilis septimane, usque ad sextum [6 1Kb] diem, tractauimus.

2. Quartus hic, ab operibus sexte prophetice contemplationis de conditione uniuersitatis inchoans, reditum omnium in eam naturam, que nec creat nec creatur, consideraturus, finem constituat [7 1Kb] . Cuius difficultas [8 1Kb] ,  diuersorumque sensuum occursus atque colluctatio tantum terroris nobis incutit, ut in comparatione ipsius tres precedentes libri, instar plani pelagi, fluctuumque serenitate absque ullo naufragio nauigabilis, tutum legentibus meatum prebere uideantur, ipse uero tortuosis anfractibus inuius, obliquitate sententiarum procliuus [9 1Kb] , tractibus Syrtium, hoc est  incognite doctrine ductibus periculosus, subtilissimorum intellectuum, instar cautium latentium, nauesque repente frangentium, caliginositate naufragiis promptus, suique prolixitate cogente in quintum librum porrectus. Diuina tamen clementia [10 1Kb] ducente et gubernante [11 1Kb] , prosperoque flatu diuini Spiritus nostre nauis carbasum implente, tutum inter hec rectumque iter carpentes, ad portum, quem petimus, leni cursu liberi atque illesi peruenturi sumus. DISC. Tendenda uela [12 1Kb] , nauigandumque; accelerat namque ratio perita huius [13 1Kb] ponti, nullas ueretur minas undarum [14 1Kb] , nullos anfractus Syrtesue cautesue formidat, cui delectabilius est in abditis diuini oceani fretibus [15 1Kb] uirtutem suam exercere, quam in planis apertisque otiosa quiescere, ubi uim suam non  ualet aperire; in sudore enim uultus sui panem suum, Dei uidelicet uerbum [16 1Kb] , iussa est uesci, terramque sacre Scripture, spinas et tribulos sibi germinantem, hoc est, diuinorum intellectuum exilem densitatem colere [17 1Kb] , studiumque sapientie spernentibus inuiam assiduis theorie gressibus lustrare, donec inueniat locum Domino [18 1Kb] , tabernaculum Deo [19 1Kb] Iacob, hoc est, donec ad ueritatis contemplationem, quam lapsu primi hominis perdiderat, frequenti literarum diuinarum laboriosoque studio ducente et adiuuante et cooperante, et ad hoc mouente [20 1Kb] diuina gratia, redeundo perueniat, perueniendo diligat, diligendo permaneat, permanendo quiescat.

3. MAG. Dixit quoque Deus: Producat terra animam uiuentem in genere suo, iumenta, et reptilia, et  bestias terre secundum species suas et cetera. Producat, inquit, terra animam uiuentem; ac si aperte diceret: Producat terra animal uiuens. Ille siquidem tropus, qui dicitur , hoc est conceptio, in diuinis eloquiis usitatissimus est. Que forma locationis totum a parte, et partem a toto concipit. Solet itaque sacra Scriptura totum animal anime solummodo uocabulo significare. In Actis apostolorum: Eramus, inquit, in naui ducente septuaginta anime; siquidem anime non erant sine corporibus. Item in Genesi: Omnes anime domus Iacob, que ingressa est in Aegyptum, fuere septuaginta [21 1Kb] . In Euangelio [22 1Kb] ex carne totus homo uocatur: Et uerbum caro factum est, hoc est uerbum factum est [23 1Kb] totus homo, carne, anima, menteque subsistens. Et alibi: Spiritus  quidem promptus est, caro uero infirma, carnis uocabulo totam suam humanitatem significans, spiritu uero sanctum Spiritum, promptum quidem et corroborantem se ad redemptionem humani generis in difficultate passionis. Quem Spiritum crucis patibulo fixus Patri commendauit dicens: Pater, in manus tuas commendo spiritum meum. Ac si dixisset:  Spiritum a me et a te procedentem in manus tuas commendo, quoniam impassibilis est, donec solus carni compatiar, qui solus carnem accepi, et caro factus sum. Non quod et ipse passibilis sit secundum diuinitatem, sed quod in eum humanitatis, quam solus assumpserat [1 1Kb] , passibilitas, et passio, et mors refertur, humanitatique, quam sibi in unitatem substantie assumpserat [2 1Kb] , compassus est. Ideoque quia compassus non immerito dicitur, et uere dicitur passus. Non enim separata est in passione una substantia uerbi et hominis. Et ut certius corroboratum auctoritate perspicias, audi predictum Epiphanium in sermone de Fide. Semel, inquit, mortuus est pro nobis, sustinens pati pro nostris passionibus; semel gustauit mortem, mortem autem usque ad crucem;  uolens pro nobis uerbum in mortem uenit, ut mortem interimeret; uerbum caro factum est, non patiens in Deitate, compatiens autem cum humanitate in impassibilitate. Passio autem sibi deputata est, ipso manente in impassibilitate; mors ei reputata est, eo manente in immortalitate. Ipse enim dixit: Ego sum uita; uita autem nunquam moritur, sed uenit uiuificare, pro nobis mortem accipiens. Non enim per hominem erat nobis uita, neque per carnem nobis spes. Maledictus enim, inquit, sperans in hominem, et: Qui habet spem in homine [3 1Kb] , erit sicut agrestis myrice [4 1Kb] . Quid ergo dicemus? Non homo Christus ex his, que predicta sunt? Unicuique clarum est, quia absque ulla ambiguitate confitemur Dominum Deum uerbum hominem factum, non opinione sed ueritate. Sed non  homo uenit in profectum Deitatis. Non enim in homine erat nobis spes salutis; nemo enim omnium hominum ab Adamo [5 1Kb] potuit operari salutem. Sed Deus uerbum homo factus, ne spes nostra in hominem, sed in Deum uiuentem et uerum, factum hominem fieret [6 1Kb] . Omnis enim sacerdos, ex hominibus acceptus, pro hominibus constituitur, iuxta quod scriptum est. Unde ex nostra humanitate accepit Dominus ueniens carnem, et homo factus est nobis Deus uerbum, ut in Deitate daretur nobis salus, et in sua humanitate pateretur pro nobis hominibus, passionem per passionem soluens, et mortem per suam mortem [7 1Kb] mortificans. Deputata est autem passio in Deitatem, et quidem Deitate non patiente, reputata autem passione Deitati, quia sic beneplacuit uenienti sancto et impassibili uerbo. Est autem huiusmodi quoddam  exemplum, ueluti si quis uestimentum indutus, in uestimento autem sanguis sparsus pollueret uestimentum, et sanguis in uestimentum ueniens non tangeret corpus induti, deputaretur autem contagio sanguinis uestimenti in eum qui uestimentum [8 1Kb] induitur: sic in carne passus est Christus, in ipso dico [9 1Kb] Dominico  homine; sic [10 1Kb] in seipsum reformauit ex celis ueniens ipse sanctus Deus uerbum; sicut ait beatus Petrus: Mortificatus carne, uiuificatus autem spiritu; et iterum: Christo ergo patiente pro nobis carne, et nos [11 1Kb] in eandem intelligentiam armari [12 1Kb] ; sic [13 1Kb] ueluti sanguis in uestimento deputatur ferenti, deputata est ei passio carnis in Deitatem, Deitate nil patiente, ut non in hominem haberet mundus spem, sed in Dominico homine, Deitate recepta, reputaretur in ipsam passio, ut fieret pro mundo ex Deitate impassibili salus, ut in carne facta passio, et Deitate nil patiente neque sustinente, in eam fieret deputata passio, impleta [14 1Kb] Scriptura, que dicit: Si enim cognouissent, nunquam Dominum glorie crucifixissent. Crucifixus est ergo, crucifixus est Dominus, et adoramus crucifixum,  sepultum, et resurgentem tertia die, et in celos ascendentem. Ut autem cognoscas, quod non de alio, uerum de Spiritu sancto dictum est: Pater in manus tuas commendo Spiritum meum, audi eundem in eodem: Si audieritis, inquit, quia in dextera Dei exaltatus [15 1Kb] , et promissionem Spiritus accipiens [16 1Kb] a Patre; aut: Prestolari promissionem Patris quam audistis mei; aut: Quia spiritus eum immisit in desertum; aut quod ipse dicit: Nolite cogitare quid dicatis, quia Spiritus [17 1Kb] Patris mei, qui loquitur in uobis; aut: Si autem in Spiritu Dei eiicio demonia; aut: Qui autem blasphemat in Spiritum sanctum, non demittetur ei, et reliqua; aut: Pater in manus tuas commendo spiritum meum; aut: Puer autem crescebat et confortabatur ipse spiritu; aut: iehsu autem  plenus Spiritu sancto reuersus est ab Iordane; aut: Reuersus est iehsu in uirtute spiritus; aut: Quod natum est ex spiritu, spiritus est; aut: Et ego rogabo Patrem, et alium Paracletum dabit uobis, Spiritum ueritatis; aut: Quare impleuit Satanas cor tuum, Ananie dixit Petrus, mentiris [18 1Kb] Spiritui sancto; et posthac [19 1Kb] : Non hominibus mentitus es, sed Deo: igitur Deus ex Deo, et Deus Spiritus sanctus est. Hactenus ex Epiphanio. DISC. Transitus iste, quamuis longius a [20 1Kb] proposito uideatur recessisse, utilis tamen est uolentibus sacram Scripturam intelligere: suasit enim, deitatem [21 1Kb] uerbi et [22 1Kb] impassibilem esse, et sue humanitati compassam; approbat etiam, quod Dominus dixit in Euangelio: Spiritus quidem promptus est, caro uero infirma, itidem: Pater, in  manus tuas commendo spiritum meum, non de alio spiritu dictum, sed de Spiritu sancto. Sed ad propositum redire oportet.

4. MAG. Producat terra animam uiuentem; hoc est, producat terra animal uiuens. uide, quam pulchre, iuxta predictum tropum, et totum a parte,  totum scilicet animal ex meliore eius medietate, que est anima, significauit [1 1Kb] . Et quia minor medietas totius animalis, que est corpus, a terra sumitur, eodem tropo totum animal, hoc est corpus et animam [2 1Kb] , a terra produci iubetur, dum anima omnino terra non sit, sicut neque corpus anima; quoniam uero ipsa corpori adheret in unitate animalitatis, simul de terra fieri Scriptura testatur. Sed si quis altius hunc locum quesierit, potest alio modo intelligere. Terre siquidem uocabulo totius nature substantialis, uisibilium et inuisibilium, incommutabilis soliditas solet insinuari; quod etiam tertie lucis operationem speculantes exposuimus. Hinc est, quod ait Apostolus: Mortificate membra uestra, que sunt super terram. Ac si aperte diceret:  Membra malitie, que uestra sunt, quoniam ex uestra inobedientia, et non ex Deo facta, ex quibus ueluti quoddam corpus uniuersalis nequitie edificatis super terram, hoc est super soliditatem nature a Deo condite, ne ab iis diutius polluatur, mortificate, et pro membris malitie interemptis membra iustitie, que sunt uirtutes, constituite, ut [3 1Kb] , quemadmodum super naturam ex Deo conditam uestris diuersis criminibus ueluti templum quoddam abominabile, diabolicaque habitatione condignum construxistis, ita etiam ex lapidibus uirtutum diuina gratia dolatis, domum pretiosam conditori ipsius [4 1Kb] , hoc est ipsius nature, omni sorde expulsa penitusque interempta, reedificetis. Cui sensui Psalmista consentit dicens: Deficient peccatores a  terra et iniqui, ita ut non sint. Ubi tropice ex effectibus causam significans [5 1Kb] , per peccatores et iniquos peccata et iniquitates insinuat [6 1Kb] , que ex terra nature, quando liberabitur ab omni malitia, deficient, ita ut non sint. Peccata enim et iniquitates tamdiu esse uidentur, dum nichil sint, quamdiu subiecta natura contineantur; ea uero purgata et ad pristinam sinceritatem reducta, que per se, id est peccata et iniquitates, subsistere nesciunt, ad nichilum penitus redigentur, ita ut non sint. Idem alibi sub persona uiri iuste uiuentis omnes iustos beatificans: Qui erunt tamquam lignum, quod plantatum est secus decursus aquarum, hoc est, tamquam uerbum, quod inhumanatum est, in fine omnium seculorum propter nos, in quos, sicut ait Apostolus,  fines seculorum deuenere; pluraliter quidem unum omnium [7 1Kb] finem, Christum uidelicet, nominans; ipse siquidem est fines [8 1Kb] seculorum, qui uniuersorum est consummatio; continuo subiunxit: Non sic impii, non sic, sed tanquam puluis, quem proiicit uentus a facie terre, discretionem iusti iudicii uentum uocans, qua [9 1Kb] ille, cuius uentilabrum in manu sua, puluerem totius malitie ex superficie terre, hoc est  ex substantiali pulchritudine nature proiiciet. De hac terra in alio psalmo idem ait: Exibit spiritus eius, et reuertetur in terram suam. Cuius spiritus? Illius uidelicet, qui fixus patibulo pro nobis [10 1Kb] , inclinato capite, tradidit spiritum. Quo exibit? Descendit ad inferna. Ad quid? Reducere inde humanam naturam, que captiua illic detenta est; captiuam enim duxit captiuitatem. Sed quoniam mors non poterat retinere captiuum, que non inuenerat criminosum, reuertitur [11 1Kb] in terram suam, in naturam suam, quam fecit et redemit et accepit, in corpus immortale, in pristinum nature humane statum, insuper etiam in gloriam resurrectionis. Et ut cognoscas eum, qui pollicitus est, spiritum suum solum exiturum non solum, sed cum tota humana [12 1Kb] natura  reuersurum, audi ipsum dicentem: Nisi granum frumenti cadens in terram mortuum fuerit, ipsum solum manet. Si autem mortuum fuerit, multum fructum fert. Emittes, inquit, Spiritum tuum, et renouabis faciem terre, hoc est [13 1Kb] , restitues integritatem nature; siue de anima Christi spiritum quis intelligat, que inclinato capite, compatiente uidelicet eius deitate, pro salute mundi tradita est, et exiuit, et reuersa est in illam naturam, quam legatione sua redemit, emissa quoque est, ut restauraret pulchritudinem nature, que in primo homine [14 1Kb] deleta est; siue de Spiritu sancto, qui est spiritus Christi, qui humiliato capite, quod est Christus, momentanea carnis morte traditus est uniuerse creature, cuius primogenitus est ipse, cuius spiritus est. Exibit et  reuertetur in terram suam, hoc est, in illam naturam, quam propter peccatum primi hominis deseruerat; sua [15 1Kb] erat, priusquam peccantem relinqueret, sed propter eum, cuius spiritus est, et qui pro ea passus est, in eam reuertitur, et amplius resurrectionis tempore reuertetur, et mittetur, ut uirtute ipsius uniuerse nature facies in pristinum decorem restituatur. Quoniam itaque in hac omnium communi terra omnia animalia secundum corpus et animam causaliter et primordialiter creata sunt; nam [16 1Kb] in honore [17 1Kb] omnia facta sunt: quid mirum, si diuino precepto iubeatur, animam uiuentem, hoc est animal uiuens producere, ut, quod causaliter occulte in causis et rationibus habebat, hoc in genera et species aperte produceret? Et uide, quomodo naturalem  rerum consequentiam diuinum nobis manifestat eloquium. Producat, inquit, terra animam uiuentem in genere suo. Primo genus posuit, quoniam in ipso omnes species et continentur et unum sunt, et in eas diuiditur et multiplicatur per generales formas specialissimasque species. Quod etiam ostendit dicens: Iumenta et reptilia et bestias terre secundum species suas. Ac per hoc intelligitur, quod  ars illa, que diuidit genera in species, et species in genera resoluit, que dicitur, non ab humanis machinationibus sit facta, sed in natura rerum, ab auctore omnium artium, que uere artes sunt, condita, et a sapientibus inuenta, et ad utilitatem solerti [1 1Kb] rerum indagine [2 1Kb] usitata.

5. DISC. Ex his, que, ni fallor, rationabiliter a te dicta sunt, si quis uoluerit, potest etiam alio modo intelligere quod scriptum est: Producant aque reptile anime uiuentis, et uolatile super terram, ut non solum simpliciter, quemadmodum superius tractatum est, intelligat, pisces et uolatilia de hoc uisibili atque tractabili humidoque ac frigido aquarum elemento creata esse, uerum etiam altiori sensu ex abditis profundisque nature sinibus, in quibus causaliter  et primordialiter facta sunt, in genera et species deducta. Quid enim obstat, ne, sicut terre uocabulo nature significatur soliditas et fertilitas, ita etiam aquarum significatione eiusdem nature abdita intelligatur profunditas, ut omnium animalium, que siue ex terra, siue ex aquis leguntur creari, una eademque cognoscatur origo, quamuis diuidatur eorum speculatio? Alia siquidem in quinta prophetica theoria, alia in sexta condita esse [3 1Kb] memorantur. Nec hoc sine ratione factum crediderim. ueri enim simile uidetur, quod ideo terrena animalia sexta die, in qua etiam homo factus est, de terra produci iubentur, quoniam maiorem similitudinem hominis in natura sua uidentur habere. Omne siquidem, quod in natura animalis hominis preter intellectum et  rationem cognoscitur, naturaliter iis inesse physica speculatione inuenitur. MAG. Non solum, ut opinor, nil obstat, uerum etiam, ut ita intelligamus ea, que scripta sunt, secundum ueritatem rerum factarum, ratio ipsa intentius considerata nos aduocat. Est enim multiplex et infinitus diuinorum eloquiorum intellectus. Siquidem in penna pauonis una eademque mirabilis ac pulchra innumerabilium colorum uarietas conspicitur in uno eodemque [4 1Kb] loco [5 1Kb] eiusdem penne portiuncule [6 1Kb] . Et quidem natura ipsa rerum ad hunc attrahit intellectum. Terra namque ista sensibilis et aqua corpora composita sunt ex qualitatibus quattuor elementorum; et nichil de se gignunt, nullaque species nature [7 1Kb] ex iis nascitur, quamuis ex eis [8 1Kb] nasci uideatur. uis autem  seminum, que in eis sunt, operante illa uita, que nutritiua dicitur, secundum leges et rationes insitas, quantum sinit diuina prouidentia, in diuersas species herbarum, surculorum, animalium, per genera et formas ex secretis creature sinibus erumpit. Ac per hoc unde terra et aqua uisibilis et tractabilis in suas naturales species et qualitates et quantitates processere, inde omnia, que ex eis nasci uidentur, generationis sue originem sumunt.  Est enim generalissima quedam atque [9 1Kb] communis omnium natura, ab uno omnium principio creata, ex qua ueluti amplissimo fonte per poros occultos corporales creature ueluti quidam riuuli deriuantur, et in diuersas formas singularum rerum eructant. Predicta siquidem uis per diuersa semina ex arcanis nature proueniens, primumque in ipsis seminibus erumpens, deinde diuersis humoribus admixta, in species singulas sensibiles ebullit. DISC. Rata hec uerique similia, physiologieque speculationibus conueniunt. Quoniam uero homo, qui sexta [10 1Kb] die conditus est, in numero animalium constituitur, que sub uno genere comprehenduntur, num in hoc precepto diuino, quo iubetur terra animam uiuam producere, intelligendus sit nec ne, uelim  a te audire. MAG. Hanc inquisitionem non facile soluerim [11 1Kb] , si solummodo diuina Scriptura pronuntiaret: Producat terra animam uiuentem. uerum quia addidit: in genere suo, planissime patefecit, omnia animalia in hoc precepto contineri. Nulla enim species est, que in genere suo omnino non collocatur. Sed quia hec forma animalis, que in homine constituta est, ceterorum animalium naturam, que sub eodem genere sunt, dignitate rationis et intelligentie superat, prouide prophetica comtemplatio eam ceteris animalibus adiungere uoluit, ut conditionem ipsius, iuxta sue nature excellentiam, latius et copiosius in fine omnium, que a Deo facta sunt, narraret. Species igitur animalis maxima et pretiosissima bis in operibus sexte speculationis  commemoratur: primum quidem in genere suo, quod est animal, iubetur [12 1Kb] a terra produci; deinde paulo post, ceterorum animalium breuissima diuisione facta, conditio eius ad imaginem et similitudinem Dei introducitur. DISC. Una itaque [13 1Kb] forma et inter cetera animalia de terra producitur, ac mox ad imaginem Dei fieri perhibetur; quod merito me mouet. Si enim omne illud genus, quod dicitur animal, cum omnibus suis formis ad imaginem et similitudinem Dei fieret, non perturbaret me fortassis quod doces, hominem quidem et de terra inter cetera animalia produci, et postmodum ad imaginem et similitudinem Dei fabricari. Iam uero quoniam solum hominem, et nullum aliud animal preter hominem,  ad imaginem Dei creari diuina perhibet historia, ualde miror, quomodo inter iumenta et reptilia et bestias terre homo a [14 1Kb] terra producitur, et ad imaginem Dei, longe et incomparabiliter ultra cetera uniuersa animalia, solus formatur, dicente Scriptura: Faciamus hominem ad imaginem et similitudinem nostram, et quod est mirabilius, quomodo a [15 1Kb] terra producitur inter ea, quibus prefertur, et dominari iubetur. Subiunxit enim Scriptura: Et  presit piscibus maris, et uolatilibus celi, et bestiis, uniuerseque creature, omnique reptili, quod mouetur in terra. MAG. Nec immerito, nec irrationabiliter moueris. Hec enim cautissima et solertissima inquisitione digna sunt. Et primum quidem, ut intelligas, remota totius ambiguitatis caligine, quod in uniuersali animalium genere homo conditus sit, hoc maximum suscipe argumentum, tripertitam uidelicet huius generis diuisionem in iumenta et reptilia bestiasque. Que diuisio non sine causa facta est, ut estimo. Nam in aliis diebus, id est in tertia et quinta, in quibus genera et species commemorantur, nulla diuisio generis in species introducitur, sed simpliciter aut solum genus et indiscrete species, ut in tertia, qua herbarum surculorumque genera  speciesque de terra oriri iubentur, aut solum genus et una species ipsius, ut in quinta, piscium quidem genus reptile, auium uero uolatile uocans, neque hoc neque illud in species diuidens. Nam in eo quod dixit: Creauitque Deus cete grandia, magis speciem [1 1Kb] pro genere intelligendum est [2 1Kb] posuisse, quam genus in speciem diuisisse. Quomodo enim diuisio generis in unam speciem posset fieri, dum omnis diuisio non minus quam in duobus inuenitur? Sexta autem die non solum generis conditio, uerum etiam trina diuisio ipsius in species narratur. Dixit, inquit, Deus: Producat terra animam uiuentem in genere suo, iumenta, et reptilia, et bestias terre, secundum species suas. uel secundum septuaginta interpretes: Dixit Deus:  Educat terra animam uiuam secundum genus, quadrupedia, et reptilia, et bestias secundum genus, et factum est sic. Hec itaque, ut arbitror, tripertitio totius uite terreno [3 1Kb] corpori adherentis, animalque per copulam ad corpus efficientis, est enim animal corporis et anime cum sensu [4 1Kb] connexio, triplicem motum insinuat. Et quidem ternarius ille motus in homine solo, qui solus est [5 1Kb] rationabile animal, intelligitur, quosdam quidem motus suos rationi subditos habens, qui iumentorum seu quadrupedum uocabulo significari uidentur. uerbi gratia, mouet quinquepertitum corporis sensum disciplinaliter in cognitionem sensibilium rerum solerti earum intelligentie studio. Qui motus non irrationabiliter iumentum dicitur; non enim paruum adiutorium  rationabili anime prestat ad contemplationem ueritatis sensibilium omnium, cuncta falsitate remota, uera sinceraque notitia. Est etiam quasi quidam [6 1Kb] quadrupes motus sensuum subditus rationi [7 1Kb] . Siquidem omne, quod per sensum cognoscimus in natura sensibilium rerum, hoc ex quattuor elementis est compositum [8 1Kb] , aut in ipso composito constitutum. Age enim, si corpoream speciem aspexeris, ipsa species  in aliqua materia ex qualitatibus quattuor elementorum facta [9 1Kb] , constituta est. Si sonum seu odorem senseris, ex aëre quattuor elementis composito, similiter, si gustum seu tactum, ex compactionibus aque terreque accidere non dubitabis. Non immerito igitur corporeus sensus quadrupedis [10 1Kb] uocabulum accepit, quoniam omne, quod sentit, non aliunde nisi ex quattuor elementis originem ducit. Quosdam uero ex inferiori natura sumptos recte dixeris [11 1Kb] irrationabiles, hoc est rationi resistentes, ut est furor, et cupiditas, inordinatique corporalium sensuum appetitus, in abusionem attributos [12 1Kb] sensibilibus creaturis. Et quoniam hi [13 1Kb] motus ex irrationabilibus animalibus humane nature inserti sunt, non incongrue bestiarum appellatione significantur, presertim cum  semper [14 1Kb] rationabilibus disciplinis reluctari non desinant, et aut uix aut nunquam domari ab eis possint, motusque rationabiles feroci impetu dilaniare semper appetant. Sunt preterea in animali rationabili occulti quidam motus, quibus maxime corpus sibi coniunctum administrat, et sunt in auctiua [15 1Kb] et nutritiua parte anime constituti [16 1Kb] . Qui quoniam naturali facilitate sua peragunt officia, et quasi latenter, quia anime intentionem nullo modo sollicitant atque perturbant, si tamen integritas nature incolumis extiterit, silenti quodam meatu corporalem harmoniam penetrantes, reptilium appellationem non irrationabiliter meruere. Ceteris uero animalibus, preter solum hominem, ex tribus predictis motibus duo tantummodo [17 1Kb] insunt, unus quidem,  qui in sensibus [18 1Kb] est proprie rationis regimine carens, ac per [19 1Kb] hoc bestialis, alter qui nutritiue uite deputatur, reptili similis; quos homo cum ceteris animalibus participat, et reciproce cetera animalia cum ipso participant. uidesne igitur hominem in omnibus animalibus, et omnia in homine, et super [20 1Kb] omnia hominem? Et si quis intentius nature ipsius mirabilem ac penitus ineffabilem conditionem inspexerit, clare inueniet, eundem hominem et formam quandam [21 1Kb] in genere animalium esse, et super [22 1Kb] omnem formam animalem subsistere, ac per hoc et affirmationem et negationem recipere, et de eo predicari recte posse: Homo animal est; homo animal non est. Dum enim in ipso corpus et uita nutritiua,  et sensus, et memoria sensibilium, omnisque irrationabilis appetitus, ut est furor et cupiditas, considerantur, omnino animal est; hec enim omnia communia sunt illi cum ceteris animalibus: altiori uero sui parte, qua [23 1Kb] ratione consistit, et intellectu, et interiori sensu, cum omnibus suis rationabilibus motibus, quos [24 1Kb] uirtutes appellant, cumque eternarum diuinarumque rerum memoria, omnino animal non est. Siquidem cuncta hec eadem sunt homini  cum celestibus essentiis, que omne, quod in animalium natura comprehenditur, excellentia substantie incomprehensibiliter [1 1Kb] superant. Recte igitur, ut diximus, de homine dicitur: animal est, animal non est. Quod etiam ex auctoritate diuine Scripture possumus corroborare. Apostolus ait: Animalis homo non percipit que sunt Dei [2 1Kb] , et iterum: Spiritualis homo iudicat omnia, ipse uero a nemine diiudicatur. Intuere, quam clare, quam aperte hominem uelut in duos homines diuidit. Quorum unus quidem animalis est, quoniam nature animalium similis consistit, que nichil spiritualium in se recipit; alter uero spiritualis, quoniam eternis et spiritualibus diuinisque communicat subsistentiis, totiusque animalitatis expers est. Et ea quidem pars, qua animal  est, exterioris hominis, ea uero, qua superat cetera animalia et seipsum, in quantum animal est, interioris congrue appellationem recipit. In his enim, qui spiritualiter uiuunt, ut idem ait Apostolus, exterior homo corrumpitur, interior uero de die in diem renouatur. Nam qui [3 1Kb] perfecte uiuit, omnino corpus suum, et uitam, qua illud administratur, omnesque corporeos sensus cum his, que per eos percipit, omnesque irrationabiles motus, quos in se sentit, cum omnium rerum mutabilium memoria, non solum spernit, uerum etiam, quantum potest, et corrumpit et destruit, ne ullo modo in eo preualeant, et omnino perire eis et ea sibi appetit, seipsum uero, in quantum celestis essentie particeps est, de die in diem, hoc est, de uirtute in uirtutem ascendens, diuina  gratia mouente, cooperante, ducente, perficiente renouat. Et ea quidem natura, qua animalibus homo communicat [4 1Kb] , caro dicitur; ea uero, que [5 1Kb] celestis essentie particeps est, mens, uel animus, uel intellectus. Audi Apostolum: Mente, inquit, seruio legi Dei, carne autem legi peccati. Et innumerabiles diuine Scripture sententie hoc ipsum approbant. Quid igitur mirum, si duplex hominis conditio intelligatur, cum ipse quodammodo duplex sit? Et quod animalibus simile est, cum animalibus, quod autem spiritualibus per se et absolute, cum spiritualibus creari. Ac per hoc non te turbet, quod dixi, hominem cum ceteris animalibus in uno eodemque genere de terra productum, et ultra omnium animalium naturam ad imaginem et similitudinem Dei factum.  DISC. Non me [6 1Kb] fortassis moueret, si possem ad purum dignoscere, quomodo sub uno eodemque genere cunctorum animalium ita homo conditus sit, ut meliori sui [7 1Kb] parte super [8 1Kb] omnem naturam animalium subsistat. MAG. Miror, cur eadem repetis. Diximus enim, hominem, in quantum animal est, inter animalia sub uno genere; in quantum animal non est, extra omne genus omnium animalium [9 1Kb] factum fuisse. DISC. Eheu! Iam maior longeque  difficilior questio, quantum mihi [10 1Kb] uidetur, orta est. MAG. Que sit illa, dic, queso. DISC. uideris, ut opinor, duas animas in uno homine subsistere arbitrari: unam quidem, que corpus [11 1Kb] administrat et uiuificat et nutrit et auget, et per corporeos sensus sensibilia sentit, eorumque phantasias in memoria sua recondit, et cetera, que animas animalium ceterorum in corporibus suis peragere notissimum est, alteram uero in ratione et intellectu subsistentem [12 1Kb] , ad imaginem Dei et similitudinem factam. Quod ualde absurdum uidetur. MAG. Duas animas in uno homine nec ratio, nec diuina auctoritas sinit me arbitrari; imo etiam prohibet, nec ulli recte philosophantium fas est estimare. Unam uero eandemque rationabilem animam humano corpori [13 1Kb]  ineffabili modo adiunctam hominem esse assero, ipsumque hominem mirabili quadam et intelligibili diuisione ea parte, qua ad imaginem et similitudinem Creatoris factus est, nullius animalitatis participem esse, et ab ea omnino absolutum, ea uero, qua animalitati communicat, in uniuersali animalium genere de terra, hoc est de communi omnium natura productum. DISC. Quid ergo dicemus? Num humana anima simplex quedam natura omnique compositione absoluta, an [14 1Kb] quibusdam partibus in unitatem quandam copulata credenda est? MAG. Unum firmissime teneo, simplicem uidelicet omnique copula partium carentem esse, alterum uero omnino abnuo, hoc est, ullam compositionem differentium a se inuicem partium recipere. Tota enim in seipsa ubique  est per totum. Tota siquidem uita est, tota intellectus, tota ratio, tota sensus, tota memoria, tota corpus uiuificat, nutrit, continet, auget; tota in totis sensibus species rerum sensibilium sentit; tota ipsarum rerum, ultra omnem corporeum [15 1Kb] sensum, naturam et rationem tractat, discernit, coniungit, diiudicat; tota extra et supra omnem creaturam, et seipsam, quia in numero creaturarum comprehenditur, circa suum Creatorem intelligibili motu atque eterno, dum omnibus uitiis phantasiisque [16 1Kb] purgatur, circumuoluitur. Et cum ita simplex naturaliter subsistat, suarum intelligibilium et substantialium differentiarum, ueluti totius in partes diuisiones recipit secundum motuum suorum numerositatem. Ac per hoc multis nominibus denominatur [17 1Kb] . Siquidem  dum circa diuinam essentiam uehitur, et mens, et animus, et intellectus; dum rerum creatarum naturas causasque considerat, ratio; dum per sensus corporeos species sensibilium recipit, sensus; dum in corpore occultos suos motus iuxta similitudinem irrationabilium animarum peragit, nutriendo illud et augendo uitalis proprie motus [18 1Kb] solet appellari. In his autem omnibus tota ubique est. DISC. Tota igitur et in genere animalium de terra producta est, et tota  ad imaginem Dei facta. Predictis enim rationibus concluditur, ita et non aliter esse. MAG. Etiam; et nec ulli recte ac pie philosophantium de hoc dubitare licet, ne simplicissimam et indiuiduam naturam scindere uideatur, quod ualde impium est. DISC. Quomodo ergo unus atque idem homo, secundum predictam controuersiam, et animal est et non est animal, uel quomodo et animalis est et animalis non est, et caro est et caro non est, et spiritualis est et spiritualis non est, et quomodo hec sibi inuicem opposita et contradicentia in una simplicissima natura possunt intelligi, non satis uideo. MAG. Ex his, que predicta sunt, omne, quod tibi uidetur in simplicitate humane nature contrarium, si quis intentius [1 1Kb] perspexerit, luce clarius inueniet, non solum non  esse contrarium, uerum etiam omnino conueniens. Constat enim inter sapientes, in homine uniuersam creaturam contineri [2 1Kb] . Intelligit enim et ratiocinatur, ut angelus; sentit et corpus administrat, ut animal; ac per hoc omnis creatura in eo intelligitur. Totius siquidem creature quinquepertita diuisio est. Aut enim corporea est, aut uitalis, aut sensitiua, aut rationalis, aut intellectualis. Et hec omnia omni modo in homine continentur. Extremum quidem subsistentie [3 1Kb] ipsius corpus est; deinde seminalis uita corporis administratiua, cui preest sensus; deinde ratio, que inferioribus se nature partibus dominatur; supremum in his omnibus animus obtinet locum. Ac per hoc tota humana natura, in quantum communicat animalibus, merito  animal est. Communicat autem eis, in quantum corpus est, et uita corpus regitans, et sensus, et memoria rerum sensibilium phantasias tractans: in quantum uero diuine celestisque essentie particeps est [4 1Kb] , non est animal, ratione autem et intellectu eternorumque memoria celestem participat essentiam. Ibi igitur omnino animalitatis expers est. In illa siquidem parte sui ad imaginem Dei facta [5 1Kb] est, ad quam solam in idoneis hominibus loquitur Deus. Ad illud enim hominis, ut ait Augustinus undecimo de Ciuitate Dei, loquitur, quod in homine ceteris, quibus homo constat, est melius, et quo ipse Deus solus est melior. Cum enim homo ad imaginem Dei factus sit, profecto ea sui parte est propinquior superiori se Deo, qua superat inferiores suas; quas etiam cum pecoribus  communes habet. Et notandum, quod etiam in hac uita, priusquam totum, quod in homine animale est, uertatur in spirituale, et omne, quod in eo compositum est, in ineffabilem adunetur [6 1Kb] simplicitatem, potest totus homo et animalis fieri et spiritualis; sed animalis sola libertate arbitrii, spiritualis uero et libero arbitrio simul et gratia, sine qua naturalis potentia uoluntatis mouere hominem in spiritum  nullo modo sufficit. Animalis igitur homo et fit et dicitur, quando, relictis motibus, qui [7 1Kb] secundum rationem et intellectum sunt circa cognitionem Creatoris et creature, in motus irrationabiles, quibus animalia bruta circa corporis desideria mouentur, spontaneo appetitu decidit, ita ut totam suam intentionem [8 1Kb] temporalium fragiliumque rerum et ad non esse tendentium letiferis delectationibus ingurgitet: spiritualis uero, dum mutata omni conuersatione in melius, diuini amoris incendio inflammatus, mundo et carne omni modo spretis, omnibusque animalium motibus relictis, ad celestium essentiarum similitudinem totus transformatur, ut, quod ei futurum est secundum inconuersibilem substantiam, hoc in eo precedat [9 1Kb] secundum uite uirtutibus  ornate qualitatem. Ac per hoc duobus modis animalis homo cognoscitur: uno quidem, quo secundum naturam subsistit, altero, qui ei ex irrationabili motu libere uoluntatis procliueque [10 1Kb] ad malitiam accidit. Similiter spiritualis et secundum naturam subsistens, et secundum bonam uoluntatem diuina gratia preuentam, actu et scientia [11 1Kb] purgatam, uirtutum [12 1Kb] ornamentis redimitam, ad pristinam diuine imaginis dignitatem reuocatus [13 1Kb] . DISC. Hec libenter accipio; sed non perpure [14 1Kb] conspicor, quomodo, cum omnes species in genere unum sunt, contradicentes inter se inuicem in [15 1Kb] illo unum subsistunt. Definitio siquidem hominis ceterorum animalium definitionibus contradicere uidetur. Est enim homo [16 1Kb] animal rationale, cetera uero  animalia irrationabilia. uidesne, quomodo aduersantur sibimet rationale et irrationale? MAG. Paululum acutius naturas rerum inspice, et inuenies, hanc propositionem, que est in differentia, sub uno genere differentias esse, non controuersias. uerbi gratia: Omnis creatura aut uisibilis est aut inuisibilis. Hic differentiam facit, non controuersiam. uisibilitas enim et inuisibilitas duo quedam sunt a se discreta, non sibi repugnantia. Similiter aut corporalis aut incorporalis est omnis creatura. Diuinarum quoque personarum habitudines discernit. Pater siquidem ingenitus est, Filius uero genitus, Spiritus neque ingenitus neque genitus [17 1Kb] ; et innumerabilia exempla huiusmodi sunt. Et ut clarius cognoscas, uide, quod omnis controuersia in una eademque specie seu  parte intelligitur, differentia uero in diuersis: ueluti si quis de homine dixerit, homo est animal rationale, homo est animal irrationale, de illa specie nature [18 1Kb] , que substantialiter homo dicitur, pronuntians, contradictoria proloquia fient, et necessario unum erit [19 1Kb] uerum, alterum falsum [20 1Kb] . Non enim aut simul uera possunt esse, aut simul falsa contradictoria proloquia de subiecto eodem,  siue uniuersaliter sint, siue particulariter. Dum igitur dicis: homo est animal rationale, equus est irrationale animal, nulla intelligitur contradictio, quoniam rationabilis et irrationabilis animalis substantialem differentiam patefacis. Dum enim [1 1Kb] rationem homini das, et ab equo aufers, differentiam hominis et equi significas. Est enim sic [2 1Kb] differentia hominis a ceteris animantibus, habere rationem, sicut [3 1Kb] ceterorum animantium ab homine differentia, rationem non habere, dum neque in hoc habitus et priuatio dignoscitur. Habitus enim hominis est habere rationem, habitus autem equi rationis absentia. Siquidem equus non priuatur eo habitu, quem nunquam potuit habere. Ubi autem habitus non precedit [4 1Kb] , ibi priuatio consequens [5 1Kb] non erit. Animali, seu  cuicunque uitam participanti mors non accideret, si prius ei habitus uite non inesset. Ideoque nullum animal proprie dicimus stultum, preter illud, in quo uidemus, posse fieri rationis habitum; neque stolidum, nisi cui naturaliter inesse potest sentiendi habitudo. DISC. Quare ergo dixisti, in uno eodemque subiecto duo proloquia sibimet aduersantia falsa simul aut uera simul esse non posse, sed si unum sit uerum, necessario alterum erit falsum, uerbi gratia, si quis dixerit de uno eodemque, hoc animal equus est, equus non est, cum uideris [6 1Kb] asserere, contradictoria proloquia uera simul posse esse [7 1Kb] in homine: Homo animal est, non est animal homo, et hoc naturaliter inesse [8 1Kb] ei doces, donec totus moueatur animalis in spiritualem? Et cur hoc in homine  solo, in ceteris uero animalibus nullo modo, in quibus omnino [9 1Kb] uerum est, animal esse, animal autem non esse omnino falsum? MAG. Putasne aliud animal preter [10 1Kb] hominem ad imaginem Dei factum? DISC. Nequaquam. MAG. Negabis, duo proloquia sibimet colluctantia, dum de Deo predicantur, uera simul esse, et nullo modo falsa, quanquam ambo eiusdem uirtutis non sint, ut puta: Deus ueritas est, Deus ueritas non est? DISC. Negare non ausim, dum ipse de seipso dicit: Ego sum uia, et ueritas, et uita. Sanctus autem Areopagita Dionysius in symbolica Theologia dicit, quia Deus [11 1Kb] neque ueritas est, neque uita [12 1Kb] . Ait enim: Neque uirtus est, neque lux, neque uita; et paulo post: Neque scientia est, neque ueritas [13 1Kb] . MAG. Fortassis Dionysius contradicit Christo,  qui de seipso predicat, se ipsum ueritatem esse? DISC. Absit. MAG. Utrumque igitur uerum est, Deus ueritas est, Deus ueritas non est. DISC. Non solum uerum [14 1Kb] , sed etiam uerissimum. Unum quidem dictum est secundum affirmationem [15 1Kb] per metaphoram, quoniam ipse conditor est [16 1Kb] et causa primordialis ueritatis, cuius participatione uera sunt, quecumque uera sunt, omnia; alterum  autem per negationem, que est secundum excellentiam, quia plus est quam ueritas. Ac per hoc et uerum est, Deus ueritas est, dum sit uerorum omnium causa, et uerum est, Deus ueritas non est, quia superat omne, quod dicitur, et intelligitur, et est. Nec me latet quod addidisti, quanquam ambo non eiusdem uirtutis sint [17 1Kb] . Minus enim ualet ad ineffabilis diuine essentie significationem affirmatio quam negatio, quoniam una ex creaturis ad Creatorem transfertur, altera ultra omnem creaturam de Creatore per seipsum predicatur. MAG. Bene uides quod addidi. Quid igitur mirum, si de homine, qui solus inter cetera animalia ad imaginem Dei factus est, uere simul possit predicari, homo animal est, non est animal homo, ut per hoc saltem intelligamus, ad  imaginem Dei illud animal specialiter esse conditum, de quo pugnantia sibimet in aliis animantibus [18 1Kb] proloquia uere simul predicantur? Porro si propterea diuine essentie affirmationes et negationes conueniunt, quoniam superat omnia, que ab ea [19 1Kb] facta sunt et quorum causa est, cui non liceat prospicere, negationes et affirmationes imagini et similitudini eius, que in homine est, unanimiter conuenire, quandoquidem superat cetera animalia, inter que sub uno genere conditus est [20 1Kb] , et cuius causa condita sunt? Quis enim recte sapientium ignorarit, hunc mundum uisibilem cum omnibus suis partibus, a summo usque deorsum, propter hominem esse factum, ut ei preesset, et dominaretur omnium rerum uisibilium? Quod sanctus Gregorius in sermone de  Imagine his uerbis edocet: Quomodo [21 1Kb] , inquit, tota [22 1Kb] creatura preter hominem [23 1Kb] diuina uirtute simul cum precepto constituta sit, hominis uero constitutionem consilium precedit [24 1Kb] , et preformatur [25 1Kb] ab artifice per uerbum scripture, quid futurum esset, et quale esse conueniret, et ad quale principale exemplar similitudinem ferret, et in quo fieret, et quid operaretur factum, et quibus dominaretur: omnia prius sermo circumspicit, ut uenerabiliorem generationis dignitatem, priusquam in essentiam ueniret, ipse sortiretur, qui principatum eorum, que sunt, possessurus foret. Dixit enim, inquit Deus: Faciamus hominem ad imaginem nostram et similitudinem, et dominetur piscium maris, et bestiarum terre, et uolatilium celi, et pecorum, et omnis terre. Et hoc ei datum est, siue peccaret,  siue non peccaret, quamuis non eodem modo regeret, si non peccaret, quo regit, postquam peccauit [26 1Kb] . Et ut hoc certius cognoscas, num existimas, hominem ea parte sui, qua ad imaginem Dei factus est, animal esse, aut ea, qua inter animalia de terra productus est, imaginem Dei subsistere, aut utrumque, hoc est, et imaginem et animal ueraciter in eo  non esse? DISC. Hoc ultimum nullo modo estimarim [1 1Kb] ; hec enim simul esse in homine uera ratio comprobat. Illud uero, hoc est imaginem in animali et animal, in imagine omnino negarim [2 1Kb] , si me non moueret quod in superioribus [3 1Kb] a te definitum est, hominem uidelicet in seipso ubique totum esse; ex quo datur intelligi, ut opinor, et totam imaginem in toto animali, et totum animal in tota imagine per totum hominem subsistere. MAG. Miror, cur te talia mouerent [4 1Kb] , cum uideas, in hoc maxime imaginem et similitudinem Dei in humana natura posse cognosci. Ut enim Deus et supra omnia et in omnibus est, ipse siquidem essentia omnium est, qui uere solus est, et cum in omnibus totus sit [5 1Kb] , extra omnia totus esse non desinit, totus in mundo, totus circa mundum, totus in  creatura sensibili, in intelligibili totus, totus uniuersitatem facit [6 1Kb] , in uniuersitate totus [7 1Kb] fit, in toto uniuersitatis totus, in partibus eius totus, quia ipse est et totum et pars, et neque totum neque pars: ita humana natura in mundo suo, in uniuersitate sua, in partibus suis [8 1Kb] uisibilibus et inuisibilibus tota in seipsa est, et in toto suo tota est, et in partibus suis tota, partesque [9 1Kb] eius in seipsis tote, et in toto tote. Nam et extrema pars eius et uilissima, corpus dico, secundum rationes suas tota est in toto homine, quoniam corpus, in quantum uere corpus est, in rationibus suis subsistit, que in prima conditione facte sunt, et cum in seipsa ita sit, humana uidelicet natura [10 1Kb] , totum suum excedit. Non enim aliter conditori suo adherere posset, si  omnia, que sub ipsa [11 1Kb] sunt, et seipsam non excederet, quoniam inter mentem nostram, ut ait Augustinus, qua Patrem intelligimus, et ueritatem, per quam ipsum intelligimus, nulla interposita creatura est. Quod etiam ipse Areopagita, Dionysium dico [12 1Kb] , in symbolica theologia pulchre docet dicens: O amice Timothee, circa mysticas speculationes corroborato itinere [13 1Kb] et sensus desere [14 1Kb] , et intellectuales operationes, et sensibilia et inuisibilia, et omne non ens et ens, et ad unitatem, ut possibile, inscius restituere ipsius, qui est super [15 1Kb] omnem essentiam et scientiam; ea enim teipso et omnibus immensurabili et absoluto mentis excessu, ad superessentialem diuinarum tenebrarum radium, omnia deserens et ab omnibus absolutus ascendes. Et in Euangelio Dominus ait [16 1Kb] : Ubi ego  sum, illic et minister meus; est autem ille super [17 1Kb] omnia. Est igitur illi adherens homo super [18 1Kb] omnia et super [19 1Kb] seipsum, quantum in omnibus est. Et quamuis humana natura, dum in hac uita mortali uersatur, adherere Deo reipsa [20 1Kb] non possit, uerumtamen, quoniam possibile est ei et naturale, Creatori suo adherere, eius gratia, cui adheret, adherere non incongrue dicitur. Sepe enim possibilitas  pro experimento solet accipi, et quod certum est quandoque fore, pro presenti computari etiam peracto [21 1Kb] . Et quid dixi, in mundo suo, in uniuersitate sua, cum apertius pronuntiarim [22 1Kb] in uniuerso mundo uisibili et inuisibili? Humana siquidem natura in uniuersitate totius condite nature tota est, quoniam [23 1Kb] in ipsa omnis creatura constituta est, et [24 1Kb] in ipsa copulata est, et in ipsum reuersura, et per ipsum saluanda. Audi Creatorem ipsius dicentem: Predicate Euangelium omni creature; homini profecto. Ibi intellectus, ibi ratio, ibi sensus [25 1Kb] , ibi seminalis uita, ibi corpus, non hoc corruptibile post peccatum, sed illud ante delictum; non hoc compositum atque solubile, sed illud simplex et indiuiduum; non hoc animale et terrenum, sed illud spirituale et celeste;  non hoc ex duplici sexu [26 1Kb] per carnales connexus seminibus genitum, sed illud ex simplicitate nature ante preuaricationem productum et in resurrectione futurum; non hoc corporeo sensui cognitum, sed illud in secreto nature adhuc occultum; non hoc, quod merito peccati superadditum, sed illud, quod incorrupte adhuc nature erat insitum, et in quod hoc corruptibile et mortale reuersurum. Seminatur, inquit Apostolus, hoc est, de semine nascitur in corruptione, surget in uirtute. In quali uirtute? Ipsius uidelicet corporis, quod prius naturaliter est conditum. Seminatur in contumelia, surget in gloria; seminatur corpus animale, surget corpus spirituale. Omne siquidem, quod naturaliter in homine est creatum, necessario eternaliter manet integrum atque incorruptum.  Non enim diuine iustitie est uisum, ex eo, quod fecit, quidquam perire, presertim cum non ipsa natura peccauerit, sed peruersa uoluntas, que contra naturam rationabilem irrationabiliter mouetur. Cuius rei maximum est argumentum. Si naturaliter inest homini mortis odium, quomodo in odio non haberet naturaliter mortis causam, peccatum dico? Et hoc commune omnibus animalibus est, mortem mortisque causas deuitare et timere. Ut ergo nullus sapiens uult errorem incurrere, ita humana natura noluit peccare, ac per hoc conditor ipsius, dum sit iustus, noluit eam punire, uoluit autem ei superaddere, in quo posset delictum, quod ex peruersa uoluntate et suadente serpente acciderat, ne semper ei adhereret, purgari. Natura siquidem rationalis et intellectualis,  quamuis noluit falli, potuit tamen decipi, presertim cum nondum formationis sue perfectionem acceperit, quam merito obedientie esset acceptura in theosin, deificationem dico, transformanda. Non ergo debemus de humana natura iudicare, secundum quod corporeis sensibus apparet, et merito preuaricationis penaliter ad similitudinem irrationabilium animalium per copulam sexuum in hoc  mundo nascitur temporaliter corruptibiliterque, cuius finis mors est, uerum secundum quod ad imaginem Dei, priusquam peccaret, condita est. Quod etiam omnem sensum corporeum, omnemque mortalem cogitationem pro ineffabili nature dignitate incomprehensibiliter fugit, sed decepta et lapsa, praue sue uoluntatis tenebris obcecata, et seipsam et Creatorem sui [1 1Kb] obliuioni tradidit. Et hec est miserrima mors ipsius, profundissimaque in caligine ignorantie submersio, et a seipsa et a Creatore suo longissima distantia, irrationabilibus uero mortalibusque animantibus proxima turpissimaque similitudo; ex qua iterum nemo eam potuit redimere, reuocare, reducere, et ad statum pristinum, de quo ceciderat, restaurare, sed Dei sapientia, que eam  creauit, eamque in unitatem sibi [2 1Kb] substantie accepit, ut sic eam saluaret, cuncta liberauit [3 1Kb] miseria. Non te igitur moueat, quod de humana natura dictum est, totam in seipsa ubique esse, et imaginem in animali totam, et animal in imagine totum.

6. Omne siquidem, quod in ea conditor suus primordialiter creauit, totum integrumque manet, adhuc tamen latet, reuelationem filiorum Dei expectans. DISC. Non me fortassis moueret, si mihi clare suaderes, quod per meipsum perspicere non ualeo. Delibero namque, utrum homo, si non peccaret, animal esset: quod etiam alio modo possum dicere, num [4 1Kb] homo ante peccatum animal erat? Si non erat, cur tantum laborauimus querentes, et, ut est uisum, inuenientes, in uniuersali genere animalium [5 1Kb] hominem conditum [6 1Kb]  esse? Si enim in eo genere non est creatus, aut omnino ante peccatum animal non erat, aut si erat, in alio genere amimalium conditus erat. Quod nec diuina Scriptura introducit, nec diligens rationis inquisitio in natura rerum reperit. Omnia enim animalia in uno genere subsistunt, a quo per diuisiones procedunt. At si in eo quod scriptum est [7 1Kb] ; Producat terra animam uiuam, inter animalia cetera conditio hominis introducta est ante peccatum, quomodo Psalmista ueluti magnum opprobrium humane nature post lapsum ingerit dicens: Homo, cum in honore esset, non intellexit, comparatus est iumentis insipientibus, et similis factus est illis? Ubi Propheta aperte uidetur pronuntiare, hominem ante lapsum in honore spiritualis substantie ultra omnium animalium  naturam substitisse; eo uero labente, dignitatemque sue nature non intelligente, in contumeliam iumentorum similitudinis cecidisse. Si autem ante lapsum animal erat, cur post lapsum in eo iuste reprehenditur, animalium similitudinem incurrisse, quibus naturaliter sub uno genere concreatus [8 1Kb] est? MAG. Merito deliberares, si propheta simpliciter dixisset, comparatus est iumentis, et similis factus est illis. Addens uero iumentis insipientibus satis patefecit,  quod in hoc homo maxime reprehenditur, quia, dum esset spirituale animal et sapiens, in prima sui conditione ad imaginem Dei et similitudinem, ipse insipienter et irrationabiliter se mouens contra sui conditoris [9 1Kb] mandatum, insipientium, hoc est brutorum [10 1Kb] animalium similitudinem attraxit, eorumque inconuenientibus sibi motibus [11 1Kb] naturalem nature sue honestatem dehonestauit. Non enim in eo laudatur, quod animal est, sed quod imago Dei est [12 1Kb] , sicut in eo non uituperatur, quod animal, sed quod imaginem deformare uoluit, quam perdere non potuit. Nam in ceteris animalibus irrationabiles motus turpes non sunt, dum naturaliter eis insunt, et sine quibus animalia esse non possunt [13 1Kb] . Reprehensibile est autem [14 1Kb] atque deforme in animali rationabili, in motus irrationabilium,  quamuis naturales illis sint, illicito peruerse uoluntatis appetitu cadere, in eisque uelle manere, relicta superiori pulchritudine diuine imaginis. DISC. Iure quidem culpatur rationabilis ob animalium irrationabilium motus [15 1Kb] . Nam si aliquis homo honeste forme bestialem effigiem sponte sua se indueret, non immerito reprehenderetur, ab eo, quod melius est, in id, quod multo [16 1Kb] deterius, seipsum precipitans.

7. Sed adhuc quero, cur Deus hominem in genere animalium creauit, quem ad imaginem suam et similitudinem facere uoluit? Gloriosius quippe uideretur, omni animalitate fieri absolutum, quod superni characteris particeps esse ultra omnia animalia fuerat electum, celestiumque essentiarum consors,  quibus terrenorum animalium nulla consubstantialitas sinitur inesse. Non enim terrenis corporibus grauantur, nec corporeis sensibus utuntur [17 1Kb] ad rerum sensibilium notitiam. Non enim [18 1Kb] extrinsecus phantasias accipiunt, sed intrinsecus in seipsis rationes eorum, que uident, cognoscunt. Nam et anima non extra se uidet, que sentit, sed per phantasias in seipsa, quod angeli non patiuntur. Quamuis Plato angelum definiat animal rationale et immortale: sed quod auctoritate S. Scripture sanctorumque Patrum probare non possumus, inter certas naturarum speculationes, quoniam temerarium est, accipere non debemus. Quod autem [19 1Kb] sanctus Augustinus summos angelos spiritualia sua corpora, in quibus sepe apparent, non solum habere non denegat, uerum  etiam confirmat, nullo modo compellit nos, celestes substantias animalia esse credere, presertim cum non celestium et incorruptibilium corporum cum angelicis spiritibus harmonia inseparabilisque iunctura, sed terrestrium et corruptibilium cum animabus siue rationabilibus siue irrationabilibus, sensu mediante, connexio animal efficiat. Nam si sensus exterior angelicis corporibus atque intellectibus inest, quid prohibet, ne illos animalia corpore et anima  sensuque [1 1Kb] mediante et intellectu uiuificante composita, sicut Platoni placet, dicamus? Et si sic, quare in genere animalium non computantur? Siquidem et homo, si non peccaret, animal esset. Non enim peccatum de homine fecit animal [2 1Kb] , sed natura. Nam et angelos preuaricatores animalia esse nulla tradit auctoritas. Quod maxime tali docetur argumento. Siquidem illa futura felicitas, que sanctis hominibus promittitur, non alia esse predicatur, quam angelice nature perfecta et in nullo deficiens equalitas. Quis autem sanum sapiens futuram hominis transmutationem crediderit ueluti ex animali inferiori in animal superius, ex terreno in celeste, ex temporali in eternum, ex mortali in immortale, ex misero in beatum, sed potius  omnia, que in hac uita in hominibus sanctis ceteris communia animalibus seu intelliguntur seu sentiuntur [3 1Kb] , in illam essentiam celestem et incommunicabilem omnique animalitate carentem ineffabili quadam mutatione transferri, quod etiam homini, si non peccaret, futurum erat? Quare igitur homo in genere animalium, que de terra producta sunt, creatus sit, in quo semper non manebit? Siquidem cum mundus iste, cuius pars animalis homo est, interierit, omne, quod in homine animale est, cum ipso et in ipso peribit. Non enim [4 1Kb] sinit uera ratio, totum pati interitum, partes uero illius ab interitu saluari. Porro si totus mundus cum omnibus suis partibus interiturus erit, quomodo homo, in quantum pars mundi est, post mundum manebit, aut ubi,  aut quomodo, non satis uideo. Ac per hoc huius questionis nodulos soluas, obnixe flagito. MAG. Altam ualde humane conditionis physicam theoriam postulas, nostramque [5 1Kb] disputationem [6 1Kb] longius progredi compellis. Et mihi sufficeret interroganti tibi, quare Deus hominem in genere animalium creauerit, quem ad suam imaginem facere proposuit, breuiter respondere, quia ita uoluit eum condere, ut quoddam animal esset, in quo imaginem suam expressam manifestaret. Cur autem ita uoluit quisquis querit, diuine uoluntatis causas querit, quas querere nimis presumptiuum [7 1Kb] est atque superbum. Quis enim cognouit [8 1Kb] sensum Domini? Sed si hoc dixero, ingratus fortassis silebis, et nos estimabis nil ad purum perfectumue ducere posse. Non dicam igitur, cur uoluit,  quia omnem intellectum superat, sed dicam, prout ipse dederit, quid facere uoluit. Omnem quidem creaturam uisibilem et inuisibilem in homine fecit, quoniam ipsi uniuersitas condite nature inesse intelligitur. Quamuis enim adhuc lateat, quanta sit prima hominis conditio post preuaricationem superni luminis defectu, nichil tamen in celestibus essentiis naturaliter inest, quod in homine  essentialiter non subsistat [9 1Kb] . Est enim intellectus et ratio, est celestis angelicique corporis habendi naturaliter insita ratio, que post resurrectionem luce clarius et in bonis apparebit et in malis. Hoc enim [10 1Kb] commune erit uniuerse humane nature, in eternis incorruptibilibusque ac spiritualibus corporibus resurgere. Seminatur, inquit, corpus [11 1Kb] animale, surget corpus spirituale. Totus iste mundus sensibilis in ipso conditus est. Nulla enim pars eius inuenitur, siue corporea siue incorporea, que non in homine creata subsistat, sentit, uiuit, incorporatur. Noli moles corporeas in homine pensare; uirtutem magis considera naturalem, presertim cum uideas in ipso humano corpore pupillam oculi, que cum sit minima omnium membrorum quantitate, maxima subsistit  potentia. Si ergo [12 1Kb] Deus hominem in genere animalium non crearet, uel certe si omnium animalium totam naturam in homine [13 1Kb] non substitueret, quomodo uniuersa creatura uisibilis et inuisibilis in eo comprehenderetur, ac per hoc rationabiliter possimus dicere, propterea Deus hominem in genere animalium uoluit substituere, quoniam in ipso omnem creaturam [14 1Kb] uoluit creare. Cur autem in ipso omnem creaturam uoluit creare [15 1Kb] , si a me queris, respondeo, quia ad imaginem et similitudinem suam uoluit eum facere, ut quemadmodum principale exemplum superat omnia essentie excellentia, ita imago eius superaret omnia creationis dignitate et gratia. Cur autem specialiter pre ceteris uisibilibus et inuisibilibus creaturis ad imaginem suam hominem  uoluit facere, fateor me omnino ignorare. DISC. Mihi interroganti, cur Deus in genere animalium hominem uoluit facere, satis, ut estimo, et rationabiliter responsum. uerumtamen adhuc quero, quomodo in homine omnia creata sunt et in ipso subsistunt, num secundum solam essentiam, an secundum sola accidentia, an cuncta [16 1Kb] , que considerantur in uniuersa creatura, hoc est, secundum essentiam, speciem, differentiam [17 1Kb] et proprietatem, et omnia, que circa ea [18 1Kb] , intelliguntur?

MAG. Hanc questionem [19 1Kb] non mihi facile occurrit quomodo rationabiliter absoluam. Nam si dixero secundum solam essentiam, merito respondebis, omnia igitur in tantum solummodo sunt, in quantum essentialiter subsistunt, cetera uero, que circa essentiam  uel substantiam intelliguntur, in numero uniuersitatis rerum nec computanda nec penitus sunt. Et si ita est, queres a me, unde ergo sunt, que circa essentiam rerum intelliguntur. Si dixero, ex Deo facta sunt, dicturus eris, quare ergo in numero uniuersitatis, que in homine facta est, non includuntur? Si dixero a Deo facta non sunt, respondebis, non sunt igitur; nam si essent, non aliunde  essent [1 1Kb] nisi ex causa omnium, que Deus est. Et si consensero, ea, que circa essentias intelliguntur, in numero rerum non esse, quia a Deo non sunt, continuo dices, quomodo ergo intelliguntur? Omne enim, quod ex Deo non est, nullo modo intelligi potest, quia ullo modo non est. Si dixero, non solum essentias, uerum etiam omnia, que naturaliter circa eas intelliguntur, et ex Deo esse, et in partibus uniuersitatis computari, non est dubium, quin [2 1Kb] cogar, unum ex duobus eligere, aut non totam uniuersitatem in homine conditam, si solummodo essentie in ipso facte sunt, aut totam uniuersitatem, hoc est essentias, et quecunque circa eas, et in eis perspiciuntur, in homine conditam [3 1Kb] esse. Et si dixero, non partem uniuersitatis, hoc est substantias,  sed totum in homine constitutum, grauissima questione persequeris dicendo, irrationabilitas ergo in eo facta est, et bestialitas, quadrupedalitas, uolatilitas, omnesque differentie diuersorum animalium aliarumque rerum, species quoque, et proprietates, et accidentia, et cetera innumerabilia, que ab humana natura longe distare uidentur, in tantum, ut si homini inesse constiterit, non esse hominem, sed turpissimum monstrum recte iudicetur. DISC. Difficultatem questionis cumulasti, quadamque deliberatione, quicquid ab alio opponeretur, tibi ipse opposuisti, ac per hoc aut eam reserabis, aut abstrusam preteribis [4 1Kb] , et ad alia [5 1Kb] transibis, quod ualde incongruum uidebitur. MAG. Conemur itaque [6 1Kb] illam quodammodo conspicari, ne omnino intacta  interim relinquatur. DISC. Mihi aliter satisfacere non ualebis. MAG. Omne, quod cognoscitur intellectu [7 1Kb] et ratione, seu corporeo sensu imaginatur, putasne, in ipso, qui intelligit et sentit, quodammodo posse creari et effici? DISC. uidetur mihi posse. Rerum siquidem sensibilium species et quantitates et qualitates, quas corporeo sensu attingo, quodammodo in me creari puto; earum namque phantasias dum memorie infigo, easque inter meipsum tracto, diuido, comparo, ac ueluti in unitatem quandam colligo, quandam notitiam rerum, que extra me sunt, in me effici perspicio. Similiter etiam interius intelligibilium, que solo animo contemplor, uerbi gratia liberalium disciplinarum, quasdam notiones [8 1Kb] ueluti intelligibiles species, dum studiose eas perquiro,  in me nasci et fieri intelligo. Quid autem interest inter notitiam et res ipsas, quarum notitia est, plane non uideo. MAG. Quid tibi uidetur? Num unius nature, an alterius sunt res earumque notitie, que in anima [9 1Kb] fiunt? DISC. Alterius. Quomodo enim unius nature erit species corporea, uerbi gratia cuiusdam animalis, seu herbe, seu arboris, et notitia eius, que in natura incorporea efficitur? Eadem ratione quomodo cuiuspiam discipline intelligibilis species et notitia ipsius unius nature possunt  fieri? MAG. Si ergo alterius generis seu nature, et non eiusdem, dic, queso, quid horum prestantius ponendum arbitraris, num excelsioris nature sunt res propriis notionibus, an ipse notiones rebus? DISC. uisibiles species melioris esse nature notionibus earum dixerim, si sanctus Augustinus in nono de Trinitate undecimo capitulo talem sententiam non pronuntiaret: Cum [10 1Kb] per sensum, inquit, corporis discimus corpora, fit aliqua eorum similitudo in animo nostro, que phantasia in memoria [11 1Kb] est. Non enim omnino ipsa corpora in animo sunt, cum ea cogitamus, sed eorum similitudines. Melior est tamen imaginatio corporis in animo, quam illa species corporis, in quantum hec in meliore natura est, id est in substantia uitali, sicuti est animus. Non autem res [12 1Kb]  intelligibiles notione sua, que est in anima, meliores esse audeo dicere. Quod enim intelligit, melius esse, quam quod intelligitur, ratio edocet [13 1Kb] . Nam si rerum omnium cognitio in diuina sapientia subsistit, meliorem esse incomparabiliter eam rebus omnibus, quarum cognitio est, non temere pronuntiarim Et si ita est, talis ordo, ut reor, ex diuina prouidentia per uniuersam creaturam procedit, ut omnis natura, que sequentis se notitiam comprehendit, non solum melior et superior sit, uerum etiam et ipsa notitia dignitate nature, in qua est, precedit eam longe, cuius notitia est. Ac per hoc facilius dixerim, notitiam intelligibilium rerum antiquorem esse ipsis intelligibilibus rebus. MAG. Illud fortassis recte diceres, si prestantius sit, quod formatur, illo, quod  format. DISC. Quare hoc opponis? MAG. Quia notitia artium, que in anima est, ab ipsis artibus formari uidetur. Sed si certissima ratione suaderes, non notitiam ex artibus, uerum artes ex notitia formari, tua forsitan ratiocinatio recte ingrederetur. DISC. Nonne inter nos confectum iam, omne, quod intelligit, illo, quod intelligitur, prestantius esse? MAG. Confectum. DISC. Dic ergo, utrum peritia mentis intelligit disciplinam, an disciplina peritiam? MAG. Mente intelligi disciplinam non dubito. Si uero dixero, ex ipsa quoque peritia similiter, sicut et mente, cuius peritia est, eandem disciplinam cognosci, uereor, ne uidear asserere, mentem peritiamque sui duo quedam esse discipline notionibus uigentia, et non unam eandemque essentiam, cui naturaliter  inest discipline cognitio. Si autem mentem suique peritiam non duo quedam, sed unum atque idem uera docet ratio, cogor fateri, omne, quod mente intelligitur, peritia quoque sui intelligi, et continuo sequetur, mentem et peritiam, uel certe mentem peritam, prestantioris nature esse ea disciplina, quam intelligit, si antiquiora sunt intellectis intelligentia. Si autem dixero, ipsam disciplinam perite mentis peritiam [14 1Kb] esse, consequens erit, aut mentem peritam [15 1Kb] disciplinamque peritam duo quedam  esse se inuicem intelligentia, et a se inuicem intellecta, ac per hoc equali dignitate nature pollentia, aut mentem peritiamque sui disciplinamque, quam intelligit, et a qua intelligitur, unius eiusdemque essentie lateri. Sed quid horum tenendum sit, nondum clare patet. DISC. Forsan patebit, dummodo rectam ratiocinandi uiam Deo duce ingrediamur. MAG. Queramus itaque diligentius, ac primum dicas, uolo, mentis naturam, cui inest discipline peritia, simplicem esse, an non? DISC. Simplicem esse arbitror [1 1Kb] . Est enim incorporea, intellectualis, ac per hoc omni compositione carere necesse est. MAG. Recte arbitraris. Putasne igitur, aliquid ei accidere, quod eius essentie naturaliter non inest? DISC. Puto quidem. Multa enim contingere ei uideo.  uerbi gratia, temporaliter mouetur, dum ipsa non sit tempus; peritia disciplinarum ei accidit, nunc enim perita, nunc imperita, nunc disciplinata, nunc indisciplinata [2 1Kb] dignoscitur, nunc sapiens, nunc insipiens, nunc errans, quando irrationabiliter uoluitur, nunc rationis uiam recte ingreditur, et multa id genus. MAG. Non ergo peritia discipline uel [3 1Kb] ipsa disciplina naturaliter ei inest, sed ex accidentibus ei [4 1Kb] extrinsecus proueniunt. DISC. Non ausim hoc dicere. Neque enim [5 1Kb] uerisimile est, Deum ad imaginem et similitudinem suam creasse mentem, cui naturaliter peritia atque disciplina non ingenita sit; alioquin non esset mens, sed bruta quedam irrationabilisque uita [6 1Kb] . Nam [7 1Kb] non recte quis dixerit, ut arbitror, hominem ad imaginem Dei factum secundum  accidens, et non secundum substantiam, presertim cum intellectum et rationem substantialiter inesse ei uideamus. MAG. Non ergo accidunt ei, sed naturaliter insunt. DISC. Non temere dixerim, ut opinor. Quamuis enim imperita et insipiens nasci uideatur, quod ei accidit diuini transgressione mandati, qua et suimet et Creatoris sui oblita est, doctrine tamen regulis reformata Deum suum et seipsam, suique peritiam et disciplinam, et omnia, que naturaliter in ea subsistunt, in seipsa potest reperire, Redemptoris sui gratia illuminata. MAG. Restat igitur considerare, quomodo ei insunt peritia et disciplina, num ueluti naturales qualitates, quas uirtutes appellant, ut sunt species sapientie et scientie, quas diuini radii repercussione percipit, an ueluti substantiales  suas partes, quibus consistit, ita ut quedam Trinitas sit unius essentie, mens, peritia, disciplina. DISC. Quod postremo posuisti, crediderim; uidetur enim mihi substantialis quedam et connaturalis Trinitas. MAG. Mens itaque et peritiam et disciplinam suam intelligit, et a sua peritia suaque disciplina intelligitur, non quid, sed quia est; aliter enim cessentialis et cequalis Trinitas non erit. DISC. Nec hoc negarim, quia ita ratio [8 1Kb] me fateri exigit. MAG. uide igitur, utrum a se inuicem, an ab alia  quadam superiori se natura formantur. DISC. Si superiorem naturam, ex qua hec Trinitas et substituitur et formatur et intelligitur, fides Catholica non suaderet, et non approbaret ueritas, fortassis a [9 1Kb] seipsa formari, uel certe principalem formam esse, non incaute responderim; iam uero quoniam superior est [10 1Kb] , ipsa, ex qua omnia formantur, incipiunt formari, et ad quam conuersa formantur, que ad eam conuertuntur aut possunt conuerti, ab eadem etiam mentis Trinitatem formari non dubito. MAG. Hinc ambigere stultissimum. Sola itaque diuina mens notitiam humane mentis, perite disciplinalisque [11 1Kb] a se formate et ad se [12 1Kb] , ueram possidet in se ipsa. DISC. Nil uerius estimandum. MAG. Putasne, aliudesse humanam mentem, et aliud notionem eius in mente  formantis et noscentis? DISC. Absit. Imo uero intelligo, non aliam esse substantiam totius hominis, nisi suam notionem in mente artificis, qui omnia, priusquam fierent, in seipso cognouit; ipsamque cognitionem substantiam esse ueram, ac solam eorum, que cognita sunt, quoniam in ipsa perfectissime facta et eternaliter et immutabiliter subsistunt [13 1Kb] . MAG. Possumus ergo hominem definire sic: Homo est notio quedam intellectualis in mente diuina eternaliter facta. DISC. uerissima et probatissima definitio hominis est ista; et non solum hominis, uerum etiam omnium, que in diuina sapientia facta sunt. Nec uereor, eos, qui definiunt hominem, non secundum quod intelligitur esse, sed ex his, que circa eum intelliguntur, dicentes, homo est animal  rationale, mortale, sensus et discipline capax, et quod est mirabilius, hanc definitionem usiadem uocant, dum non sit substantialis, sed circa substantiam, ex his, que per generationem substantie accidunt, extrinsecus assumpta. Notio namque hominis in mente diuina nichil horum est. Ibi siquidem simplex est, nec hoc nec illud dici potest, omnem definitionem et collectionem partium superans, dum de ea esse tantum predicatur, non autem quid [14 1Kb] sit. Sola etenim ac uera usiadis [15 1Kb] definitio est, que solummodo affirmat esse, et negat quid esse. MAG. Num tibi uidetur rerum omnium sensibilium et intelligibilium, que potest humana mens intelligere, notionem quandam in homine esse? DISC. uidetur plane; et quidem per hoc maxime intelligitur homo esse, quod  cunctorum, que siue equaliter sibi creata sunt, siue quibus dominari precipitur, datum est ei habere notionem. Quomodo enim dominatus eorum homini daretur, quorum notionem non haberet? Siquidem dominatus illius erraret, si ea, que regeret, nesciret. Quod apertissime diuina nobis indicat Scriptura dicens: Formatis igitur Dominus Deus de humo cunctis animantibus terre et uniuersis uolatilibus [16 1Kb] celi, adduxit ea ad Adam, ut uideret, quid uocaret ea: omne autem quod uocauit  Adam anime uiuentis, ipsum est nomen eius. Ut uideret, inquit, hoc est, ut intelligeret, quid uocaret. Si enim non intelligeret, quomodo recte uocare posset? Omne autem quod uocauit [1 1Kb] , ipsum est nomen eius [2 1Kb] , hoc est, ipsa est notio anime uiuentis. MAG. Quid ergo mirum, si rerum notio, quam mens humana possidet, dum in ea creata est, ipsarum rerum, quarum notio est, substantia intelligatur, ad similitudinem uidelicet mentis diuine, in qua notio uniuersitatis condite, ipsius uniuersitatis incommunicabilis substantia est; et quemadmodum notionem omnium, que in uniuersitate et intelliguntur, et corporeo sensu percipiuntur, substantiam dicimus eorum, que intellectui uel sensui succumbunt, ita etiam notionem differentiarum ac proprietatum naturaliumque  accidentium ipsas differentias, et proprietates, et accidentia esse dicamus? DISC. Non mirum. MAG. Creata est igitur in eo irrationabilitas, et omnis species, omnisque differentia, et proprietas ipsius irrationabilitatis, et omnia que [3 1Kb] circa eam naturaliter cognoscuntur, quoniam horum omnium et similium notitia in ipso condita est. Similium autem dixi propter illa, que extra animalia natura rerum continet, ut sunt mundi elementa, herbarum quoque lignorumque genera et species, quantitates et qualitates, ceteraque per innumerabiles differentias multiplicata, quorum omnium uera cognitio humane nature insita est, quamuis adhuc inesse ei lateat seipsam, donec ad pristinam integritatem restituatur, in qua magnitudinem et pulchritudinem imaginis in  se condite purissime intellectura est, et nichil eam latebit ex his, que in se condita sunt, diuino lumine ambita [4 1Kb] , et in Deum conuersa, in quo omnia perspicue contemplabitur. An aliud uoluit magnificus Bethius intelligi, ubi ait: Sapientia est rerum, que sunt, suique immutabilem substantiam sortiuntur, comprehensio [5 1Kb] ueritatis? Esse autem illa dicimus, que nec intentione crescunt, nec retractione minuuntur, nec uariationibus permutantur, sed in propria semper ui sue se nature subsidiis nixa custodiunt. Hec autem sunt qualitates, quantitates, forme, magnitudines, paruitates, equalitates, habitudines, actus, dispositiones, loca, tempora, et quicquid adunatum quodammodo corporibus inuenitur: que ipsa quidem natura incorporea sunt, et immutabilis substantie  ratione uigentia, participatione uero corporis permutantur, et tactu uariabilis rei in uertibilem inconstantiam transeunt. Et ubi hec subsistere intelligis, nisi in notionibus suis in anima sapientis? Ubi enim intelliguntur, ibi sunt, imo uero intellectus sui sunt [6 1Kb] . DISC. Presentis questionis reseratio multiplicem exigit expositionem, et dum reseratur, innumerabilis diuersarum questionum undique circumstantium  multitudo, ueluti ex quodam infinito fonte manare non desinit, ut non immerito assimiletur ei Herculee hydre figmentum, cuius capita in quantum truncantur, in tantum crescunt, ita ut pro uno amputato centum ebulliant, humanam porro insinuans naturam, que hydra, id est, fons quidam multiplex est, et infinite profunditatis: quam preter solum Herculem, hoc [7 1Kb] est, uirtutem, quis potest perspicere? Nemo enim scit [8 1Kb] que sunt in homine, nisi spiritus hominis, qui in ipso est. Itaque si notio illa interior, que menti inest humane, rerum, quarum notio est, substantia constituitur, consequens, ut et ipsa notio, qua seipsum homo cognoscit, sua substantia credatur. MAG. Consequens profecto. Diximus enim, mentem humanam [9 1Kb] , suique notitiam,  qua se nouit, et disciplinam, qua seipsam discit, ut seipsam cognoscat [10 1Kb] , unam eamdemque essentiam subsistere. DISC. Quid ergo dicemus? Numquid paulo superius ad purum deduximus hominis definitionem, dicentes, homo est notio quedam intellectualis, in mente diuina eternaliter facta? Et si ita est, quomodo illa notio, qua homo seipsum cognoscit, substantia sua sit, si predicta definitio non temere statuta est [11 1Kb] ? MAG. Non temere quidem; nam et illa definitio, que dicit, notionem quandam in mente diuina eternaliter factam substantiam hominis esse, uerax est. Et quod nunc dicimus, notitiam uidelicet, qua se mens humana cognoscit, substantialiter homini inesse, non irrationabiliter docetur. Aliter enim omnis creatura in uerbo Dei, in quo omnia facta  sunt [12 1Kb] , consideratur, aliter in seipsa. Hinc sanctus Augustinus in Exemero suo: Aliter, inquit, sub ipso sunt ea, que per ipsum facta sunt, aliter in ipso sunt [13 1Kb] ea, que ipse est. Siquidem intellectus omnium in diuina sapientia substantia est omnium, imo omnia; cognitio uero, qua seipsam in seipsa intelligit, intellectualis et rationalis creatura, ueluti secunda quedam substantia eius est, qua se nouit solummodo, se nosse et esse et uelle, non autem quid sit. Et illa quidem substantia in sapientia Dei constituta, eterna et incommutabilis est, ista uero temporalis et commutabilis; illa precedit, ista sequitur; illa primordialis et causalis, ista procedens [14 1Kb] et causatiua; illa uniuersaliter omnia [15 1Kb] continet, ista particulariter, quantum a superiori distribuitur, subiecta sibi per notitiam comprehendit;  ab illa preducta est ista, ista uero reuersura est in illam. Et non dico nunc illam superessentialem substantiam [16 1Kb] , que per seipsam Deus est, et unica omnium causa, sed illam, que primordialiter in sapientia Dei facta est causaliter [17 1Kb] , cuius effectus est hec, quam secundo loco statuimus, substantia, imo naturalis ordo rerum constituit. DISC. Duas igitur substantias hominis intelligere debemus unam quidem in primordialibus  causis generalem, alteram in earum effectibus specialem. MAG. Duas non dixerim, sed unam dupliciter intellectam. Aliter enim humana substantia per conditionem in intellectualibus perspicitur causis, aliter per generationem in effectibus. Ibi quidem omni mutabilitate libera, hic mutabilitati obnoxia; ibi simplex omnibusque accidentibus absoluta omnem effugit contuitum et intellectum [1 1Kb] , hic compositionem quandam ex quantitatibus et qualitatibus, ceterisque, que circa eam intelliguntur, accipit, per quam [2 1Kb] mentis recipit intuitum. Una itaque eademque ueluti duplex dicitur propter duplicem sui speculationem, ubique tamen suam incomprehensibilitatem custodit, in causis dico et in effectibus, hoc est, siue nuda in sua simplicitate, siue accidentibus induta.  In his enim omnibus nulli intellectui creato neque [3 1Kb] sensui succumbit, nec a seipsa intelligitur quid sit. DISC. Quid est ergo, quod iam pridem dixisti, mentem quidem humanam notionem, qua se cognoscit, et disciplinam, qua seipsam discit, habere, et nunc iterum neque a seipsa, neque ab alia creatura dignosci posse asseris? MAG. Utrumque uerum esse ratio perdocet: humana siquidem mens et seipsam nouit, et seipsam non nouit. Nouit quidem quia est, non autem nouit quid est. Ac per hoc, ut in prioribus libris docuimus, maxime imago Dei esse in homine [4 1Kb] docetur. Ut enim Deus comprehensibilis est, dum ex creatura colligitur quia est, et incomprehensibilis est, quia a nullo intellectu humano uel angelico comprehendi potest quid sit [5 1Kb] , nec a seipso, quia non est quid,  quippe superessentialis: ita humane menti hoc solum datur nosse, se esse, quid autem sit, nullo modo ei conceditur; et quod est mirabilius, et considerantibus seipsos et Deum [6 1Kb] suum pulchrius, plus laudatur mens humana in sua ignorantia, quam in sua scientia. Laudabilius namque in ea est, se nescire quid sit, quam scire quia est, sicut plus et conuenientius pertinet [7 1Kb] ad diuine nature laudem negatio eius [8 1Kb] quam affirmatio, et sapientius est ignorare illam quam nosse, cuius ignorantia uera est sapientia, que melius nesciendo scitur; Apertissime ergo diuina similitudo in humana mente dignoscitur, dum solummodo esse scitur; quid autem est, nescitur; et, ut ita dicam, negatur in ea quid esse, affirmatur solummodo esse. Nec hoc ratione  uacat. Si enim cognosceretur quiddam esse, circumscripta profecto in aliquo esset, ac per hoc imaginem sui Creatoris non omnino in se exprimeret, qui omnino incircumscriptus est, et in nullo intelligitur, quia infinitus est [9 1Kb] , super omne, quod dicitur et intelligitur, superessentialis. DISC. Quomodo igitur omnis creatura in notitia hominis facta est, que nec seipsam cognoscit quid sit, et hoc pro magna laude ipsius accipitur, pre nimia sui excellentia, dum  nulla finita substantia circumcluditur? MAG. Imo etiam hoc maximo argumento colligitur, quod in homine omnis creatura substantialiter creata sit. Omnium siquidem, que sunt, substantia nullo modo definiri potest quid sit, teste Gregorio theologo, qui de talibus disputat, agens aduersum eos, qui negant, uerbum Dei superessentiale [10 1Kb] esse, contendentes illud in aliqua substantia concludere, ac per hoc non super omnia esse, sed in numero omnium contineri, uolentes substantiam Filii a substantia Patris segregare. Itaque sicut diuina essentia, ad cuius imaginem facta est, infinita est, ita illa humana substitutio nullo certo fine terminatur; ex his autem, que circa eam intelliguntur, hoc est temporibus, locis, differentiis, proprietatibus, quantitatibus, qualitatibus,  relationibus, habitudinibus, positionibus, actionibus, passionibus solummodo intelligitur esse, quid autem sit, nequaquam. Atque hinc datur intelligi, nullius creature aliam subsistentiam esse, preter illam rationem, secundum quam in primordialibus causis in Dei uerbo substituta est, ac per hoc definiri non posse quid sit, quia superat omnem substantialem definitionem. Definitur autem per suas circumstantias, que sibi accidunt, in speciem propriam [11 1Kb] per generationem seu intelligibilem seu sensibilem proueniens.

8. DISC. Humanam angelicamque naturam aut eandem aut simillimas esse, et diuina Scriptura, et ipsa ratio perhibet. Nam et homo et angelus intellectualis et rationalis creatura dicitur, et est. Et si  ita sibimet conueniunt, non immerito querendum, quare omnis creatura in homine creata legitur, non autem in angelo. MAG. Non sine causa, ut opinor. Siquidem uidemus in homine non perpauca, que in angelo subsistere, nec auctoritas tradit, nec ratio intelligit, ut hoc corpus animale, quod etiam ante peccatum humane anime adiunctum fuisse diuina Scriptura testatur, corporeus quoque quinquepertitus sensus exterior, rerumque sensibilium phantasie, que per eum humane anime ingeruntur, ratiocinationis quoque in inquirendis rerum naturis perplexio morosaque difficultas, in discernendis item uirtutibus et uitiis laboriosa solertia, plurimaque id genus. His enim omnibus angelicam essentiam [12 1Kb] carere perspicuum, et tamen nature rerum inesse nemo  recte sapientium abnegarit. Quamuis uideatur Augustinus sentire angelos [13 1Kb] docuisse in octauo [14 1Kb] de Ciuitate Dei, septimo [15 1Kb] capitulo, ubi magnorum philosophorum contemplationis uirtutem laudat, qui uiderunt omnem speciem in re quacunque mutabili, qua est, quicquid illud est [16 1Kb] , quoquomodo et qualiscunque natura est, non esse posse, nisi ab illo qui uere est, quia incommutabiliter [17 1Kb] est. Ac per hoc siue uniuersi mundi corpus, figuras, qualitates, ordinatumque motum,  et elementa disposita a celo usque ad terram, et quecunque corpora in eis sunt, siue omnem [1 1Kb] uitam, uel que nutrit et continet, qualis est in arboribus, uel que et hec habet et sentit, qualis est in pecoribus, uel que et hec habet et intelligit, qualis est in hominibus, uel que nutritorio subsidio non indiget, sed tantum continet, sentit, intelligit, qualis est in angelis, nisi ab illo esse non posse, qui simpliciter est. De sensu tamen interiori dixisse crediderim. Proinde celestem essentiam plurimarum nature partium motionumque, que naturaliter humane insunt nature, expertem quis ignorat? Eorum etiam notitiam que ei, celesti dico substantie [2 1Kb] , aut secundum substantiam non insunt, aut secundum accidens non contingunt, non habere uera testatur ratio. Quamuis  enim angeli mundum istum omnemque [3 1Kb] corpoream creaturam administrare perhibeantur, nullo modo tamen putandi sunt ad hoc peragendum corporeis sensibus, seu motibus localibus uel temporalibus, aut uisibilibus apparitionibus indigere. Hec autem omnia, que nobis accidunt pro nostre nature indigentia, locorum temporumque uarietatibus adhuc subiecte, non illorum potestatis defectu eis accidere recte iudicantur [4 1Kb] . Dum enim spiritualia sua corpora et inuisibilia in formas uisibiles transmutant, ita ut mortalium sensibus uisibiliter, localiter, temporaliter possint apparere, non hoc eis accidit propter semetipsos, sed propter homines, quibus presunt, et diuina mysteria declarant. Nam localiter non uident per sensum, neque temporaliter eis accidit  nosse, quid in rerum administratione acturi sunt, quippe dum sunt [5 1Kb] eternaliter super omne tempus et locum in contemplatione ueritatis, in qua uident simul administrationis sue causas. Et ne me existimes de omnibus celestibus essentiis talia pronuntiare, sed de excellentioribus [6 1Kb] solummodo ordinibus, qui semper circa Deum sunt, et quibus nulla ignorantia inest preter illam diuinarum tenebrarum, que superat omnem intellectum. Ordo siquidem extremus, qui proprie dicitur angelicus, per quem superiores ordines administrant, quicquid in humanis mentibus [7 1Kb] per diuinas reuelationes, uel in ceteris mundi huius partibus diuina prouidentia iubet peragi, nondum omni ignorantia absolutus est, ideoque [8 1Kb] , ut sanctus Dionysius Areopagita in libro de  celesti Ierarchia subtilissime pertractat, a superioribus ordinibus docetur, et in altiorum se diuinorum mysteriorum notitiam introducitur. Proinde non irrationabiliter iubemur credere et intelligere, omnem uisibilem et inuisibilem creaturam in solo homine esse conditam, cum nulla substantia sit creata, que in eo non intelligatur esse, nulla species, seu differentia, seu proprium, seu accidens naturale in natura rerum reperiatur, que uel ei naturaliter non insit, uel cuius notitia in eo esse non possit; ipsaque notitia  rerum, que intra se continentur, in tantum melior est his, quorum notitia est, in quantum melior est natura, in qua constituta est. Omnis autem rationabilis natura omni irrationabili et sensibili nature recta ratione preponitur, quoniam Deo propinquior est. Quapropter et res, quarum [9 1Kb] notitie humane nature insunt, in suis notionibus subsistere non incongrue intelliguntur. Ubi enim melius cognitionem suam patiuntur, ibi uerius existere iudicande sunt. Porro si res ipse in notionibus suis uerius quam in seipsis subsistunt, notitie autem earum homini naturaliter insunt, in homine igitur uniuersaliter create sunt. Quod reditus omnium in hominem suo tempore indubitanter probabit. Qua enim ratione in eum reuersura sunt, si in eo connaturalem quandam  cognationem [10 1Kb] non possiderent, et ab eo quodammodo non procederent? De quo reditu suo loco dicendum promisimus. DISC. Hec, quamuis ualde difficilia uideantur, quoniam simplicis doctrine modum excedunt, speculatrice tamen considerata ratione, amplitudini humane conditionis intelligende admodum conueniunt, utilissimeque proficiunt, ut non immerito dicamus, non hominem in genere animalium, sed magis omne genus animalium in homine de terra, hoc est, soliditate nature productum, et non solum omne genus animalium, uerum etiam uniuersitatem conditam in homine factam, ita ut ueraciter de homine intelligatur quod ueritas dixit: Predicate Euangelium omni creature; item Apostolus: Omnis creatura congemiscit et parturit usque adhuc.  Cui autem hec uel nimium abstrusa [11 1Kb] , uel penitus incredibilia uidentur, si omnium naturalium disciplinarum, quas liberales appellant, imperitus est, aut sileat, aut discat, ne [12 1Kb] incautus repugnet his, que intelligere non ualet; si doctus, plane uidebit, ut de una earum exemplum proferamus, figuras geometricas non in seipsis naturaliter subsistere, sed in rationibus ipsius discipline, cuius figure sunt. Trigonus siquidem, qui corporeo sensu in aliqua materia conspicitur, profecto illius, qui animo inest, quedam sensibilis imaginatio est, ipsumque trigonum, qui in animo disciplinabili subsistit, intelliget, rectoque iudicio, quid prestantius sit, ponderabit, num figura trianguli, an ipse triangulus, cuius figura est. Et inueniet, ni fallor, illam quidem figuram  uere figuram esse, sed [13 1Kb] falsum triangulum, illum uero triangulum, qui in arte subsistit, illius figure causam esse, uerumque triangulum. Et non dico phantasticum triangulum, qui ex animo descendit per memoriam in sensus, et [14 1Kb] per sensus in sensibiles figuras, neque illum, qui iterum ex figura sensibili per corporeum sensum memorie infigitur, sed illum ipsum, qui in ipsa disciplina uniformiter permanet, ubi simul est linea et angulus, nec alibi linea, alibi angulus, alibi medium, alibi extremum,  alibi signum, alibi spatia [1 1Kb] laterum a signo, alibi angulorum, alibi punctum, quo linee incipiunt, et in quo per iuncturas laterum anguli concluduntur, sed in una eademque notione geometrici animi predicta omnia unum sunt, et totum in singulis, et singula in toto intelliguntur, et in ipso intellectu unita [2 1Kb] sunt, quia ipse omnium, que intelligit, substantialis ratio est, ex qua geometricorum corporum formule specificantur. Et quod de triangulo diximus, de ceteris quoque figuris angulosis, seu circularibus, siue obliquis, in planis quoque ac solidis intelligendum; quippe cuncta [3 1Kb] hec una eademque ratione in mente perita disciplinabilique [4 1Kb] in notionibus suis subsistunt. Si ergo geometrica corpora, siue in phantasiis memorie, siue in aliqua materia sensibili formentur  in notionibus suis rationabilibus, omni phantasia atque materia carentibus, super omne, quod sensu corporeo percipitur, uel in memoria figuratur, subsistunt: quid mirum, corpora quoque naturalia, ex qualitatibus elementorum mundi composita, in ea natura, in qua eorum notitia est, subsistere, presertim cum omnia, que circa corpora sentiuntur, incorporea sint? Nam et species, quibus continentur, incorporales sunt; quantitates similiter et qualitates intelligibilis nature esse nulli sapienti dubium uidetur, et ab intellectualibus uitalis substantie rationibus procedere.

9. MAG. Quisquis naturas rerum intentus perspexerit, hec ita se habere incunctanter inueniet. DISC. His itaque discussis non incongrue queritur,  quomodo omnis creatura in homine est condita, cum ipse post creationem omnium factus fuisse perhibeatur. Si ergo ante ipsum uniuersa creatura uisibilis et inuisibilis creata est, ut diuina tradit historia, nulliusque conditio post ipsum legitur, qua ratione possumus perspicere, omnem creaturam in homine conditam fuisse? Nam si quis dixerit, uniuersam creaturam bis conditam, primo quidem specialiter in seipsa, secundo uero generaliter in homine, non facile crediderim rationi conuenire, quia, si ita est, propriam substantiam homo non habebit, sed erit ueluti quedam compositio multarum rerum, imo etiam totius creature prius facte, et una multiplex diuersis formis exaggeratio. Et quod est grauius, si omnis creatura, siue uisibilis, siue inuisibilis,  in seipsa perfectissime facta est; perfectus siquidem conditor dum sit et plusquam perfectus, nullum imperfectum credibile est condidisse: quomodo ueluti secundam conditionis sue [5 1Kb] perfectionem in homine acceperit [6 1Kb] , qui extremus in diuinis operationibus creatur? Et, si ita est, non de nichilo fecit Deus hominem ad imaginem suam, sed de his, que ante ipsum facta sunt. Quod si quis dixerit, humanum corpus non de nichilo, sed de aliquo terreno, uidelicet limo [7 1Kb] , conditum fuisse, quid dicturus erit de meliori  hominis factura [8 1Kb] , que sine dubio in anima et corpore spirituali in prima conditione constituta est, quam, scilicet animam, flatu diuino, imo flatum diuinum, de nichilo conditam, non autem de aliquo credimus. MAG. Hanc questionem multa caligine inuolutam sentio, multiplicemque reserationis sue facultatem querere. Sed ne penitus intacta transiliatur, ipsam quodammodo, prout interior diuini luminis radius arriserit, contemplari conabimur. Ac primum dicas, queso, utrum res intelligibiles seu sensibiles priores sunt animo, qui eas intelligit, uel sensu, quo sentiuntur. DISC. Ubi aliud est, quod intelligit, et [9 1Kb] aliud, quod intelligitur, et melioris nature est, quod intelligit, quam quod intelligitur, intelligenti animo seu sensu sentienti rem intellectam seu sensam [10 1Kb]  precedi, non incongrue dixerim. Res autem ipsas, que se intelligunt, in quantum se intelligere possunt [11 1Kb] , non dixerim esse semet priores. Nam ubi res ipsa et sui cognitio unum est, qualis precessio fieri potest, non uideo. Scio enim me esse, nec tamen me precedit scientia mei, quia non aliud sum, et aliud scientia, qua me scio; et si nescirem me esse, non nescirem ignorare me esse: ac per hoc, siue sciuero, siue nesciuero me esse, scientia non carebo; mihi enim remanebit scire ignorantiam meam. Et si omne, quod potest scire [11* 1Kb] se ipsum nescire, non potest ignorare se ipsum esse; nam si penitus non esset, non sciret seipsum nescire: conficitur, omnino esse omne, quod scit se esse, uel scit se nescire se esse. Si quis autem tanta ignorantia obrutus est, ut nec  seipsum esse sciat, nec nescire [12 1Kb] seipsum esse sentiat, aut penitus talem non esse: hominem, aut omnino extinctum dixerim. In supradictis quoque rationibus satis inter nos statutum [13 1Kb] , hec duo humane anime simul et inseparabiliter ac semper inesse: scire et nescire. Scit enim, se esse rationabilem et intellectualem naturam; nescit autem, quid sit ipse intellectus et ipsa ratio. MAG. Non eras ergo, priusquam scires uel nescires te esse? DISC. Non; simul enim accepi esse, et cognoscere me esse, et intelligere, me ignorare, quid sum. MAG. Dic mihi, quando notitiam sui accipit homo, utrum in illa conditione, in qua omnes homines uniuersaliter facti sunt in primordialibus causis ante tempora secularia, an in ipsa generatione, qua in ordine temporum,  Deo soli cognito et predefinito, in hanc uitam procedit? DISC. In utrisque, ut arbitror: in una quidem generaliter in causis latenter, in altera uero specialiter in effectibus manifeste. Nam in illa primordiali et generali totius humane nature conditione nemo seipsum specialiter cognoscit, neque propriam notitiam sui habere incipit; una enim et generalis cognitio omnium est ibi, solique Deo cognita. Illic namque omnes homines unus sunt, ille profecto ad imaginem Dei factus, in quo omnes creati  sunt. Ut enim omnes forme uel species, que in uno genere continentur, adhuc per differentias et proprietates intellectui uel sensui cognite non succumbunt, sed ueluti quedam unitas nondum diuisa subsistit, donec unaqueque suam proprietatem et differentiam in specie indiuidua intelligibiliter uel sensibiliter accipiat: ita unusquisque in communione humane nature nec seipsum nec consubstantiales suos propria cognitione discernit, priusquam in hunc mundum suis temporibus, iuxta quod in eternis rationibus constitutum est, processerit. MAG. Quare ergo unusquisque mox, ut per generationem in hunc mundum prouenerit, non seipsum cognoscit? DISC. Penam preuaricationis nature in hoc manifestari non temere dixerim. Nam si homo  non peccaret, in tam profundam sui ignorantiam profecto non caderet; sicut neque ignominiosam generationem ex duplici sexu ad similitudinem irrationabilium animalium non pateretur, ut Grecorum sapientissimi certissimis rationibus affirmant [a 1Kb] . Ipse siquidem, qui solus absque peccato natus est [1 1Kb] in mundo, Redemptor uidelicet mundi, nusquam [2 1Kb] nunquam talem ignorantiam perpessus est, sed confestim, ut conceptus et natus est, et seipsum et omnia intellexit, ac loqui et docere [3 1Kb] potuit, non solum quia sapientia Patris erat, quam nichil latet, uerum etiam quia incontaminatam humanitatem acceperat, ut contaminatam purgaret; non quia aliam accepit preter eam quam restituit, sed quia ipse solus incontaminatus in ea remansit, et ad medicamentum  uulneris uitiate nature in secretissimis ipsius rationibus reseruatus [4 1Kb] . Tota quippe in totis periit [5 1Kb] , preter illum, in quo solo incorruptibilis permansit. Et quidem maximum exemplum gratie ipse est, non quia quid ex reatu humane nature indultum ei sit [6 1Kb] , sed quia solus omnium nullis precedentibus meritis in unitatem substantie uerbo Dei coniunctus est, in quo omnes electi, de plenitudine gratie eius accipientes, filii Dei et participes diuine substantie fiunt. MAG. Inerat ergo humane nature potentia perfectissimam sui cognitionem habendi, si non peccaret. DISC. Nil uerisimilius. Casus quippe illius maximus et miserrimus erat, scientiam et sapientiam sibi insitam descrere, et in profundam ignorantiam suimet et Creatoris sui labi, quamuis  appetitus beatitudinis, quam perdiderat, etiam post casum in ea remansisse intelligatur, qui in ea nullo modo remaneret, si seipsam et Deum suum omnino ignoraret. MAG. Perfectissima igitur [7 1Kb] cognitio et sui et Creatoris ei ante peccatum naturaliter  insita est, quantum cognitio creature et seipsam et causam suam potest comprehendere? DISC. Non aliter existimo [8 1Kb] . Nam quomodo imago esset, si in aliquo ab eo, cuius imago est, distaret, excepta subiecti ratione, de qua in superioribus libris diximus, dum de prototypo, hoc est, de principali exemplo eiusque imagine disputabamus, dicentes, ipsum Deum principale exemplum esse per seipsum, a seipso, in seipso, et a nullo creatum uel formatum uel conuersum subsistens, imaginem uero eius, que est homo, ab ipso creatam, nec per seipsam esse, nec a seipsa, nec in seipsa subsistere, sed ab eo, cuius imago est, accepit esse secundum naturam, et Deus esse secundum gratiam, cetera quoque omnia, que de Deo predicantur, de imagine eius predicari  posse, sed de Deo essentialitate, de imagine uero participatione? Nam et bonitas est et bona imago participatione summi boni summeque bonitatis, cuius imago est, eterna quoque et eternitas participatione illius eterni et eternitatis, a qua formata est, omnipotentia item participatione illius [9 1Kb] omnipotentie, a qua condita, et ad quam conuersa specificata est. Nam si humana natura non peccaret, eique, qui eam condiderat, incommutabiliter [10 1Kb] adhereret, profecto omnipotens esset. Quicquid enim in natura rerum fieri uellet, necessario fieret, quippe dum nil aliud fieri uellet, preter quod Creatorem sui fieri uelle intelligeret; Creatoris autem sui uoluntatem omnipotentem incommutabilem omnino intelligeret, si ei omnino adhereret, eumque  non desereret, ne sibi dissimilis esset, et cetera, que recta ratione de Deo eiusque imagine intelligi, uel cogitari, uel predicari possunt [11 1Kb] . MAG. Si ergo humane nature ante peccatum inerat et suimet perfecta cognitio, et Creatoris sui, quid mirum, si rationabiliter de ea intelligatur, plenissimam scientiam [12 1Kb] similium sui naturarum, ut sunt celestes essentie, et inferiorum se, ut est mundus iste cum rationibus suis intellectui succumbentibus, habuisse, et adhuc sola possibilitate et reipsa in summis hominibus habere? DISC. Clare intelligentibus non erit mirum, sed uerum et uerisimile. MAG. Magna laus est [13 1Kb] ac uera humane nature, imo etiam illius, qui sic eam creare uoluit. Quapropter de intellectu illius et cognitione similiter hoc quoque  accipiendum [14 1Kb] . Ut enim [15 1Kb] sapientia creatrix, quod est uerbum Dei, omnia, que in ea facta sunt, priusquam fierent, uidit, ipsaque uisio corum, que [16 1Kb] priusquam fierent, uisa sunt, uera et incommutabilis [17 1Kb] eternaque essentia est, ita creata sapientia,  que est humana natura, omnia, que in se facta sunt, priusquam fierent, cognouit, ipsaque cognitio eorum, que, priusquam fierent [1 1Kb] , cognita sunt, uera essentia et inconcussa est. Proinde ipsa notitia sapientie creatricis prima causalisque totius creature essentia recte intelligitur esse, cognitio uero create sapientie secunda essentia et superioris notitie effectus subsistit. Et quod diximus de prima et causali essentia in creatricis sapientie notione constituta, deque secunda et effectiua, que in anima humana subsistere non incongrue asseritur, de omnibus similiter, que circa essentiam totius creature dignoscuntur, incunctanter intelligendum est [2 1Kb] . Omne siquidem, quodcunque in humana intelligentia circa substantias rerum constituitur, ex ipsa notitia creatricis  sapientie per creatam [3 1Kb] sapientiam procedere, recta nature consideratio declarat. Constituuntur autem circa essentias quidem species sensibiles, quantitates, qualitates, loca, tempora, et similia, sine quibus essentia intelligi esse [4 1Kb] non potest. Quamobrem totum, quod uolumus suadere, breuiter sic [5 1Kb] possumus concludere: Quemadmodum intellectus omnium, que Pater fecit in suo uerbo unigenito, essentia eorum est, et cunctorum, que circa eam naturaliter intelliguntur, substitutio [6 1Kb] , ita cognitio omnium, que Patris uerbum in humana anima creauit, essentia est eorum, omniumque, que circa eam naturaliter dignoscuntur, subiectum. Et quemadmodum diuinus intellectus precedit omnia, et omnia est, ita cognitio intellectualis anime  precedit omnia, que cognoscit, et omnia, que precognoscit, est, ut in diuino intellectu omnia causaliter, in humana uero cognitione effectualiter subsistant. Non quod alia sit omnium essentia, ut sepe diximus, in uerbo, alia in homine, sed quod unam eandemque aliter in causis eternis [7 1Kb] subsistentem, aliter in effectibus intellectam mens speculatur; illic enim superat omnem intellectum, hic autem ex his, que circa eam considerantur, esse solummodo intelligitur; in utrisque uero, quid sit, nulli creato intellectui nosse licet. Nam si nosci posset [8 1Kb] , non omnimodo Creatoris sui imaginem in se exprimeret, qui ex his, quorum principium, et causa, et conditor est, cognoscitur tantum esse,  quid autem sit, omnem sensum et [9 1Kb] intellectum effugit. DISC. Nulla igitur creatura uel uisibilis uel inuisibilis conditionem hominis precedit, non loco, non tempore, non dignitate, non origine, non eternitate, et simpliciter nullo precessionis modo; ipsa uero cognitione et dignitate, non autem loco uel tempore precedit ea, que cum ea, et in ea, et infra eam creata sunt; his uero, quibus condignitate nature equalis est, celestibus uidelicet essentiis, concreata est. Nam et ipsa celestis essentie et  intellectualis est [10 1Kb] particeps; de angelica quippe humanaque essentia et natura [11 1Kb] scriptum est: Qui fecit celos in intellectu, ac si aperte diceretur [12 1Kb] : qui fecit intellectuales celos. Quapropter non facile occurrit ad intelligendum, si homo angelicis essentiis substantialiter concreatus sit, quomodo omnia uisibilia et inuisibilia in ipso condita sunt. Non enim rationi conuenire uidetur, ut et cum celestibus uirtutibus sue simul principium conditionis habeat, et ee [13 1Kb] in ipso create sint. MAG. Si intentus intellectualium et rationabilium naturarum reciprocam copulationem et unitatem inspexeris, inuenies profecto et angelicam essentiam in humana, et humanam in angelica constitutam. In omni siquidem, quodcunque purus intellectus perfectissime cognoscit,  fit, eique unum efficitur. Tanta quippe humane nature et angelice societas fuerat, et fieret, si primus homo non peccaret, ut utraque unum efficeretur. Quod etiam in summis hominibus, quorum primitie in celestibus sunt, fieri incipit. Et angelus quidem in homine fit per intellectum angeli, qui in homine est, et homo in angelo per intellectum hominis in angelo constitutum. Qui enim, ut dixi, pure intelligit, in eo, quod intelligit, fit. Natura itaque intellectualis et rationalis [14 1Kb] angelica in natura intellectuali et rationali humana facta est, quemadmodum et humana in angelica per reciprocam cognitionem, qua et angelus hominem intelligit, et homo angelum. Nec mirum. Nam et nos, dum disputamus, in nobismet inuicem efficimur. Siquidem dum intelligo  quod intelligis, intellectus tuus efficior, et ineffabili quodam modo in te factus sum. Similiter quando pure intelligis quod ego plane intelligo, intellectus meus efficeris, ac de duobus intellectibus fit unus, ab eo, quod ambo sincere et incunctanter intelligimus, formatus. uerbi gratia, ut ex numeris exemplum introducamus: senarium numerum suis partibus esse equalem intelligis; et ego similiter intelligo, et intelligere te intelligo, sicut et me intelligis intelligere. Uterque noster intellectus unus fit senario numero formatus, ac per hoc et ego in te creor, et tu in me crearis. Non enim aliud sumus, aliud noster intellectus; uera siquidem ac summa nostra essentia est intellectus contemplatione ueritatis specificatus.  Quod autem intellectus non solum cessentialibus sibi naturis, uerum etiam inferioribus conformari possit, dum eas amando intelligit seu sentit, sermo docet apostolicus, intellectuale nostrum [15 1Kb] diligere uisibiles formas prohibens [16 1Kb] , dicendo: Nolite conformari huic seculo. Hac itaque ratione reciproce intelligentie et angelus in homine, et homo in angelo, non abs re creari dicitur, et neque angelum precedere hominem ulla conditionis lege, ullo precessionis [17 1Kb] modo recte creditur et intelligitur,  quamuis nature angelice creationem prophetica narratio prius pronuntiet, ut multi uolunt, humane, uero posterius. Non enim, ut ait sanctus [1 1Kb] Augustinus in undecimo [2 1Kb] de Ciuitate Dei, credibile est, diuinam Scripturam in operibus sex primordialium et intelligibilium dierum conditionem celestium uirtutum omnino siluisse, sed uel in prima fronte Genescos, ubi scriptum est: In principio fecit Deus celum et terram, celi nomine earum facturam protulisse, aut paulo post, ubi ait: Et dixit Deus, fiat lux, et facta est lux. In alterutro namque loco predictus Pater angelicam conditionem insinuatam fuisse affirmat, et maxime in secundo. In primo quippe sub celi appellatione totius inuisibilis creature conditionem plus asserit significatam in informi materia,  quam angelice nature specialiter formationem. In eo uero quod scriptum est: Fiat lux, et facta est lux, celestium essentiarum formationem descriptam incuntanter asserit: quanquam aliorum sensum introduxerit, qui in hoc diuino precepto cuiusdam primitiue lucis sensibilis [3 1Kb] localisque in superioribus mundi partibus opinantur constitutionem; cui tamen sensui in Exemero suo acutissime repugnat. Quod autem dictum est: Et diuisit Deus [4 1Kb] lucem a tenebris, et uocauit Deus lucem diem, tenebras uero noctem, dupliciter uult intelligi: aut enim lucis uocabulo formatio creature angelice in specie propria, tenebrarum uero ipsius precedens origine, non tempore informitas adhuc imperfecte, aut diuisione [5 1Kb] lucis a tenebris segregatio atque differentia  illius partis angelice, que conditori suo incommutabiliter adheserat, meritoque sue obedientie beatitudinis prescia, ab ea parte, que in ueritate non stetit, sed sue superbie pena in tenebras ignorantie sui lapsus futuri, atque eterne miserie cecidit, significata [6 1Kb] est. Quisquis autem plenius hunc duplicem intellectum diuinissimi magistri nosse uelit, ipsius uerba in Exemero suo, et in prefato de Ciuitate Dei uolumine studiosus legat; que quoniam prolixa, et omnibus in propatulo sunt, huic nostre disputatiuncule superfluum mihi uisum est inserere. DISC. Prouide; non enim sanctorum Patrum sententie, presertim si plurimis note sint [7 1Kb] , introducende sunt, nisi ubi summa necessitas roborande ratiocinationis exegerit propter eos, qui, cum  sint ratiocinationis inscii, plus auctoritati quam rationi succumbunt.

10. Sed uelim per te nosse, quamobrem angelica constitutio ueluti in prima intellectuali die, hoc est, in prima prophetice contemplationis ordinatione narratur, postmodum uero interposita quaternaria sensibilis mundi theoria humana sexta contemplatione introducitur formatio: uel ut apertius [8 1Kb] dicam, quare non in primo introitu totius creature  contemplationis homo introducitur, sed eadem contemplatione sexies repetita in fine omnium introductus est? uidetur enim non solum angelica essentia, uerum etiam sensibilium rerum quadam dignitate, ut non dicam temporalitate, humanam precedere substitutionem [9 1Kb] . MAG. Quinimo in hoc maxime humane essentie super omnia, que sunt, manifestissime dignitas aperitur. Siquidem luce clarius datur intelligi, in omnibus, que ante constitutionem hominis narrantur, ipsum fuisse creatum, imo omnia in ipso constituta. Non enim alia ratione altiori fortassis [10 1Kb] in lucis uocabulo angelorum constitutio aperte non describitur, quippe non est dictum [11 1Kb] fiat angelus, uel [12 1Kb] faciamus angelum, quemadmodum expresse est scriptum: Faciamus  hominem, nisi ut intelligatur, in conditione lucis non minus hominis quam angeli creatam substantiam significatam fuisse [13 1Kb] . Porro si celestis essentie conditionis lucis uocabulo significate homo particeps est, quis [14 1Kb] rerum naturas [15 1Kb] recte intuentium non consequenter inspiciat omnia, que post lucis constitutionem narrantur, in homine creata esse, non solum secundum eorum cognitionem, uerum etiam secundum res ipsas, presertim dum incunctanter uideat, hunc mundum sensibilem propter hominem factum fuisse, ut ei preesset ut rex regno, et [16 1Kb] dominus domui, utque eo ad laudem Creatoris uteretur, nullis eius partibus subditus, sed supra eum, in nullo eius indigens, solo regimine superuectus. Non enim homo, si non peccaret, inter  partes mundi administraretur, sed eius [17 1Kb] uniuersitatem omnino sibi subditam administraret, nec corporeis his sensibus mortalis corporis ad illum regendum uteretur, uerum sine ullo sensibili motu uel locali uel temporali, solo rationabili contuitu naturalium et interiorum eius causarum, facillimo recte uoluntatis usu, secundum leges diuinas eternaliter ac sine errore gubernaret, siue in administratione partium, siue in administratione uniuersitatis. Si uero Creatorem deserendo ex dignitate sue nature in eum caderet, inter partes eius ignobiliter deputatus, diuina iustitia correctus, sue preuaricationis penas lueret. Proinde post mundi uisibilis ornatus narrationem introducitur homo ueluti omnium conclusio, ut intelligeretur, quod omnia, que ante ipsum condita  narrantur, in ipso uniuersaliter comprehenduntur. Omnis enim numerus maior minorem intra [18 1Kb] se numerum concludit. Nam si hominis conditio primitus in narratione conditarum rerum siue uisibilium siue inuisibilium aperte [19 1Kb] indicaretur, cetera omnia, quorum conditio narrationis ordine creationem ipsius sequeretur [20 1Kb] , extra naturam [21 1Kb] eius subsistere non immerito uiderentur. Iam uero quoniam in fine omnium diuinorum [22 1Kb] operum introducitur,  omnia diuina opera in ipso subsistere et comprehendi manifestantur. Et quidem celestes essentias, hoc est angelicas, duobus modis in ipso esse diximus [1 1Kb] ; uno quidem, quo cessentialis, hoc est cointellectualis [2 1Kb] et corrationalis ei [3 1Kb] est, preter quod terrena hec habitatio mortalis corporis post peccatum impedit; altero uero, quo per mutuam cognitionem sibi inuicem inseruntur ita, ut et angelus in homine ueluti homo, et homo in angelo ueluti angelus, reciproco intellectu adunati, simplicique ueritatis contemplatione formati procreantur [4 1Kb] . Quid de operibus secunde prophetice contemplationis dicam? Nonne firmamentum, hoc est simplicium elementorum soliditas, que [5 1Kb] inter aquas primordialium causarum superiores, et mutabilitates  [6 1Kb] corporee corruptibilisque nature inferiores, temporibus et locis per generationem et solutionem fluctuantes facta est, in humana essentia substitutum cognoscimus? Quis enim humanam naturam perspicue considerans, non catholica mundi elementa in ea reperiat? Quid de operibus tertie lucis estimandum? Nunquid stabilitas substantie, aride uocabulo significata, et mutabilium accidentium instabilitatis, aquarum inundationibus intellecta, et hec a se inuicem naturali differentia discreta, in homine intelliguntur, insuper etiam uita illa, que herbarum surculorumque diuersas species et nutrit, et auget, et uiuificat, intra partes humane nature connumeratur? Et quoniam prima die in conditione lucis principalis pars hominis ac sublimissima lux,  intellectus uidelicet et ratio, in consortio angelice nature constituta est, secunde lucis illius, hoc est exterioris sensus, ad uisibilium rerum recipiendas formas, et species, et qualitates, et quantitates facti, quarta die prophetice theorie ordo rationabiliter conditionem introduxit [7 1Kb] . Exterior namque sensus, exteriorum rerum internuntius, quamuis proprie et naturaliter ad animam pertineat, corpori tamen deputatur, quoniam per corporis instrumenta uim suam exercet. Pulchre itaque illius sensus [8 1Kb] , qui corpori ex quattuor mundi elementis composito attribuitur, conditionem quarto loco conditionis rerum prophetica theoria constituit. Quoniam uero ipsius sensus triplex modus est, quorum primus,  qui sine ulla erroris occasione species rerum sensibilium animo internuntiat tam preclare, ut facillime ac sine ullo labore ipsas species iudex animus planissime omni caligine remota discernat: ac per hoc non immerito [9 1Kb] luminare maius appellatur; ipse siquidem animum non fallit, ac ueluti clarissimus sol omnes sensibiles species detegit, rationique patefacit. Secundus uero modus est [10 1Kb] , qui ueluti luminare minus dicitur, ille, per quem sepissime  animus fallitur, ueluti in quibusdam nocturnis [11 1Kb] lucubrationibus ambiguus atque errabundus, ut non facile de his, que per sensum recipit, rectum iudicium proferre possit; huiusmodi exempla sunt remus in aqua quasi fractus, auersa facies in speculo [12 1Kb] , motus nauigantibus turrium, imago uocum, que a Grecis uocatur, et mille huiuscemodi [13 1Kb] species falsitatum omnibus corporeis sensibus naturaliter adherentium, quas discernere ex uera specie rationabilis anime iudicium laboriosissime et solertissime sudat. Hec enim non in rerum natura, sed in sensibus formantur, ac sepe animum fallunt, et in errorem mittunt, falsa uera esse approbantem [14 1Kb] . Tertius modus est [15 1Kb] , qui multipliciter et cumulatim sensibilium formarum numeros  animo infundit, dum [16 1Kb] ueluti innumerabilium stellarum ex sphera sensibilis nature, innumerabilium specierum uariis ordinibus celata, choros [17 1Kb] accipit, in tantum mixtarum [18 1Kb] phantasiarum diffusionibus perturbatus, ut aut uix, aut nunquam de eis sine errore [19 1Kb] ualeat iudicare, sed quibusdam argumentationibus utens [20 1Kb] ueri quodammodo similia, ac ueluti de incertis certa proferre conatur probamina [21 1Kb] , et nec semper eodem modo de minutissimis uisibilium rerum rationibus disputat; aliquando quippe clarius ueritatique propinquius, ut splendide stelle, aliquando obscurius et a ueritate longius, ut obscure, aliquando obscurissime et ab ipsis rebus longissime, ut uix apparentes, opiniones quasdam depromit; ideoque sensuum tertia uis diuersis stellarum prefulsionibus significatur.  Triplex itaque [22 1Kb] sentiendi modus in triplici celestium luminarium ordine constituitur. Quod enim sol est in mundo, hoc est clarissimus et non fallens sensus in homine [23 1Kb] ; quod [24 1Kb] luna, hoc est ambigua phantasia ac [25 1Kb] ueluti dubia lux animi sentientis; quod [26 1Kb] stelle, hoc est incomprehensibiles et minutissimi phantasiarum numeri ex innumerabilibus et incomprehensibilibus corporalium rerum speciebus procreati. Et ne mireris, que in humana natura uidentur, sensus dico corporeos, per maiora mundi, hoc est, per celestia corpora significari; uerissima quippe ratio incunctanter nos docet, unum hominem et singulariter unum maiorem esse uniuerso mundo uisibili, non mole partium, sed harmonie rationabilis nature dignitate. Nam si melior  est anima uermiculi, ut sanctus Pater Augustinus edocet, quam corpus solare totum mundum illustrans; uita siquidem extrema, qualiscunque sit, primo corpori pretiosissimoque dignitate essentie preponitur: quid mirum, si omnia totius mundi corpora humano sensui postponantur? Primum quidem ratione illa, qua preponitur causa naturalis his, que propter eam naturaliter fiunt; et quidem sensibilia  propter sensum facta, non autem sensus propter sensibilia, nemo sapientum dubitat; deinde quod uera ratione preponitur dignitate nature, quod iudicat, ei, quod iudicatur. Sensus autem de sensibilibus, non uero sensibilia de sensibus iudicare, nulli naturas rerum pure speculanti est ambiguum. Huc accedit, quod sensus non nisi in substantia uitali, in qua manifestissimus motus uite est, constituitur sensibilia uero, in quantum corpora sunt, quoniam extremum in creaturis obtinent locum, nec semper motum uite aperte demonstrant. Sensibilium quippe quedam sunt, in quibus aut uix uitalis motus apparet, aut nunquam. Postremo nullum sensibile uita est, quamuis [1 1Kb] uita moueri uideatur: sensum uero non solum uiuere, uerum etiam substantiali  inesse uite [2 1Kb] , ipsa docet natura. Et si quantitas et magnitudo corporee molis in rebus sensibilibus laudatur, laudabilior est ipsa quantitas et magnitudo uirtutis, que in sensibus substituta est. uide, quanta uis est in sensu oculorum ad lustranda in infinitum lucida spatia, ad formandas in se diuersas et innumerabiles species corporum, colorum, figurarum, ceterorumque, quorum phantasie per hunc sensum memoriam ingrediuntur. Quid de uirtute audiendi dices? Tantas quippe uoces simul sonantes, et inter se discrepantes simul potest auditus in seipsum haurire atque discernere. In hunc modum quisquis reliquos sensus inspexerit, mirabiles ineffabilesque eorum uirtutes contemplabitur. Hinc datur intelligi, quemadmodum uniuersitatis condite intelligibiles  rationes, in quantum intelligi possunt, in hominis intellectu create sunt, ita eiusdem uniuersitatis sensibiles species et quantitates et qualitates, in quantum sentiri possunt, in humano sensu conditionis sue causas constituunt atque subsistunt. Sed quoniam ipse sensus non homini tantum, sed et ceteris animalibus naturaliter inest, propterea et aliam patitur distributionem. Tribuitur enim et reptilibus maris et uolatilibus celi quinta [3 1Kb] prophetica contemplatione. Nec immerito, cum et ipse sensus, qui quinto die nature rerum inseritur, quinquepertitus sit. Terrenis quoque animalibus sexta die copulatur, ea intentione, ut opinor, quoniam ipsa maiorem cognationem cum homine, qui sexta die factus est, uidentur  habere, quam que de aquarum natura producta sunt. Ipse itaque homo, cuius conditio in predictis diuine operationis contemplationibus per singula latenter insinuatur, quoniam in ipso et cum ipso predicta omnia condita sunt, non per moras temporum, sed ordinatione causarum in effectus suos manantium, in fine totius uniuersitatis manifeste formatur, senaria repetitione prophetice theorie peracta, ut eo numero non solum perfectio humane nature, uerum etiam omnium, que ante ipsam explicata sunt, in ea conditio significaretur,  Scriptura dicente: Et dixit Deus: Faciamus hominem ad imaginem et similitudinem nostram, et presit piscibus maris, et uolatilibus celi, et bestiis, uniuerseque creature, omnique reptili quod mouetur in terra. Et creauit Deus hominem ad imaginem suam, ad imaginem Dei creauit illum. Ubi primo notandum, quod in conditione omnium, que ab initio creature in predictis quinque intellectualibus diebus narrantur, diuine nature superessentialis unitas et ineffabilis Trinitas [4 1Kb] , uel, ut ait sanctus Dionysius Areopagita, summe bonitatis fecunditas aperte non est expressa. Quamuis in eo, quod scriptum est: In principio fecit Deus celum et terram, Patris et Filii personas significari non incongrue intelligitur: Dei quidem uocabulo Pater, principii uero uerbum,  et paulo post Spiritus sanctus introducitur, ubi dictum est: Et Spiritus Dei fouebat aquas; ac sic in conditione primordialium causarum sancte Trinitatis suadetur proprietas. In processionibus etiam ipsarum causarum in formas et species suas eandem Trinitatem Scriptura commemorare inspicitur. uerbi gratia: Dixit Deus: Fiat lux, Dei nomine Patrem, uerbo autem sensibili, quod est dixit, unigenitum et superintelligibile eius uerbum, in quo et per quod fecit, que sunt, omnia. Ubi uero dicit, [5 1Kb] : Et uidit Deus lucem quia bona est, Spiritum sanctum insinuat. Id ipsum in ceteris quoque diebus facit, ubicumque addit: Et uidit Deus, quod esset bonum. Sexta uero die dum homo formatur, et unitas diuine nature, et trinitas apertissime predicatur: unitas quidem dicendo et  ait, ut subaudiatur Deus, uel [6 1Kb] sicut aperte Septuaginta interpretati sunt, et dixit Deus, plurali autem uerbo, quod est faciamus, tres substantie unius essentie, uel ut usitatius Latini uolunt, tres persone unius substantie exprimuntur. Nec immerito. Ubi enim imago conditur, ibi principale exemplum, cuius imago est, apertissime aperitur.

11. Sed quoniam homo, dum [7 1Kb] sit unus, ueluti ex multis partibus compositus est; constat enim ex corpore, hoc est ex formata materia sensibili et anima, hoc est sensu et ratione, et intellectu, et uitali motu: queritur, utrum per omnes suas partes ad imaginem Dei homo [8 1Kb] factus est, an secundum eas solummodo, que in eo excelsioris uel excellentissime  nature sunt. Et quid tibi uidetur de tali negotio, si libet, edissere. DISC. De hac questione omnes fere sacre Scripture expositores non tacent. Et primum quidem unanimiter perhibent, hominem, in quantum corpus est, ad imaginem Dei non esse factum; Deus quippe incorporeus est, nichilque corporalitatis ei inest, uel accidit. Utrum uero secundum animam [9 1Kb] , hoc est secundum omnes partes, que intelliguntur in anima, ad imaginem Dei conditus est, an secundum precellentes solummodo, studiosissime a spiritualibus uiris est [10 1Kb] quesitum, et ad hoc peruentum,  non alibi nisi secundum excellentissimam sui partem, intelligibilem uidelicet, diuinam imaginem exprimi. Que pars ueluti triformis intelligitur, in intellectu plane, et ratione, et sensu interiori, de quibus in [1 1Kb] superioribus libris multa inter nos alternata sunt. Illa siquidem uita, qua corpus administratur [2 1Kb] , et qua anima humana nutritiue et auctiue uite, que herbis et arboribus specialiter attributa est, communicare uidetur, sensus quoque exterior et quinquepertitus, quo irrationabilibus animalibus homo communicat, quamuis ad partes anime pertinere intelligantur [3 1Kb] , eis [4 1Kb] tamen inesse imaginem Dei multi sapientes abnegant. Sed dum ipsa ratio humanam animam diligentius conspicatur, simplicissime nature eam reperit, totamque per  totum in seipsa, et nullo modo in aliqua sui parte dissimilem sui, uel inferiorem, uel superiorem seipsa in ullo eorum, que in ipsa essentialiter esse intelliguntur. Tota quippe, ut predictum est [5 1Kb] , corpus suum administrat, nutrit, auget [6 1Kb] ; tota sentit in sensibus; tota rerum sensibilium phantasias recipit; tota in occursoribus numeris, qui primi phantasias sensibilium suscipiunt; tota in progressoribus, qui eas introducunt; tota in recordabilibus, qui easdem [7 1Kb] memorie commendant, tota in tota memoria, tota super totam memoriam, siue rerum sensibilium siue rerum intelligibilium. Ac per hoc non illius partium diuersitas, si tamen partes in ea esse dicendum est [8 1Kb] , sed administrationum ac motuum uarietas dignoscitur; motus quippe eius partes eius sunt, qui  diuersas intelligentias in anima faciunt. Ipsa siquidem in seipsa tota ubique est et indiuidua; motus tamen ipsius, quos etiam numeros animales uocant, quia in anima sunt, diuersis appellationibus significantur. Dum enim circa [9 1Kb] Creatorem suum, super [10 1Kb] seipsam [11 1Kb] et super totius creature intelligentiam, contemplatiuo motu uersatur, intellectus seu mens seu animus; dum rationes rerum ueluti secundo motu naturali inuestigat, ratio; dum inuenit eas et discernit atque definit, sensus interior; dum rerum sensibilium phantasias per organa corporalium sensuum recipit, sensus exterior, non quod sit ipse substantialiter sensus exterior anima, sed quod per ipsum rerum sensibilium formas et species sentit; magna enim differentia est inter naturam simplicis  animi, et corporalium instrumentorum multiplicem uarietatem; dum corpus administrat nutriendo illud et augendo, uitalis motus meruit appellari, dum sit ipsa simplicissime [12 1Kb] et indiuidue et impartibilis [13 1Kb] essentie, et [14 1Kb] nec minor in minoribus suis officiis, nec maior in maioribus, nec maxima in maximis, sed in omnibus sibimet equalis est, ut magnus ille  Gregorius Nysseus asserit in sermone de imagine.

Hinc datur intelligi, totam animam humanam ad imaginem Dei factam, quia tota intellectus est intelligens, tota ratio disputans, tota sensus in interiori sensu et sentiens, tota uita et uiuificans. Duobus autem modis maxime humanam animam ad imaginem Dei factam cognoscimus: primo quidem, quod, sicut Deus per omnia que sunt diffunditur, et a nullo eorum potest comprehendi, ita [15 1Kb] anima totum sui corporis organum penetrat, ab eo tamen concludi non ualet; secundo uero, quod quemadmodum de Deo predicatur solummodo esse, nullo modo autem definitur quid sit, ita [16 1Kb] humana anima tantummodo intelligitur esse, quid autem sit, nec illa ipsa, nec alia creatura intelligit. Sicut prefatus Gregorius in undecimo capitulo predicti sermonis de imagine [17 1Kb] ,  corporeos sensus ab animi natura discernens, explanat ipsum animum, incomprehensibilem affirmans. Quid igitur est, inquit, animus secundum sui naturam, qui sensuum uirtutibus seipsum impertitur, et per singulas conuenienter eorum, que sunt, scientiam recipit? Nam quia aliud quid preter sensus est, non arbitror quempiam sapientium dubitare. Si enim id ipsum esset, sensui ad unum omnino haberet secundum [18 1Kb] sensum operum societatem; eo quod simplex quidem ipse est, nil autem uarium in simplo [19 1Kb] consideratur. Nunc [20 1Kb] uero omnibus comparatis aliud quidem tactum esse, aliud olfactum, aliis similiter absque communione ad se inuicem dispositis, quoniam equaliter unicuique et conuenienter adest; alterum quid  oportet omnino ipsum animum preter sensum substituere per naturam, ne quis uaria intellectuali simplicitati commisceat. Quis cognouit animum Domini, ait Apostolus. Ego autem preter hoc dico: quis suum animum intellexit? Dicant, qui Dei naturam inter ea, que in eorum comprehensione sunt, faciunt, si seipsos intellexerunt [21 1Kb] , si [22 1Kb] sui animi naturam cognouere? Multum fortassis [23 1Kb] partibilis quidam [24 1Kb] est, multumque compositus. Et quomodo intellectuale in compositione est? Aut quis modus est diuersorum generum concretionis? Sed simplex [25 1Kb] et incompositus, quomodo in multipliciter partitam sensualitatem diuiditur, quomodo in singularitate uarium, quomodo [26 1Kb] in uarietate unum? Sed cognoscens eorum, de quibus dubitatur, solutionem, in ipsam Dei uocem [27 1Kb] recurro. Faciamus enim,  inquit, hominem ad imaginem et similitudinem notram [28 1Kb] . Imago donec in nullo eorum, que in principali intelliguntur exemplo, deficiat, proprie est imago; si uero in aliquo ex similitudine principalis exempli excesserit, in illa parte imago non est. Non [29 1Kb] ergo quoniam in his, que circa diuinam considerantur naturam, incomprehensibilitas essentie est, necessarium  erit, eum, qui sortitur imaginem, omnem [1 1Kb] ad principale exemplum imitationem habere. Si enim imaginis natura principale exemplum comprehenderit, super [2 1Kb] comprehensionem erit; si contrarietas eorum, que considerantur, inuenitur, quod oportet [3 1Kb] , peccatum imaginis reprehenditur. Quoniam uero scientiam fugit ipsa nostri animi [4 1Kb] natura, que est secundum imaginem conditoris, diligentem ad id, quod ei superponitur, habet similitudinem eo, quod secundum seipsam est incognitus, incomprehensibilem naturam characterizans. Idem in tertio decimo capitulo: Quoniam pulcherrimum omnium et excellentissimum bonum ipse Deus est, ad quem omnia respiciunt, quecunque boni habent desiderium: propterea dicimus etiam animum [5 1Kb] sic [6 1Kb] ad imaginem formosissimi factum, quatenus ad  principale exemplum similitudinem participarit, quantum quidem ipsum in bono licet permanere. Si uero quodammodo extra hoc fuerit, pulchritudine illius, in quo erat, denudatur. Sic quidem dicimus similitudine principalis exempli pulchritudinis animum ornari, ueluti quoddam speculum charactere apparentis in eo [7 1Kb] formatum: iuxta eandem analogiam etiam [8 1Kb] administratam a se naturam habere animum arbitramur, pulchritudineque, que ab illo est, ipsam ornari, ueluti quoddam speculi speculum factam, tenerique ab ipso [9 1Kb] et comprehendi materiale substantiale [10 1Kb] , hoc est, materialem substantiam, circa quam consideratur natura. Hoc autem propterea dicit, quod circa materiam proprie inspicitur [11 1Kb] natura, quia natat, donec formam, qua stabilitetur [12 1Kb] , materia inueniat. Si ergo habetur,  inquit [13 1Kb] , ab altero alterum, per omnia corrationabiliter ipsa ueri boni societas deducta [14 1Kb] per id, quod supponitur, id, quod consequens, formificat, hoc est, per animum [15 1Kb] materiam format. Cum uero efficitur huius optime connaturalitatis dispersio, et ad contrarium, quod superius est, inferius fiat, tunc ipsius materie desolate ex natura, hoc est naturali ordine redarguitur [16 1Kb] deformitas. Deformis [17 1Kb] enim res quedam est per seipsam materia ordine nature mutato [18 1Kb] , et ipsius deformati concorrumpitur [19 1Kb] pulchritudo nature, in qua per animum formatur, ac sic in ipsum animum turpitudinis materie per naturam distributio efficitur, ut non iam Dei imaginem in charactere figmenti consideres. Nam ueluti quoddam speculum retro bonorum formam, se animus faciens [20 1Kb] proiicit  quidem fulgoris summi [21 1Kb] boni notitias, materie uero deformitatem in seipsum absorbet, et hoc modo fit mali generatio per priuationem boni subtexta. Bonum uero omne [22 1Kb] est, quodcunque consequitur, quod primum bonum proprie habet; quodcunque uero extra illam  copulam et similitudinem, que ad illud est, efficitur, expers boni omnino est. Si ergo unum quidem iuxta consideratam rationem bonum est [23 1Kb] , quod uere est, animus autem ad imaginem boni factus [24 1Kb] , etiam ipse habet bonus esse; natura uero corporis [25 1Kb] , que ab animo continetur, ueluti quedam imago imaginis est. Ex his ostenditur [26 1Kb] , quia materiale nostrum constituitur quidem et comprehenditur, cum ex natura animi [27 1Kb] administratur; soluitur uero iterum et decidit, cum a continente animo et comprehendente separatur, et ab ipsa ad bonum connaturalitate dispergitur. Hoc autem non aliter efficitur, quam cum nature ad contrarium fit conuersio, dum desiderium non ad bonum, sed ad id, quod formantis indiget, intuetur. Necesse est enim, omnem materiam per egestatem proprie forme ad aliquid  inhonestum ac deforme simulandum conformari [28 1Kb] . Et paulo post: Ac per hoc consequens contemplatio rationi occurrit, per quam discimus, in humana concretione a Deo quidem animum administrari, ab illo autem materialem nostram uitam, dum in natura, hoc est, in imagine animi manet; si autem auersa fuerit a natura, etiam ab ipsa, que est per animum, operatione alienari. Proinde si quis predicti theologi uerba intentius [29 1Kb] perspexerit, per totum sermonis de imagine textum inueniet constitutionem totius hominis in tribus quibusdam, quibus naturalis ordo contexitur [30 1Kb] , ueluti compositis concretam: in animo uidelicet, et uitali motu, quem ipse aliquando fluxilem, aliquando materialem uitam appellat, et in [31 1Kb] materia formata [32 1Kb] , ita ut totus homo animo, et  materiali uita, et ipsa materia constare intelligatur. Et animus quidem, in quo tota anime uirtus constat, ad imaginem Dei factus, et summi boni speculum, quoniam in eo diuine essentie incomprehensibilis forma ineffabili et incomprehensibili modo resultat. Materialis autem uita, que specialiter circa materiam uersatur, et propterea materialis dicitur, quia mutabilitati materie, id est, corporis adheret, imago quedam animi est, et, ut ipse dicit, speculum speculi; ita ut animus diuine nature forma sit, uitalis autem motus, qui etiam materialis uita uocatur, cum ipsa materia [33 1Kb] forma sit animi, ac ueluti secunda imago, per quam animus etiam [34 1Kb] materie speciem prestat. Ac per hoc quadam ratione per humane nature consequentiam totus homo ad imaginem  Dei factus non incongrue dicitur, quamuis proprie et principaliter in solo animo imago subsistere intelligatur, eo ordine, ut animus quidem a Deo, nulla alia creatura interposita [35 1Kb] , uitalis autem motus ab animo, postremo per uitalem motum [36 1Kb]  ab animo [1 1Kb] materia formationis sue [2 1Kb] causam accipiat: ita ut materia uitalem motum sequatur, uitalis motus animum, animus ipsum Deum, ad quem conuersus nature sue integritatem et pulchritudinem custodit, auersus uero ab eo, et seipsum, et que sibi subiecta sunt, materialem uitam dico, ipsamque materiam dissipat atque deformat. Sed ipse uitalis motus non paruam questionem gignit. Queritur enim, utrum ad substantiam hominis pertineat, necne. Et si non pertinet, cur imago imaginis dicitur, hoc est, imago animi, et qua ratione per ipsum materie animus prestat formam? Si autem substantialiter talis uita inest homini, quare homo ex anima solummodo et corpore constare perhibetur, et quare soluta materia illa uita in nullo intelligitur?  Non enim in materia manet, que iam omni motu uitali deseritur, dum presentia substantialis uite, que anima est, priuatur. Nec in anima subsistere dignoscitur, que post regimen corporis nullum ad materiam motum patitur. Quapropter non incongrue, ut opinor, uitalis motus [3 1Kb] talis ratio reddenda est, ut nichil aliud sit ipse preter quandam copulam et iuncturam corporis et anime, qua [4 1Kb] sibi inuicem adherent, et per quam corpus ab anima formatur [5 1Kb] , uegetatur, et administratur, siue uigilando, siue dormiendo, siue anima intendat, quid [6 1Kb] in corpore peragat, siue a sensibus recedat, et in se [7 1Kb] ipsa quiescat ac ueluti oblita sit [8 1Kb] corporis sui. Illud tamen ineffabili quodam silentio administrare non desinit, alimenta, quibus corpus nutritur et  custoditur, singulis quibusque partibus distribuens. Separatis autem utrisque, corpore uidelicet et anima, uitalis ille motus omnino interit. Non enim uiuit, nisi habeat, quod moueat, hoc est, nisi habeatur, quod per eum moueatur, quia nichil aliud subsistit, nisi motus animi [9 1Kb] corpus regentis. Dum autem moriens [10 1Kb] desinit mouere uel moueri, motus omnino in eo [11 1Kb] perit. Totius enim motus terminus est quies moti uel [12 1Kb] mouentis. Quiescente igitur anima corpus suum mouere, totus uitalis motus, hoc est, tota materialis uita esse desinit. Hinc idem beatus Gregorius in quarto decimo [13 1Kb] capitulo: Materialis, inquit, et fluxilis hec corporum uita, semper motu proueniens, in hoc habet essendi  uirtutem, in non stante unquam motu. Ut enim quidam fluuius, iuxta suum ruens impetum, implere quidem uallem ostenditur, per quamcumque consequitur, ferri non tamen in eadem aqua circa eundem semper locum cernitur, sed illa quidem subter lapsa cucurrit, illa uero desuper [14 1Kb] fluxit: sic et materiale huius uite per quendam locum [15 1Kb] , motum, fluxumque uicissitudinum successionis continuitate permutatur,  ut nunquam post mutabilitatem stare possit; sed impotentia quiescendi incessabilem habet alternum per similia motum. Si autem aliquando motus cessauerit, omnino etiam essendi quietem habebit, hoc est omnino esse cessabit. At si uis cognoscere, quod animus in nulla parte corporis concludatur, dum totum corpus presentia sui administrat [16 1Kb] , et ubique in omnibus, quibus administrat, totus est, audi eundem in eodem sermone decimo quinto [17 1Kb] capitulo. Nobis, inquit, sermo erat propositus ostendere, non in parte corporis animum detineri [18 1Kb] , sed totum equaliter attingere, consequenter nature subiecte partis motum operans. Est autem, ubi etiam naturales affectus animus subsequitur, ueluti minister factus. Nam sepe precipit [19 1Kb] ipsi [20 1Kb] corporis natura, et contristati  sensum et letantis concupiscentiam animo imponit, ita ut ipsa quidem prima prestet principia, uel [21 1Kb] ciborum appetitum, uel cuiusdam omnino eorum, que secundum delectationem sunt, desiderium ingerens: animus uero tales impetus accipiens, suis cogitationibus occasiones ad id, quod desideratur, cum corpore exquirit. Hoc autem non in omnibus est, sed solummodo in his, qui plus captiui disponuntur, qui rationem seruire facientes desideriis nature corporee [22 1Kb] , per auxilium mentis libidini, que per sensus est, seruiliter blandiuntur. In perfectioribus uero non sic efficitur. Imperat enim animus ratione, et non patitur [23 1Kb] , quod utile est eligens, natura autem e uestigio sequitur precipientem animum [24 1Kb] . Quoniam [25 1Kb] uero tres secundum uitalem uirtutem differentias ratio inuenit,  primam quidem nutritiuam sine sensu, secundum uero [26 1Kb] nutritiuam quidem et sensitiuam [27 1Kb] , expertem uero rationabilis operationis, item tertiam rationabilem et perfectam, perque omnem uirtutem penetrantem [28 1Kb] , ut et in illis sit, etsi intellectuali [29 1Kb] plus possideat, nemo ex his opinetur, tres animas commixtas esse in humana concretione, in propriis circumscriptionibus consideratas [30 1Kb] , ita ut conformatione multarum animarum humanam esse arbitretur, sed uera quidem perfectaque [31 1Kb] anima una in natura est, intellectualis et immaterialis, que per sensus materiali copulatur nature. Materiale autem omne in conuersione et mutabilitate positum est: si quidem animantem uirtutem participauerit, iuxta incrementum mouebitur; si uero uitali operatione  deciderit, motum in corruptionem resoluet. Neque igitur sensus absque materiali essentia, neque intellectualis uirtutis sine sensu fit operatio. In sexto decimo [32 1Kb] quoque capitulo eundem sensum repetit, dicens: In parte quadam eorum, que in nobis sunt, animus non comprehenditur, sed equaliter in omnibus et per omnia est: neque extrinsecus comprehendens, neque intrinsecus comprehensus; hec enim  in uasis [1 1Kb] , in cadis, seu aliis quibusdam corporibus sibi inuicem impositis proprie dicuntur, ipsa autem intellectualis ad corporale societas ineffabilem et in intelligibilem [2 1Kb] habet contactum; neque intus existens, non enim in corpore incorporale tenetur; neque extra comprehensum, non enim circumprehenditur incorporale, sed secundum quendam modum superrationabilem et inintelligibilem appropinquat animus nature, et coaptatus in ipsa et circa ipsam consideratur; neque intus positus, neque circumplexus: sed quomodo, non est dicendum neque intelligendum, preter hoc, quod iuxta proprium ordinem ipsius permeabilis nature etiam animus efficax fit [3 1Kb] . Si autem aliquod delictum circa ipsam contigerit, secundum illud motus intelligentie titubat. Ac si aperte diceret: si organum  corporis in aliquo deliquerit, hoc est, in aliquo defecerit, et integritatem sue naturalis constitutionis aliqua occasione corruptam habuerit, motus intelligentie, id est motus animi, in ea parte, que in organo corrumpitur, titubat, hoc est, administrationis sue uirtutem manifestare non potest; non quod ille animus deficiat, sed quod illa pars corrupta animi uirtutem recipere non ualeat.

12. Quoniam uero necessarium est, humanam naturam diligenter considerare, indubitanterque discernere, quid in ea ad imaginem Dei et similitudinem, hoc est ad imaginem similem, creatum sit, et quid similitudine diuine imaginis longe in ea distat, eiusdem sanctissimi [4 1Kb] et sapientissimi magistri, Gregorii uidelicet, uerba inserere placuit. Ait ergo in  decimo septimo [5 1Kb] capitulo sermonis de imagine: Recipiamus iterum diuinam uocem: Faciamus hominem ad imaginem et similitudinem nostram. Quomodo parua et indigna magnanimitate hominis ex his, que extra sunt, quidam imaginauere comparatione ad hunc mundum, quasi in ipso existeret, hominem magnificantes? Dicunt [6 1Kb] enim, hominem , id est [7 11Kb] , paruum mundum esse, ex iisdem, quibus uniuersus [8 1Kb] elementis consistit. [9 1Kb] Nam qui ornamento nominis talem laudem humane donant nature [10 1Kb] , obliti sunt semetipsos, in proprietatibus, que circa culicem et murem sunt, uenerabilem hominem facientes. Etenim et in [11 1Kb] illis ex his quattuor concretio est, eo quod omnino in unoquoque [12 1Kb] existentium corporum aut ex pluribus aut ex pluribus aut minoribus quedam portio circa animal [13 1Kb]  consideratur eorum, sine quibus consistendi aliquid ex his, que sensum participant, naturam non habet. Quid igitur post mundi charactera et similitudinem arbitrandum est esse hominem celo pretereunte, terra mutata, omnibusque, que in his comprehenduntur, cum transitu comprehendentis mundi [14 1Kb] pretereuntibus?  Sed in quo iuxta ecclesiasticam rationem humana magnitudo est, non in ipsa ad creatum mundum similitudine, sed in ipso, quod secundum imaginem nature creatoris [15 1Kb] factus [16 1Kb] est. Que est igitur [17 1Kb] imaginis ratio, merito dices. Quomodo assimilatur incorporeo corporale? Quomodo sempiterno temporale, immutabili, quod per conuersionem mutabile est, impassibili et incorruptibili passibile et corruptibile, puro ab omni malitia, quod semper ei cohabitat et ad eam conuertitur? Multa enim medietas est illius animi, diuini scilicet [18 1Kb] , qui est principale exemplum, et illius, qui secundum imaginem factus est. Imago siquidem si habuerit ad principale exemplar similitudinem, proprie illud etiam nominatur. Si uero imitatio ab eo, quod preponitur, distauerit, aliud aliquid, et non imago illius  illud est [19 1Kb] . Quomodo ergo homo, mortale hoc et passibile citoque deficiens, immortalis ac pure semperque existentis nature est imago? Sed ueram de hoc rationem sola [20 1Kb] nouerit aperte, que uere est, ueritas. Nos uero, quantum capimus, speculationibus quibusdam et opinionibus, quod uerum est, inuestigantes, hec de questionibus susceptis dicimus. Neque diuinus mentitur sermo, secundum imaginem Dei fieri hominem dicens, neque miseria [21 1Kb] humane nature usque ad infelicitatem [22 1Kb] beatitudini impassibilis uite assimilatur. Necesse enim est e duobus alterum fateri. Si quis comparat Deo quod nostrum est, aut passibile est [23 1Kb] diuinum, aut impassibile humanum, ut ex equalibus similitudinis ratio in utrisque comprehendatur. Si autem neque diuinum passibile, neque nostrum extra  passionem est [24 1Kb] : igitur que alia relinquitur ratio, per quam ueridicam dicimus diuinam uocem, que ad imaginem [25 1Kb] Dei factum fuisse hominem dicit? Non ergo [26 1Kb] ipsa nobis recipienda est sacra Scriptura? Fiat itaque quedam ex his, que scripta sunt, ad id, quod queritur a nobis, manuductio. Postquam dixit: Faciamus hominem secundum imaginem [27 1Kb] , et in talibus faciamus, infert hunc sermonem: quia fecit Deus hominem, secundum imaginem Dei fecit eum [28 1Kb] , masculum et feminam fecit eos. Dictum est igitur iam et in his, que coram sunt, quia ad solutionem heretice impietatis talis sermo prenuntiatus est, ut discentes, quia fecit hominem unigenitus Deus secundum imaginem Dei, nulla ratione diuinitatem Patris et Filii [29 1Kb] segregemus, fideli diuina Scriptura Deum utrumque  nominante, eum uidelicet qui fecit hominem, et eum ad cuius imaginem factus est. Sed de hoc quidem sermo dimittatur. Ad propositum uero [30 1Kb] conuertenda est questio, quomodo diuino et beato illi miserum hoc simile [31 1Kb] a sacra Scriptura nominatur. Nonne itaque diligenter ordinanda sunt uerba? Inuenimus [32 1Kb] enim,  quia alterum quid, quod secundum imaginem factum est, alterum, quod nunc in infelicitate ostenditur. Fecit Deus, inquit, hominem, ad imaginem Dei fecit eum. Finem habet ipsa ad imaginem facti creatio. Deinde epanalepsin, id est, repetitionem [1 1Kb] facit secundum constitutionem sermonis, et ait: masculum et feminam fecit eos. Omnibus enim arbitror notum esse, quia hoc extra principale exemplum intelligitur. In Christo enim Iesu, sicut ait Apostolus, neque masculus neque femina est. Sed in hec hominem diuidi sermo dicit. Nonne itaque duplex quedam est nostre nature constitutio, una ad Deum assimilata, altera ad talem differentiam diuisa? Tale enim aliquid ex constructione eorum, que scripta sunt, ratio insinuat, primum quidem dicens: quia fecit Deus hominem,  secundum imaginem Dei fecit eum, iterum uero his, que dicta sunt, addens: quia masculum et feminam fecit eos. Quod alienum est ab his, que de Deo intelliguntur. Ego quidem [2 1Kb] arbitror, magnam quandam excelsamque doctrinam ex his, que dicta sunt, a sacra [3 1Kb] Scriptura tradi. Talis autem doctrina est. Duorum quorundam per extremitatem a se inuicem distantium medium est humanitas, diuine uidelicet incorporalisque nature, et irrationabilis pecudalisque uite. Licet enim utrumque predictorum in humana comparatione considerari [4 1Kb] : portionem quidem Dei quod rationabile est atque intellectuale, quod iuxta masculum et feminam differentiam non admittit, irrationabilis uero corporalem constitutionem et duplicationem in masculum et feminam partitam. Utrumque  horum est omnino in omnibus humanam uitam participantibus [5 1Kb] . Sed prius esse [6 1Kb] intellectuale, ab eo [7 1Kb] , qui humanam generationem in ordine percurrit, didicimus, supergenitiuam uero esse homini ad irrationabile [8 1Kb] societatem et cognationem. Primum namque ait, quia fecit Deus ad imaginem Dei hominem, ostendens ex his, que dicta sunt, sicut ait Apostolus, quia in eo, qui talis est, masculus et femina non est. Deinde infert materiales humane nature proprietates [9 1Kb] : quia masculum et feminam fecit eos. Quid ergo ex hoc discemus? Et mihi nemo imputet longius sermonem producenti proposito intellectu. Deus in sua natura omne, quodcunque per notitiam accipiendum est [10 1Kb] , bonum illud est. Magis autem omnis boni intellecti  et comprehensi summitas existens non ob aliud aliquid humanam uitam creat, quam quod bene esse talem oportet. Ac per hoc ad conditionem nostre nature motus non nisi imperfectam bonitatis ostenderet uirtutem, aliquod quidem dans ex his, que sibi insunt, in aliquo autem inuidens sue participationi. Ast perfecta bonitatis species in hoc est, et  adducere hominem ex non existente in generationem, et non indigentem bonorum perficere. Quoniam uero multus singulorum bonorum catalogus est, neque [11 1Kb] facile est eum [12 1Kb] numero perficere, propterea comprehensiua quadam uoce omnia comprehendens sermo significauit, dicendo, ad imaginem Dei hominem factum fuisse. Tale enim est hoc, ac si diceret: quia omnis boni humanam naturam participem fecit. Si enim plenitudo bonorum Deus, illius autem hoc, id est homo, imago, igitur in eo, quod sit plenitudo omnis boni ad principale exemplum, imago habet similitudinem. Non ergo est in nobis omnis boni forma, omnis uirtus et sapientia, et omne, quodcunque est, in melius intelligendum? In eo item [13 1Kb] , quod sit omnium necessitate liberum, nullique naturali, hoc  est materiali, potentie subiugatur, sed per se potentem ad id, quod desiderat, habet uoluntatem. Res enim est dominatu carens ac uoluntaria uirtus. Quod autem cogitur uiolentiamque patitur, uirtus esse non potest. Itaque [14 1Kb] in omnibus imagine [15 1Kb] principalis exempli charactera [16 1Kb] pulchritudinis gestante [17 1Kb] , nisi in aliquo differentiam habuerit, non iam erit omnino similitudo [18 1Kb] , sed hoc in illo per omnia ostendetur [19 1Kb] , quod in uniuerso non distat. Qualem igitur [20 1Kb] ipsius Dei, et Deo similis differentiam contemplabimur? In hoc illud quidem non creatum, hoc [21 1Kb] uero per creationem subsistit. Talis autem proprietatis differentia aliarum iterum proprietatum consequentiam fecit. Conceditur enim, omnino increatam naturam inconuersibilem esse, semperque similiter habere, creaturam uero non sine mutabilitate  consistere. Nam ipse ex non existente in esse transitus motus quidam est, et mutatio non existentis in esse secundum diuinam uoluntatem transmutati. Ac sicut in ere charactera Cesaris imaginem Euangelium dicit, per quod discimus, iuxta quidem figuram similitudinem esse formati ad Cesarem, in subiecto uero differentiam habere; sic etiam secundum presentem rationem imaginationum [22 1Kb] , que considerantur in diuina natura, in humana etiam cogitantes in his [23 1Kb] , in quibus similitudo est, in subiecto differentiam inuenimus, que in non creato et creato consideratur [24 1Kb] . Quoniam igitur illud quidem semper similiter habet, hoc autem per creationem factum ex mutabilitate esse inchoauit, et cognatim [25 1Kb] ad talem mutabilitatem habet conuersionem, propterea, qui nouit omnia ante generationem eorum, sicut ait propheta [26 1Kb] , consecutus, magis  autem [27 1Kb] preintelligens prognostica uirtute, ad quid destillaret [28 1Kb] per suam uirtutem suamque potentiam humane uoluntatis motus, quoniam quod futurum est uidit, supermachinatus est imagini secundum masculum et feminam differentiam, que non iam ad diuinum principale  exemplum aspicit, sed, sicut dictum est, immutabiliori possidet natura [1 1Kb] . Causam uero talis supermachinationis soli quidem nouerint, qui ueritatem per se uident, et ministri sunt uerbi. Nos autem, quantum possibile est, ex quibusdam coniecturis atque consequentiis ueritatem silentes [2 1Kb] , quod in animum uenit, non pronuntiatiue exponemus, [3 1Kb] sed ueluti in gymnasio auribus fidelibus audienda proponemus. Quid ergo est, quod de his cogitamus? Sermo, qui dicit: fecit Deus hominem, infinita significatione omnem humanitatem ostendit. Non enim nunc cognominatur creature Adam, sicut in sequentibus historia dicit, sed nomen creato homini non aliud quoddam uniuersaliter est. Non [4 1Kb] igitur uniuersali nature uocatione tale aliquid suspicari introducimur, quia in diuina presentia [5 1Kb] et uirtute omnis humanitas  in prima constitutione comprehensa est. Oportet enim nil Deo infinitum in his, que ab eo facta sunt, estimare, sed uniuscuiusque eorum, que sunt, finis et mensura circumponderans factoris sapientia est. Quemadmodum igitur aliquis homo corporis quantitate coartatur, et mensura sibi substantie magnitudo est, que in superficie corporis perficitur: sic, arbitror, ueluti in uno corpore totam humanitatis plenitudinem prognostica uirtute a Deo omnium comprehensam fuisse. Et hoc docet sermo, qui dicit: Quia fecit Deus hominem, secundum imaginem Dei fecit eum. Non enim in parte nature imago, neque in quodam eorum, que secundum ipsam considerantur, gratia est, sed in totum genus equaliter talis peruenit uirtus. Signum uero est, quod [6 1Kb] omnibus similiter animus collocatur, dum omnes  intelligendi et consiliandi uirtutem habeant, et talia omnia, ex quibus diuina natura in eo, quod secundum ipsam factum est, imaginatur [7 1Kb] , similiter habent. Et ipse in prima mundi constitutione ostensus homo, et post uniuersitatis consummationem futurus, equaliter in seipsis diuinam ferunt imaginem. Propterea unus homo nominatum est omne, quia in uirtute Dei nil preterit, nil instat, sed et quod spectatur, equaliter presenti comprehensiua uniuersitatis operatione continetur. Omnis itaque natura humana [8 1Kb] , que a primis usque nouissima peruenit, una quedam uere existentis imago est: ipsa uero in masculum et feminam generis differentia nouissime constitutioni formationis adiecta est. Et ne mireris, easdem eiusdem sententias sepe nos repetere; non enim amplificandi  sermonis, sed declarande questionis hoc agimus gratia [9 1Kb] . In octauo decimo [10 1Kb] item eiusdem sermonis capitulo: Resurrectionis, inquit, gloria [11 1Kb] nil aliud nobis promittit, quam in antiquitatem cadentium restitutionem [12 1Kb] . Est enim reditus quidam in primam uitam spectanda [13 1Kb] gratia, expulsum paradiso iterum in ipsum  reducens. Ipsa igitur restitutorum uita ad eam, que proprie angelorum habetur, profecto ante ruinam angelus quidam [14 1Kb] erat: propterea ipse ad antiquitatem uite nostre reditus angelis assimilatur. Attamen sicut dictum est, nuptiis apud eos [15 1Kb] non existentibus in myriadibus infinitis militie angelorum sunt; sic enim in uisionibus Daniel narrauit. Non igitur per eundem hominem, si nulla conuersio et recessus ab angelica societate ex peccato nobis fieret, fortassis nos nuptiis ad multiplicationem alligaremur. Alius quidam est in nature angelorum multiplicationis modus, ineffabilis quidem et inintelligibilis humanis argumentationibus; ueruntamen quia [16 1Kb] omnino est, ipse etiam in his, qui paulo minus ab angelis [17 1Kb] minorati sunt, operaretur [18 1Kb] , in ipsam definitam factoris consilio mensuram humanitatem augens.  Si uero coartat [19 1Kb] quis, generationis animarum modum inquirens, nisi alligaretur nuptiarum cooperationi homo, respondemus [20 1Kb] et nos angelice substantie modum, quomodo in [21 1Kb] infinitis myriadibus illi et una essentia existunt, et in multis numerantur. Hoc enim apte respondebimus proponenti, quomodo esset fine nuptiis homo, dicentes, sicut sunt angeli sine nuptiis; hominem enim similiter [22 1Kb] illis fuisse ante preuaricationem ostendit ipsa in illum iterum restitutio. His iterum a nobis sic iam bene discretis, in [23 1Kb] priorem rationem redeundum est, quomodo post constitutionem imaginis ipsam secundum masculum et feminam differentiam supermachinatus est Deus formationi. Ad hoc enim dico utilem esse prius perfectam a nobis theoriam. Qui enim omnia adduxit in esse, totumque  in sua uoluntate hominem ad diuinam imaginem formauit, non paulatim adiectionibus futurorum moras fecit, sciendo in suam plenitudinem animarum numerum perficiendum, sed cumulatim in ipsa plenitudine omnem humanam naturam per prognosticam operationem intellexit, et in excelsitudine et in cequali angelis quiete honorificauit. Quoniam uero preuidit contemplatoria uirtute [24 1Kb] non recte euntem ad bonam uoluntatem, atque ideo ex angelica uita recedentem, ne animarum humanarum multitudo minueretur, cadens ex illo modo, per quem angeli ad multitudinem aucti sunt, propterea conuenientem in peccatum annulatis [25 1Kb] incrementi excogitationem in natura conformauit, pro angelica magnificentia pecudalem et irrationalem ex se inuicem successionis modum humanitati  inserens. Hinc mihi uidetur etiam magnus Dauid, dolens hominis miseriam, talibus uerbis planxisse naturam: Quia homo, in honore dum [26 1Kb] esset, non intellexit honorem, dicens equalem angelis [27 1Kb] reuerentiam, propterea, inquit, [28 1Kb] comparatus est iumentis insipientibus. uere enim pecorinus factus est, qui animalem  hanc generationem accepit propter ad materiale inclinationem. MAG. Prefati itaque magni theologi uerba, que a te introducta sunt, nil aliud uidentur suadere, quam ut hominem intelligamus solo animo et uirtutibus ei naturaliter insitis ad imaginem Dei factum---insunt autem ei sapientia, scientia, ratiocinandi uirtus, cetereque uirtutes, quibus ornatur anima, similitudinem in se Creatoris sui exprimens ---et quod omnes homines semel et simul [1 1Kb] facti sunt [2 1Kb] in illo uno homine, de quo scriptum est: Faciamus hominem ad imaginem et similitudinem nostram, et: In quo omnes peccauerunt; adhuc enim ille unus omnis fuit, et in quo omnes beatitudine paradisi expulsi sunt. Et si homo non peccaret, in geminum sexum simplicitatis sue diuisionem non pateretur [a 1Kb] . Que  diuisio omnino diuine nature imaginis et similitudinis expers est [3 1Kb] , et nullo modo esset, si homo non peccaret, sicut nullo modo erit post restaurationem nature in pristinum statum, qui post catholicam resurrectionem cunctorum hominum manifestabitur. Quapropter si homo non peccaret, nullus utriusque sexus copula, nec ullo semine nasceretur, sed quemadmodum angelica essentia, dum sit una, in infinitas myriades, nullis temporum morulis interiectis, simul et semel multiplicata est, ita humana natura, si mandatum uellet seruare, et seruaret, in precognitum soli conditori numerum simul et semel erumperet. Quoniam uero preuidit Deus, qui nec fallit nec fallitur, hominem conditionis sue ordinem et dignitatem deserturum, supermachinatus  est alterum multiplicationis humane nature modum, quo mundus iste locorum et temporum interuallis perageretur, ut homines generalis delicti generalem luerent penam, ex corruptibili semine, sicut et cetera animalia, nascentes. Sed dum hec, multaque similia ex predicti magistri testimoniis colliguntur, multe questiones undique prosiliunt. Quarum prima ac maxima impetum ualidissimum facit. Si enim omnes homines, non solum, qui fuerunt, et qui sunt, uerum et qui futuri sunt, simul et semel creati in illa diuina uoce, que dicit: Faciamus hominem; et si ista corpora corruptibilia et mortalia [4 1Kb] ex corruptibili et mortali et materiali semine nascentia, extrinsecus humane nature ad imaginem Dei facte [5 1Kb] , preuaricationis merito super machinata  sunt, ac per hoc nullo modo essent, si homo diuine imaginis, in qua conditus est [6 1Kb] , pulchritudinem non dehonestaret: non superuacuo queritur, quomodo prima conditio ad imaginem Dei [7 1Kb] facta est, siquidem secunda non ad imaginem, sed propter  prefatam causam superaddita? Num [8 1Kb] in sola anima erat sine corpore, an in anima simul et corpore? Et si in sola anima, quomodo homo appellatus est, cum constet, hominem esse ex duabus naturis compositum [9 1Kb] , ex inuisibili quidem secundum animam, et uisibili secundum corpus? Et nec partem quidem hominis tunc creatam fuisse crediderim, ut intelligamus quod dictum est: Faciamus hominem; presertim cum naturarum omnium plenissima et perfectissima conditio his propheticis uerbis narretur. Si autem prima conditio in anima et corpore, hoc est, in toto et integro homine recte intelligitur, querendum profecto, quale corpus illud erat in prima conditione hominis. Et quidem uera ratio clamat, hoc corpus  merito peccati supermachinatum non fuisse, illud in prima ac naturali conformatione hominis conditum. DISC. Non ex superfluo hec questio interposita est, et non infructuose querenda atque soluenda. Et quia tu proposuisti, soluende illius debitor factus es. Non enim, ut arbitror, proponeres, quod omnino soluere non procurares [10 1Kb] . MAG. Illud corpus, quod in constitutione hominis primitus est factum, spirituale et [11 1Kb] immortale crediderim esse, ac tale aut ipsum, quale post resurrectionem habituri sumus. Non enim facile concesserim, corruptibile corpus fuisse et materiale, priusquam causa corruptionis et materialitatis, hoc est, peccatum fieret: et maxime, cum manifesta ratio perdoceat, si id ipsum corpus, quod in prima conditione hominis factum est ante  delictum, mox conuersum est et factum corruptibile post delictum, non erat illud supermachinatum, sed de spirituali et incorruptibili in terrenum et corruptibile transmutatum, ac per hoc predicti magistri, Gregorii uidelicet theologi, auctoritas uacillare uidebitur, quod absit. Ipse siquidem incunctanter asserit, totum, quod in prima conditione hominis ad imaginem Dei factum est [12 1Kb] , secundum rationem corporis et anime [13 1Kb] semper [14 1Kb] incorruptibiliter manere. Ut enim nunc [15 1Kb] omittamus perspicuas illius argumentationes, quibus indubitanter affirmat, nec animas ante corpora fuisse creatas, nec corpora ante animas, sed simul et semel totum factum in diuino consilio, quo dictum est faciamus hominem, ac simul in hunc mundum secunda quadam generatione [16 1Kb] , que superaddita  est, in ordine temporum nasci, quomodo etiam nunc [17 1Kb] , post peccatum peruerse uoluntatis humane nature, et corporis [18 1Kb] illud spirituale et naturale animo semper adherens ac sibi concretum discernitur ab eo, quod merito trangressionis adiectum est,  in [1 1Kb] uicesimo septimo capitulo sepe dicti sermonis luculentissime explanat. Non enim, inquit, per omnia, quod nostrum est, in fluxu et transmutatione est. Si enim esset, reprehensibile uniuersaliter, quod nullum statum habet ex natura: sed iuxta subtiliorem rationem eorum, que in nobis sunt, quoddam quidem stat, quoddam uero ex mutabilitate accidit. Mutatur enim per auctionem et diminutionem corpus, ueluti uestimenta quedam consequentes etates indutum. Stat uero per omnem conuersionem intransmutabilis in se ipsa forma, insitis sibi semel ex natura signis non desistens [2 1Kb] , sed in omnibus secundum corpus transmutationibus cum suis notionibus apparet: subtrahetur [3 1Kb] autem, per uerbum Domini uidelicet, ipsa, que ex passione est, mutatio, que [4 1Kb] forme superaccidit.  Nam ueluti facies quedam aliena [5 1Kb] ipsa per informitatem deformitas formam deprehendit, qua informitate per uerbum circumablata, sicut Naaman Syrus, seu decem [6 1Kb] qui in Euangelio narrantur, iterum obscurata sub passione facies per sanitatem in suis notionibus relucet. Igitur in deiformitate anime non fluxile per mutabilitatem et transmutabile est, sed quod permanet similiterque in nostra concretione habetur, hoc anime inseritur. Et quoniam ipsas per speciem differentias ipse mutabiles concretionis qualitates superformant [7 1Kb] , concretio uero non alia quedam [8 1Kb] est preter elementorum mixturam; elementa autem dicimus uniuersitatis corpore [9 1Kb] constitutioni subiecta, ex quibus etiam humanum corpus constat: necessario specie ueluti descripti signaculi forme [10 1Kb] in anima permanente, neque reformanda  in signaculo ad formam ab ea, uidelicet anima, ignorantur, sed in tempore reformationis illa iterum ad se ipsam recipiet, quecunque forme characteri coaptabit. Coaptabit autem omnino illa his [11 1Kb] , que ab initio in forma characterizata sunt. uidesne igitur, quam subtiliter [12 1Kb] prime conditionis proprietatem ab his, que superaddita sunt, discernit? Quodcunque enim in humanis corporibus immutabile intelligitur, prime conditionis proprium est; quicquid uero in eis mutabile ac [13 1Kb] uarium percipitur, illud est superadiectum, extraque naturam substitutum. Uniuersaliter autem in omnibus corporibus humanis una eademque forma communis omnium intelligitur, et semper in omnibus incommutabiliter  stat. Nam innumerabiles differentie, que eidem forme accidunt, non ex ratione prime conditionis, sed ex qualitatibus corruptibilium seminum contingunt. Ipsa igitur forma spiritualis spirituale corpus est, in prima conditione hominis factum: quod autem ex materia, hoc est, ex qualitatibus et quantitatibus quattuor elementorum mundi sensibilis cum ipsa forma qualitatiua, de qua in prioribus libris disputauimus, quoniam et augeri et minui patiuntur,  ad compositionem superadiecti ac ueluti superflui corporis pertinere non dubium est. Quod corpus materiale et exterius ueluti quoddam uestimentum signaculum [14 1Kb] interioris et naturalis non incongrue intelligitur. Mouetur enim per tempora et etates, augmentum et detrimentum sui patiendo, illo semper interiori in suo statu incommutabiliter manente.

13. Sed quoniam et illud exterius a Deo factum est [15 1Kb] et superadditum, diuine bonitatis magnitudo et infinita erga omnia, que sunt, prouidentia noluit penitus perire [16 1Kb] et ad nichilum redigi, quia ab ipsa est, et extremum in creaturis obtinet ordinem; porro quia omne, quod in hunc mundum per generationem localiter et temporaliter nascitur, non potest fine carere, siue minimis [17 1Kb] , ut dies, hore, momenta, siue maximis, ut secula,  siue mediis, ut etates, anni temporum, interuallis inter principium natiuitatis in hanc uitam eiusdemque uite finem interpositis, naturali creaturarum ordinatione exigente. Omne siquidem, quod in mundo ex mundo compositum incipit esse, necesse est resolui et cum mundo interire. Necessarium erat, exterius ac materiale corpus solui in ea elementa, ex quibus assumptum est, non autem necessarium, perire, quoniam ex Deo erat, manente semper interiori illo, et incommutabiliter stante in suis rationibus, secundum quas cum anima et in anima et per animam et propter animam constitutum est. Quoniam uero illius corporis materialis atque solubilis manet in anima species, non solum illo uiuente, uerum etiam post eius solutionem et  in elementa mundi reditum; disputatio quippe diuitis cum Abraham notionem corporum adherere animabus post mortem indicat: propterea partium illius, ubicunque elementorum sint, non potest anima obliuisci, aut eas nescire. Quamuis enim propter peccatum superaddite sint humane nature, ad eam tamen non pertinere non possunt, quoniam ab eodem nature conditore et addite sunt et facte, ac per hoc in restauratione hominis in unitatem nature reuocande sunt [18 1Kb] , dum anima totum sibi subditum resurrectionis tempore recipiet. Et hoc est, quod ait magister: Necessario specie ueluti discripti signaculi forme [19 1Kb] in anima permanente, neque reformanda in signaculo ad formam ab ea ignorantur. Ac si diceret, dum species, hoc est  notio descripti signaculi, exterioris uidelicet corporis, quod uocat [20 1Kb] signaculum interioris, in anima permanet, etiam post signaculi solutionem propter illam notionem, quam semper habet, non ignorat partes signaculi per elementa sparsas, et resurrectionis die [21 1Kb] in signaculo, hoc est, in corpore ad formam anime, quod est interius corpus, reformandas. Est enim exterius et materiale corpus signaculum interioris, in quo forma anime exprimitur, ac  per hoc forma eius rationabiliter appellatur. Et ne me existimes, duo corpora naturalia in uno homine docere. Unum enim est corpus, quo connaturaliter et consubstantialiter anime compacto homo conficitur. Illud siquidem materiale, quod est superadditum, rectius uestimentum quoddam mutabile et corruptibile ueri ac naturalis corporis accipitur, quam uerum corpus. Non enim uerum est, quod semper non manet, et, ut ait sanctus Augustinus: Quod incipit esse quod non erat, et desinit esse quod est, iam non est. Inde fit, quod semper non simpliciter, sed cum additamento aliquo ponitur corpus hoc [1 1Kb] mortale uel corruptibile uel terrenum uel animale, ad discretionem ipsius simplicis corporis, quod primitus in homine conditum [2 1Kb] est, et quod  futurum est.

14. DISC. Quid ergo respondebimus sanctissimo [3 1Kb] diuinissimoque theologo, Augustino uidelicet, qui predictis rationibus refragari uidetur? Nam fere in omnibus suis libris incunctanter asserit, corpus primi hominis ante peccatum animale fuisse, terrenum, mortale, quamuis non moreretur, si non peccaret, peccando uero mortuum, sicut ait Apostolus: Corpus quidem mortuum propter peccatum. Hinc est, quod in primo libro de Baptismo paruulorum, conuincens eos, qui dicunt Adam sic creatum, ut etiam sine peccati merito moreretur, non pena culpe, sed necessitate nature: Quid ergo, inquit, respondebunt [4 1Kb] , cum legitur, hoc Deum primo homini etiam post peccatum increpando et damnando dixisse:  Terra es, et in terram ibis? Neque enim secundum animam, sed, quod manifestum est, secundum corpus terra erat, et morte eiusdem corporis erat iturus in terram. Quamuis enim secundum corpus terra esset, et corpus, in quo creatus est, animale gestaret, tamen, si non peccasset, in corpus foret [5 1Kb] spirituale mutandus, et in illam incorruptionem, que fidelibus et sanctis promittitur, sine mortis periculo transiturus. Cuius rei desiderium nos habere non solum ipsi sentimus in nobis, uerum etiam monente [6 1Kb] Apostolo agnoscimus [7 1Kb] , ubi ait: Etenim in hoc ingemiscimus, habitaculum nostrum, quod de celo est, superindui cupientes, si tamen induti, non nudi inueniamur. Etenim qui sumus in hac habitatione, ingemiscimus grauati, in quo nolumus exspoliari, sed superuestiri, ut absorbeatur  mortale a uita. Proinde si non peccasset Adam, non erat exspoliandus corpore, sed superuestiendus immortalitate et incorruptione, ut absorberetur [8 1Kb] mortale a uita, id est ab animali in spirituale transiret. Neque enim metuendum fuit, ne forte diutius hic uiueret [9 1Kb] in corpore animali, et [10 1Kb] senectute grauaretur, et paulatim ueterascendo perueniret ad mortem. Si enim Deus Isrelitarum uestimentis et calceamentis prestitit,  quod per tot annos non sunt obtrita [11 1Kb] : quid mirum, si obedienti homini eiusdem preceptis [12 1Kb] potentia prestaretur, ut animale hoc et [13 1Kb] mortale habens corpus, haberet in eo quendam statum, quo sine defectu esset annosum, tempore, quo Deus uellet, a mortalitate ad immortalitatem sine media morte uenturus? Sicut enim hec ipsa caro, quam nunc habemus, non ideo non est uulnerabilis, quia non est necesse, ut uulneretur; sic illa non ideo non fuit mortalis, quia non erat necesse ut moreretur [14 1Kb] . Talem puto habitudinem adhuc in corpore animali atque mortali etiam illis, qui sine morte hinc translati sunt, fuisse concessam. Neque enim Enoch et Elias per tam longam etatem senectute marcuerunt, nec tamen, credo, eos iam in illam spiritualem qualitatem corporis commutatos,  qualis in resurrectione promittitur, que in Domino prima precessit, nisi quia isti fortasse nec his cibis egent, qui sui consumptione [15 1Kb] reficiunt. Sed ex quo translati sunt, ita uiuunt, ut similem habeant societatem illis quadraginta diebus, quibus Elias ex calice aque et ex collyride panis sine cibo uixit; aut si et his sustentaculis opus est, ita in paradiso fortasse pascuntur, sicut Adam, priusquam propter peccatum exinde exire meruisset. Habebat enim, quantum existimo, et de lignorum fructibus refectionem contra defectionem, et de ligno uite stabilitatem contra uetustatem. Et quid ad rem, tanta [16 1Kb] tanti et tam magni uiri testimonia exaggerare, cum omnibus libros illius legentibus, et maxime de Genesi ad literam et de Ciuitate Dei, manifestissimum sit, nil aliud docere de  corpore primi hominis ante peccatum, quam animale atque mortale fuisse. Si enim animale non fuisset, quomodo de fructibus paradisi comedere iuberetur, ne deficeret, et de ligno uite, ne senesceret? Nam ut ipse sepe asserit, primi homines ante preuaricationem de fructibus paradisi corporaliter comedisse perhibentur. MAG. Quisquis uult [17 1Kb] et potest, respondeat: mihi autem et tibi, si placet, sufficiat, sententias sanctorum Patrum de constitutione hominis ante peccatum legere, et, quid unusquisque eorum uoluit, cauta ac diligenti inquisitione querere. Lites autem inter eos constituere, non est nostrum, aut hunc constituere, hunc autem refellere, scientes, post [18 1Kb] sanctos Apostolos nullum apud Grecos fuisse in expositionibus diuine Scripture maioris auctoritatis  Gregorio theologo, nullum apud Romanos Aurelio Augustino. Et quid, si in hac ueluti controuersia magnorum uirorum quendam consensum uelimus machinari, dicentes, illud corpus, quod Gregorius dicit diuina prescientia propter futurum peccatum homini supermachinatum exteriusque adiectum, id ipsum ab Augustino animale uocatum, duasque hominis constitutiones, unam quidem ad imaginem  Dei substantialiter factam, alteram uero longe imagine [1 1Kb] distantem, et in masculum et feminam propter peccatum diuisam, Gregorium non tacuisse, unam [2 1Kb] uero illam in masculum et feminam bipertitam Augustinum dixisse, alteram uero, que ad imaginem Dei est, omnique sexu caret, siluisse [3 1Kb] ? Quid ad rem pertinebit, cum uerisimile non uideatur de Augustino estimare, eam [4 1Kb] conditionem hominis ad imaginem Dei siluisse, eam uero, que secundum Gregorium ad similitudinem iumentorum insipientium merito inobedientie facta est, explanasse, presertim cum, quisquis libros eius perspexerit, apertissime inueniet, in primo homine masculum et feminam ad imaginem Dei factos fuisse, ipsaque animalia corpora, que ante peccatum gestauerant, non ex pena peccati,  sed ex necessitate nature processisse, ad procreationem uidelicet predestinati sanctorum hominum numeri, et societati angelice beatitudinis ex humana natura adunandi, donec celestis ciuitas sanctis [5 1Kb] angelis sanctisque hominibus impleretur? Sed mirari non desino, cur illud corpus appellat animale [6 1Kb] , quod magnis laudibus exaltat tanquam spirituale atque beatum. Beatum autem fuisse ante delictum ille ipse in quarto decimo libro de Ciuitate Dei testatur decimo capitulo dicens: Sed utrum primus homo uel primi homines, duorum erat quippe coniugium, habebant istos affectus, concupiscentiam profecto et letitiam, timorem et dolorem, in corpore animali ante peccatum, quales in corpore spirituali non habebimus omni purgato finitoque peccato, non immerito queritur. Si enim habebant, quomodo  erant beati in illo memorabili beatitudinis loco, id est, paradiso? Quis tandem absolute dici beatus potest, qui timore afficitur, uel dolore? Quid autem timere aut dolere poterant illi homines in tantorum tanta affluentia bonorum, ubi nec mors metuebatur, nec ulla corporis mala ualetudo, nec aberat quicquam, quod bona uoluntas non adipisceretur, nec inerat, quod carnem animumue hominis feliciter uiuentis offenderet? Amor erat imperturbatus in Deum, atque inter se coniugum fida ac [7 1Kb] sincera societate uiuentium, et ex hoc amore grande gaudium, non desistente, quod amabatur ad fruendum. Erat deuitatio tranquilla peccati, qua manente nullum omnino alicunde [8 1Kb] malum, quod contristaret [9 1Kb] , irruebat. An forte cupiebant prohibitum lignum ad uescendum contingere, sed mori metuebant,  ac per hoc et cupiditas et metus iam tunc illos homines etiam in illo perturbabat loco? Absit, ut hoc existimemus fuisse, ubi nullum erat omnino peccatum. Neque enim nullum peccatum est, ea, que lex Dei prohibet, concupiscere, atque [10 1Kb] ab his abstinere timore pene, non amore iustitie. Absit, inquam, ut ante omne peccatum iam ibi fuerit tale peccatum, ut hoc de ligno amitterent [11 1Kb] , quod de muliere Deus ait: Si quis uiderit mulierem ad concupiscendum eam, iam mechatus  est in corde suo. Quam igitur felices erant primi homines, et nullis agitabantur perturbationibus animorum, nullis corporum ledebantur incommodis: tam felix uniuersa societas esset humana, si nec illi malum, quod etiam in posteros traiicerent, nec quisquam ex [12 1Kb] eorum stirpe iniquitatem committeret, que damnationem reciperet. Atque ista permanente felicitate, donec per illam benedictionem, qua dictum, est: Crescite et multiplicamini, predestinatorum Sanctorum numerus compleretur, alia maior daretur, que beatissimis angelis data est, ubi iam esset certe securitas peccatorum, neminemque moriturum, et talis esset uita sanctorum post nullum laboris, doloris, mortis experimentum, qualis erit post hec omnia in incorruptione corporum reddita resurrectione mortuorum.  Idem in eodem uicesimo quinto [13 1Kb] capitulo: uiuebat itaque homo in paradiso, sicut uolebat, quamdiu hoc uolebat, quod Deus iusserat; uiuebat fruens Deo, ex quo bono erat bonus; uiuebat sine ulla egestate, ita semper uiuere habens in potestate. Cibus aderat, ne esuriret; potus, ne sitiret; lignum uite, ne illum senecta dissolueret: nichil corruptionis in corpore, uel ex corpore ullas molestias ullis eius sensibus ingerebat. Nullus intrinsecus morbus, nullus ictus metuebatur extrinsecus. Summa in carne sanitas, in animo tota tranquillitas. Sicut in paradiso nullus estus aut frigus, ita in eius habitatore nulla ex cupiditate uel ex [14 1Kb] timore accedebat bone uoluntatis offensio. Nihil omnino triste, nichil erat inaniter letum, gaudium uerum perpetuabatur ex Deo, in quem flagrabat caritas de [15 1Kb]  corde puro, et conscientia bona, et fide non ficta. Atque inter se coniugum fida et ex honesto amore societas, concors mentis corporisque uigilia, et mandati sine labore custodia. Non lassitudo fatigabat otiosum, non sommus premebat inuitum. In tanta facilitate rerum et felicitate hominum absit, ut suspicemur, non potuisse prolem seri [16 1Kb] sine libidinis morbo, sed eo uoluntatis nutu mouerentur membra illa, quo cetera, et sine ardoris illecebroso stimulo, cum tranquillitate animi et corporis, nulla corruptione integritatis, infunderetur gremio maritus uxoris. uidesne, quantum laudat, quantum glorificat felicitatem utriusque sexus in paradiso ante preuaricationem, quam sancte incontaminateque nuptie fierent, qualis amor irreprehensibilis coniugum et inseparabilis  societas, quam pulchra sanctorum hominum procreatio, et in predestinatum numerum multiplicatio, quam post paradisi felicitatem in angelicam beatitudinem sequeretur translatio, ut non immerito quis miretur, quomodo animalia corpora in tam excelsa beatitudine uixisse credibile sit. DISC. Num inter nos, dum [17 1Kb] de conditione humane nature disputabamus, confectum est, hominem in genere animalium substitutum fuisse, imo etiam omnia animalia  substantialiter in illo creata, non solum quod omnium notitia inerat ei, uerum etiam, quia uniuersitas uisibilis et inuisibilis creature in eo condita est? MAG. Confectum plane. DISC. Quid ergo mirum, uel cur incredibile sit, si humana corpora, priusquam peccarent in paradiso, animalia fuisse dicantur, que in genere animalium constituta sunt? E duobus quippe unum eligere cogit nos ratio: aut enim negabimus omnino in genere animalium conditum hominem, si uolumus negare, in eo animale corpus fuisse; aut, si non possumus contendere et abnegare, ipsum quidem quoddam animal in genere animalium [1 1Kb] factum, quomodo negabimus, animale corpus habuisse ante peccatum, et, si non peccaret, potuisse fieri beatum? MAG. Acute quidem philosopharis. Putasne  itaque, Deum simul omnia fecisse? DISC. Imo credo et intelligo. Omnia siquidem, que temporum interuallis in mundo nascuntur, simul et semel et ante mundum et cum mundo facta sunt, quamuis non simul per [2 1Kb] diuine prouidentie administrationem [3 1Kb] mundum sensibiliter adimpleant, sed ordine temporum, Domino dicente: Pater meus usque modo operatur, et ego operor. MAG. Recte intueris. Num tibi uidetur, quod propterea Deus hominem in genere animalium fecerit, quia illum animaliter uicturum presciuit, inque irrationabiles [4 1Kb] motus eorum relicta diuine imaginis pulchritudine ac dignitate casurum? DISC. uerisimile uidetur. Fecit enim futura, qui fecit omnia simul. MAG. Quoniam igitur de sua prescientia, que falli non potest, certissimus erat,  etiam, priusquam homo peccaret, peccati consequentia in homine et cum homine simul concreauit, ut nec immerito estimetur, eorum, que simul in homine facta sunt, quedam quidem propter diuinam bonitatem, ut sunt illa, in quibus imago conditoris [5 1Kb] intelligitur, animus uidelicet et ratio sensusque interior, uel, ut ita dicam, essentia, uirtus et operatio, quedam uero propter delictum prescitum atque certissime futurum. Multa enim prescit Deus, quorum non est causa ipse, quia substantialiter non sunt. Est autem sapiens factor et ordinator, ne uniuersitatis pulchritudinem perturbent, et solus potens est de malo irrationabilis uoluntatis facere bonum. Hec autem sunt consequentia peccati propter peccatum, priusquam fieret peccatum,  ab eo [6 1Kb] , cuius prescientia non fallitur, in homine et cum homine ueluti extra hominem ac superaddita: animale quidem corpus atque terrenum et corruptibile, sexus uterque ex masculo et femina, bestiarum similitudine procreationis multiplicatio, indigentia cibi et potus indumentique [7 1Kb] , incrementa et decrementa corporis, somni ac uigiliarum alterna ineuitabilisque necessitas, et similia, quibus omnibus  humana natura [8 1Kb] si non peccaret, omnino libera maneret, quemadmodum libera futura est. Hoc autem dico Gregorium Nysseum sequens, expositoremque ipsius Maximum, non autem alios sanctos Patres spiritualis doctrine, qualiter uidentur sensisse, refellens, hec omnia ad primam et substantialem hominis creationem pertinere autumantes. Et si te mouet, quare Deus in homine fecerit, priusquam peccaret, que propter peccatum facta sunt, animaduerte, quod Deo nichil est ante, nichil post, cui nichil preteritum, nichil futurum, nichil medium inter preteritum et futurum, quoniam ipsi omnia simul sunt. Cur ergo non simul faceret, que facienda simul [9 1Kb] uidebat et uolebat? Nam cum dicimus ante et post peccatum, cogitationum nostrarum mutabilitatem  monstramus, dum adhuc temporibus subdimur: Deo autem simul erant et peccati prescientia eiusque consequentia. Homini siquidem, non Deo, futurum erat peccatum, et consequentia peccati precessit peccatum in homine, quoniam et ipsum peccatum precessit [10 1Kb] seipsum in eodem homine [11 1Kb] . Mala quippe uoluntas, quod est peccatum occultum, precessit uetiti fructus gustum, quod est peccatum apertum. Eadem ratione potest intelligi, quod scriptum est: Iacob dilexi, Esau autem odio habui. Nondum enim utriusque malis uel [12 1Kb] bonis actibus perpetratis, in ordine temporum eorum consequentia facta sunt in eo, in quo uniuersitas simul et unum est: consequentia autem dico dilectionem et odium. Hoc etiam ipse magister Augustinus edocet in prefati libri  tertio decimo capitulo de primis hominibus dicens: In occulto autem mali esse ceperunt, ut in apertam inobedientiam laberentur. Non enim ad malum opus perueniretur, nisi precessisset uoluntas mala. Porro male uoluntatis initium quid potuit esse nisi superbia? Initium enim omnis peccati superbia est. Ac per hoc datur intelligi, hominem peccato nunquam caruisse: sicut nunquam intelligitur absque mutabili uoluntate substitisse. Nam et ipsa irrationabilis mutabilitas libere uoluntatis, quia causa mali est, nonnullum malum esse necesse est. Causam siquidem mali malam non esse, quis audeat dicere, quandoquidem libera uoluntas ad eligendum bonum data [13 1Kb] seipsam seruilem fecit ad sequendum malum? Quod etiam Augustinus insinuasse uidetur [14 1Kb] . Non enim ait,  uixit homo in paradiso, uel uixerat, uixit fruens Deo, uel uixerat, uixit sine ulla egestate, uel uixerat. Nam si talibus uerbis preteriti [15 1Kb] uteretur, fortassis non incongrue intelligeretur [16 1Kb] docere uoluisse, hominem in paradiso perfectam beatitudinem sine ullo peccato per spatia quedam temporis habuisse. Sed: uiuebat, inquit, homo in paradiso, uiuebat fruens Deo, uiuebat [17 1Kb] sine ulla egestate. Ac si aperte diceret:  inchoabat uiuere homo in paradiso, inchoabat uiuere fruens Deo, inchoabat uiuere sine ulla egestate. Hec enim species preteriti temporis ab his, qui uerborum significationes acute perspiciunt, inchoatiua uocatur. Inchoationem quippe et auspicium cuiuspiam rei significat, que iam ad perfectionem nullo modo peruenit.

15. Quod etiam, hoc est, nullo temporali spatio primos homines fuisse in paradiso, in nono [1 1Kb] Exemeri sui ipse edocet dicens: Cur non coierunt, nisi cum exissent de paradiso? Cito responderi potest, quia mox creata muliere, priusquam coirent, facta est illa transgressio, cuius merito in mortem destinati, etiam [2 1Kb] de loco illius felicitatis exierunt. Non enim Scriptura tempus expressit, quantum interfuerit temporis  [3 1Kb] inter eos factos et ex eis natum Cain. Fuisse autem [4 1Kb] Adam temporaliter in paradiso, priusquam de costa eius mulier fabricaretur, dicat qui [5 1Kb] potest. Proinde plus, ut arbitror, laus illa uite hominis in paradiso referenda est ad futuram eius [6 1Kb] uitam, si obediens permaneret, quam ad peractam, que solummodo inchoauerat, nec unquam steterat. Nam si saltem uel paruo spatio stetisset, necessario ad aliquam perfectionem perueniret. Ac per hoc prefatus magister fortassis non diceret uiuebat, sed uixit uel uixerat: quanquam si talibus preteriti perfecti et plusquam perfecti uerbis uteretur, uel si alias usus est, plus crediderim preteritum pro futuro posuisse, quam statum hominis temporali spatio in felicitate paradisi ante peccatum docuisse, ea uidelicet  ratione, ut predestinatam predefinitamque beatitudinem hominis in paradiso, si non peccaret, quasi iam [7 1Kb] perfectam innueret, dum adhuc in re ipsa, hoc est, in effectibus perfecte predestinationis futura et facienda erat. Hoc autem dico [8 1Kb] , quia sepe ipse de paradiso disputans, preteriti temporis perfecti [9 1Kb] et plusquam perfecti uerba posuit, sicut librorum illius studiosus lector reperiet; ut est illud in undecimo Exemeri libro: In sudore faciei tue edes panem tuum, donec conuertaris in terram ex qua sumptus es, quia terra es, et in terram ibis. Hos, inquit, esse in terra labores humani generis quis ignorat? Et quia non essent, si felicitas, que in paradiso fuerat, teneretur, non est utique dubitandum. Fuerat dixit, non fiebat. Nec hoc mirum, cum sepissime  diuina auctoritas futura quasi iam peracta pronuntiet. Quis enim crediderit, diabolum in beatitudine paradisi fuisse, qui mox, ut conditus, lapsus est, sicut Dominus ait in Euangelio: Ille homicida erat ab initio, et in ueritate non stetit. Quam Dominicam sententiam in undecimo Exemeri sui ipse Augustinus, de quo nunc [10 1Kb] tractamus, exponit. Quod [11 1Kb] ergo, inquit, putatur nunquam diabolus in ueritate stetisse,  nunquam cum angelis beatam duxisse uitam, sed ab ipso sue conditionis [12 1Kb] initio cecidisse, non sic accipiendum est, ut non propria uoluntate deprauatus, sed malus a bono Deo creatus putetur; alioquin non ab initio cecidisse diceretur. Neque enim cecidit, sed talis est factus; sed factus continuo se a luce ueritatis auertit, superbia tumidus et proprie potestatis delectatione corruptus. Unde beate atque [13 1Kb] angelice uite dulcedinem non gustauit, quam non utique acceptam fastidiuit, sed nolendo accipere deseruit et amisit. Proinde nec sui casus prescius esse potuit, quoniam prescientia [14 1Kb] pietatis est fructus. Ille autem continuo impius, consequenter et mente cecus, non ex eo, quod acceperat, cecidit, sed ex eo, quod acciperet, si subdi Deo uoluisset. Quod profecto quia  noluit, et ab eo, quod accepturus erat, cecidit, et potestatem illius, sub quo esse noluit, non euasit, factusque in illo est pondere meritorum, ut nec iustitie possit lumine delectari, nec ab eius sententia liberari. Item [15 1Kb] in figura principis Tyri per Ezechielem Prophetam dicitur ei: Tu es signaculum similitudinis, et corona decoris, in deliciis paradisi Dei fuisti, omni lapide pretioso ornatus es, et cetera, que quasi iam facta ante ruinam diaboli dicuntur. Et quidem in diuina dispensatione erant facta, que in illo, si non rueret, erant facienda. Porro si de diabolo mystica mutatione temporum talia pronuntiantur, et nec aliter Scriptura recte intelligitur: quid obstat, si eodem modo de homine predicetur, in deliciis paradisi fuisse ante peccatum, quod, si non peccaret,  profecto ei fieret, presertim cum nulla auctoritas uel diuina uel [16 1Kb] humana tradiderit, quantum temporis in paradiso, priusquam peccaret, feliciter uixit? Et quare hoc taceretur, si fuisse intelligeretur? Argumenta autem non desunt, quibus approbari potest aut breuissimo aut nullo temporis inter uallo ante peccatum uixisse. Ex his enim, que ei iussa sunt, ante peccatum nichil legitur egisse, uerbi gratia: Crescite et multiplicamini et implete terram, uidelicet paradisi. Qua ratione non continuo felicem prolem gigneret, si in paradiso quodam temporis spatio ante delictum habitaret, et si de ligno uite gustaret, ne quid corruptibile corpus [17 1Kb] eius pateretur? Quare diuini ac [18 1Kb] spiritualis medicaminis uirtus in corpore eius non [19 1Kb] preualuit, ne etiam peccando  in corruptionem caderet? Ligni [20 1Kb] siquidem uite esca si corpori ipsius uno uel duobus uel quotlibet diebus ad sanitatem et incorruptibilitatem profuit, et non semper, profecto non habebat tantum uirtutis, quantum et legitur et creditur habuisse. Aut qua ratione lignum uite diceretur, quod solummodo corruptionem potuit retardare, non autem potuit a corruptione penitus liberare, diuturnamque uitam  edentibus prestare? Si enim illius ligni natura omni morbo erat contraria, ut omnibus ea fruentibus prestaret uitam, cur in gustantibus, uel etiam comedentibus non uinceret mortem? Peccatum dices uirtutem ipsius uicerat, ne in tantum prodesset? ualidius ergo erat [1 1Kb] peccati malum, quam uite bonum. Potius itaque uideamus, quod Dominus ipse ait uerum uite lignum. Ille, inquit, diabolus profecto, homicida erat ab initio. Putasne, alterum hominem occidisse preter illum unum et solum, quem Deus ad imaginem suam creauit? DISC. Nequaquam. MAG. A quo ergo initio homicida erat diabolus, num ab initio conditionis sue, an ab initio conditionis [2 1Kb] hominis, an certe ab initio conditionis utriusque, si simul conditi sunt, et alter alterum in conditione non  precessit? Sed si conditio diaboli conditionem hominis preoccupauit, quomodo ab initio suo diabolus homicida erat? Si uero hominis conditio conditionem diaboli anteuenit, quomodo diabolus ab initio humane conditionis homicida dicitur [3 1Kb] ? Si autem relinquitur, ut ab initio utriusque simul facto, et homicida erat diabolus, et homo erat occisus: quale spatium datur homini in paradiso uixisse, priusquam a diabolo occideretur? Hoc etiam ex Euangelica parabola manifeste probatur. Homo quidam descendebat ab Ierusalem in Iericho, et incidit in latrones. Non enim ait, homo quidam erat in Ierusalem et incidit in latrones. Nam si in Ierusalem, hoc est, in paradiso humana natura permaneret, profecto in latrones, diabolum uidelicet satellitesque eius, non  incurreret. Prius ergo descendebat de paradiso, sue uoluntatis irrationabili motu impulsus, et in Iericho precipitabatur, hoc est, in defectum instabilitatemque rerum temporalium; et cadendo uulneratus est, omnibusque [4 1Kb] naturalibus bonis, in quibus conditus erat [5 1Kb] , spoliatus [6 1Kb] . Ubi datur intelligi, quod homo prius in se ipso lapsus est, quam diabolo tentaretur; nec hoc solum, uerum etiam, quod non in paradiso, sed descendente eo, propriaque uoluntate a paradisi felicitate, que Ierusalem uocabulo, hoc est uisionis pacis intelligitur, deserente, et in Iericho, hoc est, in hunc mundum labente a diabolo sauciatus sit, et beatitudine [7 1Kb] spoliatus. Non enim credibile est, eundem hominem et in contemplatione  eterne pacis stetisse, et suadente femina serpentis ueneno corrupta corruisse, aut ipsum serpentem, diabolum dico, iam de paradiso, dignitate uidelicet angelice nature, lapsum, in homine adhuc non peccante, neque celsitudine diuine imaginis corruente preualuisse. Id ipsum quoque, hoc est hominem, equalem angelis conditum fuisse, non autem in illa dignitate stetisse, sed mox non recte ad bonum ingredi inchoasse, sanctus Gregorius docere uidetur in decimo octauo capitulo sermonis de  Imagine, quod etiam superius posuimus, et nunc [8 1Kb] , repetere debemus. Qui omnia, inquit, adduxit in esse, totumque in sua uoluntate hominem ad diuinam imaginem formauit, non paulatim adiectionibus futurorum moras fecit, sciendo in suam plenitudinem animarum numerum perficiendum; sed cumulatim in ipsa plenitudine omnem humanam naturam prognostica operatione [9 1Kb] intellexit, et in excelsitudine, et in cequali angelis quiete honorificauit. Hic intellige, predictum magistrum preterita pro futuris posuisse. Quod enim ait, prognostica operatione [10 1Kb] Deum omnem humanam naturam in excelsitudine et in equali angelis quiete condidisse, quomodo aliter intelligi potest, nisi quia iam homo in causis conditus erat, nondum uero in effectus sue beatitudinis procedebat? Et cur  non processerat, reddit causam dicens: Quoniam uero preuidit contemplatoria uirtute non recte euntem ad bonum [11 1Kb] uoluntatem, atque ideo ex angelica uita recedentem, ne animarum humanarum multitudo minueretur, cadens ex illo modo, per quem angeli ad multitudinem aucti sunt, propterea conuenientem in peccatum annullatis [12 1Kb] incrementi excogitationem in natura conformauit, pro angelica magnificentia pecudalem et irrationabilem ex se inuicem successionis modum humanitati inserens. Si itaque hec uerba sancti Theologi ueracia sunt, quod non temere crediderim: quid aliud datur intelligi, quam, ut humana natura, nullis temporum morulis, nullis rerum sensibilium effectibus, in paradiso, in quo naturaliter conditus est, stetisse, sed mox de uia ueritatis deuiasse, et diuisionem  nature in duplicem sexum, per quem iumentorum similitudine multiplicaretur, peruerse uoluntatis motu meruisse? Ac per hoc si in ea beatitudine, in qua creata est, permaneret, utriusque sexus copula [13 1Kb] ad multiplicationem suam non indigeret: eo enim modo, quo angeli multiplicati sunt, sine ullo sexu multiplicaretur. Huic sensui uenerabilis magister Maximus, prefati Theologi expositor, sermonem eius de baptismo exponens, consentit dicens: Aiunt, qui diuina mystice assequuntur eloquia, et altioribus, quantum consequens est, glorificant speculationibus, secundum imaginem Dei per principia factum hominem fuisse, omnino nascendo secundum propositum spiritu [14 1Kb] , et accipiendo secundum similitudinem  per obseruantiam diuini mandati, quod sibi futurum erat, ut esset idem homo figmentum quidem Dei secundum [15 1Kb] naturam, filius autem Dei, et Deus, per spiritum secundum gratiam. Non enim possibile erat, aliter filium Dei ostendi et Deum secundum deificationem ex gratia factum hominem, nisi prius secundum propositum nascentem spiritum [16 1Kb] per adunatam sibi naturaliter per seipsam motam et liberam potentiam. Quam deificam diuinamque et immaterialem natiuitatem [17 1Kb] intelligibilium et occultorum duntaxat bonoram  deserens primus homo, prehonorificando quod secundum sensum et [1 1Kb] delectabile est et manifestum, merito ex corporibus inordinatam [2 1Kb] et materialem et corruptibilem habere damnatus est natiuitatem, digne Deo iudicante, peiora melioribus uoluntarie preponentem [3 1Kb] in possibilem et seruilem et coangustatam secundum similitudinem in terra irrationabilium brutorumque iumentorum generationem libera et impassibili et [4 1Kb] spontanea et casta alienari natiuitate, et pro ipso cum Deo diuino et ineffabili honore, cum insipientibus iumentis ignobilem recipere copulationem. Qua hominem liberare, et ad diuinam beatitudinem reducere uolens, naturam hominum creans, uerbum homo ex hominibus uere fit, et nascitur corporaliter sine peccato per hominem. Ut autem cognoscas, quod  non ex nobis ipsis accipientes, uerum ex prefati auctoris, Maximi uidelicet, discentes, hominem dicimus de ligno uite non gustasse, sed primum cibum mortiferum de ligno uetito primitus sumpsisse, et ad diuinum lumen mentis oculum non subleuasse, audi ipsum in uicesimo octauo capite expositionum uerborum Gregorii dicentem: Huic itaque diuino lumini nolens eleuare oculum anime primus pater Adam, ceci [5 1Kb] instar merito in tenebris ignorantie ambabus manibus materiali immunditie uoluntarie adherens, soli sensui seipsum totum pronus tradidit, per quem amarissime bestie corruptiuum uirus accepit. Hoc autem dicit, quoniam corporeum sensum, per quem Adam deceptus est, in figura mulieris uult intelligi. Nam apud Grecos , id est sensus,  feminini generis est. Amarissimam uero bestiam diabolum uocat, qui per [6 1Kb] sensum corporeum humano animo uirus nequitie sue infudit. Deinde ait paulo post: Et ex uetito ligno qui etiam mortem inesse prius didicerat, sensu fructum porrigente cibi primitias faciens, conuenientem fructui uitam mutauit, mortalem uidelicet ac fluxilem per corpus corruptibile. Deinde subiungit: Si itaque Deo magis quam conseruo, sensui uidelicet, credens, ligno uite uesceretur, non fortassis datam deponeret immortalitatem, semper conseruatam participatione uite, quoniam omnis uita ex propria et consequenti consueuit esca conseruari. Esca uero beate illius uite est panis, qui de celo descendit, et uitam dat mundo, sicut ipsum de seipso in Euangeliis non mendax pronuntiauit uerbum.  Quo uesci nolens primus homo, merito diuina proiectus est uita, aliam uero ex morte genitrice accepit, per quam irrationabilem sibimet [7 1Kb] formam imponens, diuine uero [8 1Kb] supersplendentem abscondens pulchritudinem, uescendo omnem naturam morti tradidit. Sed quia aduersus eos, qui dicunt, hominem feliciter [9 1Kb] in paradiso ante peccatum temporali spatio uixisse [10 1Kb] , illud autem spatium quantum fuerit, affirmare non audent, non est nostri propositi agere; ea siquidem solummodo, que nobis uerisimilia uidentur,  dicere procurauimus, aliorum uero sententiam, qui aliter [11 1Kb] sapiunt, refellere, seu spernere, seu falsam esse pronuntiare dum [12 1Kb] ad nos nullo modo pertinet: ad ipsius paradisi considerationem transeundum esse uideo. DISC. Transeundum plane. Recte quippe ratiocinandi uia tenenda est, ut neque in dexteram, neque in sinistram deuiare uideamur; hoc est, neque his, quos summe ac sancte auctoritatis esse Catholica sanxit Ecclesia, detrahamus, neque eos, quos simpliciter intellexisse cognouimus, quoniam intra Catholice fidei sinceritatem continentur, spernamus. Unusquisque enim, ut ait Apostolus, suo sensu abundet. Nostrum quippe sensum approbare, aut eorum, quos ceteros precellere arbitramur, aliorum uero sensum reprobare, aut periculosissimum est,  aut superbissimum, aut certe contentiosum. Ingrediamur itaque caute, humiliter, modeste, sanctorum Patrum in tali negotio uestigia sequentes.

16. MAG. Sanctus Augustinus in octauo Exemeri sui: Non ignoro, inquit, de paradiso multos multa dixisse. Tres tamen de hac re quasi generales sunt sententie. Una eorum, qui tantummodo corporaliter paradisum intelligi uolunt. Alia eorum, qui spiritualiter tantum. Tertia eorum, qui utroque modo paradisum accipiunt, alias corporaliter, alias autem spiritualiter. Breuiter ergo ut dicam, tertiam mihi fateor placere sententiam. Idem in quarto decimo de Ciuitate Dei undecimo capitulo: uiuebat itaque, inquit, homo secundum Deum in paradiso, et corporali et spirituali.  Neque enim erat paradisus corporalis propter corporis bona, et propter mentis non erat spiritualis. Aut uero erat spiritualis, quo per interiores, et non erat corporalis, quo per exteriores sensus homo frueretur? Erat plane utrumque propter utrumque. Postea uero quam superbus ille angelus ac per hoc inuidus, per eandem superbiam a Deo ad semetipsum conuersus, de spirituali paradiso cecidit, malesuada uersutia in hominis, sensum serpere affectans, cui utique stanti, quoniam ipse ceciderat, inuidebat, coluter in paradiso corporali, ubi cum duobus illis hominibus masculo et femina animalia etiam terrestria cetera subdita et innoxia uersabantur, animal scilicet lubricum et [13 1Kb] tortuosis anfractibus mobile, operi suo congruum, per quem loqueretur, elegit. Animaduerte, quomodo duos  paradisos asserit esse, unum quidem spiritualem, in quo homo [14 1Kb] secundum animam, alterum uero corporalem, in quo idem homo secundum corpus feliciter uiuebat. In libro autem, quem de uera religione scripsit, unum tantummodo paradisum, eundemque spiritualem uidetur asserere: Est autem, inquit, uitium primum anime rationalis, uoluntas ea faciendi, que uetat summa et intima ueritas. Ita homo de paradiso in hoc seculum expulsus est [15 1Kb] , id est, ab eternis ad temporalia, a copiosis ad egena, a firmitate ad  infirma [1 1Kb] : non ergo a bono substantiali ad malum substantiale, quia nulla substantia malum est, sed a bono eterno ad bonum temporale, a bono spirituali ad bonum carnale, a bono intelligibili ad bonum sensibile, a bono summo ad bonum infimum [2 1Kb] . uidesne, quod ait, a bono intelligibili ad bonum sensibile? Nonne aperte dixit intelligibilem paradisum [3 1Kb] esse, non autem sensibilem? Nam si sensibilem esse uellet, dixisset utique a bono sensibili, hoc est, a paradiso corporali ad inferius bonum sensibile. Nisi forte quis dicat, de solo spirituali paradiso, ex quo anima peccatrix expulsa est, hanc sententiam protulisse, de expulsione uero corporis eius de [4 1Kb] corporali paradiso in ipsa sententia siluisse. Non enim ait, primum hominis, sed primum anime rationalis uitium est:  totum tamen hominem melioris partis uocabulo significasse crediderim. Non enim credibile est, hominem ex spirituali paradiso, non autem ex corporali, preuaricationis merito expulsum fuisse, si duo paradisi uel fuere uel adhuc sunt. Nisi forte quis dicat, de spirituali paradiso expulsionem hominis solummodo in hoc loco exposuisse, eiusdem uero ex sensibili lapsum siluisse. Sanctus quoque Ambrosius in primordio libri, quem scripsit de paradiso, duos similiter paradisos esse uidetur affirmare, eo loci maxime, ubi ait: In hoc ergo paradiso hominem Deus posuit quem plasmauit [5 1Kb] . Intellige etiam, quia [6 1Kb] non eum hominem, qui secundum imaginem Dei est, posuit in paradiso, sed eum, qui secundum corpus est; incorporalis enim in loco non est. Sed paulo post ad explanationem paradisi  perueniens, non solum paradisum spiritualiter intelligi, uerum etiam nichil aliud esse paradisum nisi ipsum hominem, manifestissime astruit, omnino, ut estimo, Originem sequens, quamuis eum aperte non nominauit. Ait enim: Ante nos fuit, qui per uoluptatem [7 1Kb] et sensum preuaricationem ab homine memorauerit esse commissam, in specie serpentis figuram accipiens delectationis, in figura mulieris sensum, in animi mentisque typo uirum constituens; quem, sensum uidelicet, uocant Greci; decepto autem sensu preuaricatricem mentem asseruit, quam Greci uocant. Recte igitur in Greco in [8 1Kb] figura uiri accipitur, uero in [9 1Kb] figura mulieris. Unde quidam Adam terrenum interpretati sunt. Et post aliquanta: Est ergo Paradisus terra  quedam fertilis, hoc est, anima fecunda, in Eden plantata, hoc est, in uoluptate quadam, uel exercitata terra, in qua anime fit delectatio. Est etiam tanquam Adam, et est , id est sensus, tanquam Eua. Ac ne haberes, quod ad infirmum retorqueres nature, uel ad obnoxiam in tolerandis periculis conditionem, considera, que habet [10 1Kb] anima ista subsidia. Erat fons, qui irrigaret paradisum. Quis fons? Dominus  iehsu Christus, fons uite eterne, sicut et Pater; quia scriptum est, quoniam apud te fons uite; denique, flumina de uentre eius fluent aque uiue. Et fons legitur et fluuius legitur, qui irrigat paradisi lignum fructuosum, quod [11 1Kb] ferat fructum in uitam eternam. Hic ergo fons, sicut legisti, in paradiso est. Fons enim procedit, inquit, ex Eden, id est, in anima tua fons est. Unde et Salomon ait: Bibe aquam de tuis uasis et de [12 1Kb] puteorum tuorum fontibus. Hic est fons [13 1Kb] , qui procedit ex illa exercitata et plena uoluptatis anima; hic fons, qui irrigat paradisum, uirtus est anime eminentissimo fonte pullulans [14 1Kb] . Et diuiditur, inquit, hic fons in quattuor initia. Nomen est uni Phison, et cetera, que prefatus sanctus Ambrosius de quattuor paradisi fluminibus luculentissime  disputat, singula flumina singulis anime uirtutibus comparans, Phison quidem, qui secundum Grecos Ganges dicitur, prudentie, Geon autem, qui est Nilus, temperantie, Tygrin, qui uelocitate sui cursus dicitur, fortitudini, Euphraten uero iustitie. uidesne, quemadmodum spiritualiter intelligit paradisum? DISC. uideo. Sed fortassis quis dixerit, magis allegorizare, quam paradisum corporalem negare uidetur. Nam si corporalem et localem paradisum non existimaret esse, non fortassis in processu prefati operis post spiritualis paradisi, qui siue ipsa anima est, siue aliquid spirituale, in quo anima [15 1Kb] constituta est, expositionem adderet, exponens illum locum, in quo scriptum est: Et apprehendit Deus hominem quem fecit, et posuit eum in paradiso operari et custodire.  uides, inquit, quoniam, qui erat, apprehenditur? Erat autem in terra plasmationis [16 1Kb] sue. Apprehendit ergo eum uirtus Dei, spirans [17 1Kb] processus et incrementa uirtutis. Denique in paradiso eum collocauit, ut apprehensum quasi afflatu diuine seruitutis [18 1Kb] . Quo loci illud aduerte, quia extra paradisum uir factus est, et [19 1Kb] mulier intra paradisum, ut aduertas, quod non loci, non generis nobilitate, sed uirtute unusquisque gratiam sibi comparat. Denique extra paradisum factus, hoc est, in inferiore loco uir melior inuenitur, et illa, que in meliore loco, hoc est, in paradiso facta est [20 1Kb] , inferior reperitur [21 1Kb] . Mulier enim prior decepta est [22 1Kb] , et uirum ipsa decepit. Nunquid his uerbis manifeste datur intelligi, localem paradisum, ac per hoc corporalem atque sensibilem uoluisse astruere? MAG. Cum  his, qui [23 1Kb] talia uolunt, non est nostrum colluctari. Neque enim duos paradisos esse, unum quidem corporalem, alterum uero spiritualem negamus, nec affirmamus. Sanctorum autem Patrum solummodo sententias interim inter nos conferimus: qui autem magis sequendi sunt, non est nostrum iudicare; unusquisque suo sensu abundet, et quos sequatur, eligat, litigationibus relictis. Sed quo sensu summe  auctoritatis magister, atque acutissimi subtilissimique [1 1Kb] ingenii, in expositionibus diuine Scripture talia protulerit, non facile nobis elucet, nisi forte, ut sepissime in ipsius expositionibus inuenimus, summos Grecorum Theologos secutus sit, et maxime Gregorium. Qui duas hominis conditiones esse asserunt, unam quidem ad imaginem Dei, in qua nec masculus nec femina intelligitur, sed sola uniuersalis et simplex humanitas, simillimaque angelice nature, quam omni sexu omnino carere et auctoritas incunctanter et uera docet ratio: alteram uero atque secundam propter [2 1Kb] prescitum rationabilis nature delictum superadditam, in qua sexus constituitur. Merito ergo, quod propter peccatum adiectum est, extra paradisum ac ueluti in inferiori loco  factum fuisse de terra plasmationis [3 1Kb] narratur. uirilis itaque sexus nature ad imaginem Dei facte superadditus extra [4 1Kb] paradisum factus est. Sed quia et ipse sexus priori nature, diuine uidelicet imagini, adiungitur, ueluti aliunde apprehensus, in paradiso cum prima scilicet conditione constituitur, in quo iterum ueluti in superiori loco secundus sexus, uocabulo mulieris appellatus, et ex latere eius attractus, in adiutorium procreande prolis in contumelia similitudinis insipientium animalium ei adiungitur. Et quia conditio uirilis sexus, quamuis non tempore, sed sola dignitate, precedit conditionem feminei; mulier enim ex uiro in prima conditione, in secunda autem [5 1Kb] uir ex muliere factus est: propterea conditionem uiri dicit [6 1Kb] extra paradisum, mulieris uero  intra, ut per hoc intelligas, uirum etiam extra paradisum, hoc est, extra primordialis conditionis dignitatem conditum meliorem esse muliere, que ueluti intra [7 1Kb] paradisum, hoc est superadditi sexus simplicitati diuine imaginis adunationem condita est. Potest et sic dici. Quoniam in unoquoque homine duo quidam homines intelliguntur, dicente Apostolo: Exteriorem hominem corrumpi, interiorem uero renouari, merito interior, qui ad imaginem Dei factus est, in paradiso formatur, exterior uero et corruptibilis extra [8 1Kb] et infra paradisum de limo terre fingitur; qui etiam apprehensus in paradiso ponitur, quoniam, si in ipso salutem suam [9 1Kb] operaretur, diuinumque custodiret preceptum, poterat etiam ad dignitatem superioris conditionis ad imaginem Dei peruenire. Quoniam  uero noluit diuino obedire [10 1Kb] precepto, non solum Creatorem suum, uerum etiam dignitatem imaginis eius [11 1Kb] deseruit. Ac per hoc in geminum sexum scissus est, in masculum uidelicet et feminam: que discissio non ex natura, sed ex uitio causam accepit. Ideoque quamuis in paradiso femina de uiro facta est, non erat inde uiro melior, quoniam [12 1Kb] non ex diuina  imagine, que intra paradisum condita est, sed ex merito future sue preuaricationis [13 1Kb] facture sue [14 1Kb] sumpsit occasionem. Nam et illa in exteriore homine, qui extra paradisum merito peccati de limo terre conditus est [15 1Kb] , causaliter creata est, que postmodum ordine, non tempore, in paradiso de latere uiri assumpta est. Sed siue hoc, siue aliquid aliud predictus uoluit magister, non est nobis colluctandum aduersus eos, qui duos, ut prediximus, esse credunt paradisos [16 1Kb] , unum quidem spiritualem, alterum uero corporalem, propter duplicem hominis naturam, presertim cum uideamus sepissime in diuine Scripture narrationibus multa iuxta rerum factarum ueritatem et historialiter facta et spiritualiter intellecta. Abraham enim duos filios  habuit, unum quidem ex ancilla, unum de libera. Et hec quidem secundum historiam facta sunt. Iuxta tamen allegoriam duas leges significant, unam quidem ueteris Testamenti, Noui uero alteram. Petra, de qua aque fluxerunt, in eremo populum sequebatur, cum dicat Apostolus: Petra autem erat Christus. Et quid dicam de ipsis primis duobus hominibus, masculo uidelicet et femina, in paradiso, de quo sermo est, constitutis [17 1Kb] ? Nonne, ut idem testatur Apostolus, figuram Christi et Ecclesie gestabant? Quid ergo mirum, si corporalis paradisus crearetur, per quem spiritualis paradisus significaretur? Nouimus autem, summum sancte Scripture expositorem, Originem dico, edisserere, non alibi, neque alterum paradisum esse, preter ipsum, qui  in tertio celo, ut ipse uult, constitutus est, et [18 1Kb] in quem apostolus Paulus raptus est. Et si in tertio celo est, profecto spiritualis est. Tertium siquidem celum, in quod raptus est Paulus, spirituale esse summi utriusque lingue auctores non dubitant, sed unanimiter affirmant, illud intellectuale uocantes. Quanquam Epiphanius Constantie Cypri episcopus in hoc Originem reprehendat, et omnino paradisum in terra esse [19 1Kb] astruat: quendam quidem sensibilem locum in orientalibus mundi partibus cum sensibilibus lignis fluminibusque, ceterisque, que corporaliter ab his, qui corporeis sensibus adherent, simpliciter de paradiso creduntur. Idem namque Epiphanius tunicas pellicias, quas Deus primis hominibus post preuaricationem consuerat, historialiter de pellibus  ouium [20 1Kb] , que, ut ait ille, in paradiso fuerant, factas esse non dubitat, et Origenem reprehendit, qui sub illarum pellium figura mortalia corpora, que primis hominibus merito peccati superaddita sunt, pulcherrime atque uerissime significata fuisse exponit. Quem, Origenem dico, in theoria tunicarum pelliciarum omnes fere auctores Grecorum Latinorumque  sequuntur. Non ab re etiam [1 1Kb] , ut opinor, sententiam magni Gregorii Nyssei de esca paradisi, et de ligno uite, deque scientie boni et mali ligno inserere. In uicesimo capitulo sermonis de Imagine: Recte, inquit, quisque [2 1Kb] non in eandem iterum uite speciem reuersurum esse hominem dicit, et [3 1Kb] , si prius in comedendo nobis species uite erat, posthac [4 1Kb] autem tali administratione liberabimur. Sed ego sancte auscultans Scripture, non solum corporalem cognosco cibum, neque solam carnis letitiam, sed etiam alteram quandam escam, analogiam quandam ad corporis alimenta habentem, cuius fruitio [5 1Kb] in animam solam pertransit. Comedite ex meis panibus, sapientia esurientibus iubet, et eos, qui talem cibum esuriunt, Dominus beatificat: Beati qui esuriunt et sitiunt iustitiam,  et: Si quis sitit, inquit [6 1Kb] , ueniat ad me et bibat. Magnus item Isaias: bibite [7 1Kb] letitiam, ualentibus magnificentiam eius laudare precepit. Est autem quedam comminatio prophetica aduersus eos, qui ultione digni sunt, ueluti fame torquendos. Fames uero non panis est quedam egestas et aque, sed uerbi defectus. Non enim famem panis, inquit, uel [8 1Kb] sitim aque, sed famem audiendi uerbum Domini. Numquid ergo plantationis Dei in Eden delicie sunt; nam [9 1Kb] delicie Eden interpretatur. Lignorum [10 1Kb] quendam conuenit fructum [11 1Kb] intelligere, ac per hoc comedisse hominem non dubitare, et [12 1Kb] non omnino transitoriam fluxilemque hanc escam in paradisi conuersatione recipere in hoc: Ab omni [13 1Kb] ligno, quod est in paradiso, cibum comedite. Quis dabit sanando sic [14 1Kb] esurienti lignum illud,  quod est in paradiso, quod omne bonum comprehendit, cui nomen est , id est omne, cuius participationem homini lex nature [15 1Kb] donat? Generali enim et supereminenti ratione [16 1Kb] omnis bonorum forma apud seipsam connaturaliter habet totum, et unum est. Quis me commixto ex utroque ligni gustu segregabit? Omnino enim non est perspicacioribus obscurum, quid omne illud, cuius fructus uita: et iterum, quid hoc mixtum, cuius finis est mors [17 1Kb] . Nam qui ab omni usum [18 1Kb] copiose proponit, ratione quadam omnino et prouidentia promiscuorum participatione hominem prohibet. Et mihi uidetur magnus Dauid et sapiens Salomon magister huius legis expositionem suscepisse [19 1Kb] ; uterque enim concesse esce unam intelligat [20 1Kb] gratiam, ipsum bonum, quod uere est, quod etiam omne est  bonum: Dauid quidem dicens, delectare [21 1Kb] in Domino, Salomon autem ipsam escam [22 1Kb] , que est Dominus, lignum uite nominans. Non ergo [23 1Kb] id ipsum est lignum  uite, et omne lignum, cuius cibum secundum Deum formato lex dat. E contrario autem separatur ab hoc ligno alterum lignum, cuius cibus boni et mali scientia est, dum non specialiter alterutrum e contrario significatorum in parte fructificet: sed quendam confusum mixtumque fructum pullulat, contrariis qualitatibus concretum. Cuius escam prohibet dux uite, consilium uero dat [24 1Kb] serpens, ut morti prepararet introitum. Et suasor factus est consilium dans, boni [25 1Kb] quadam pulchritudine ac delectatione mali [26 1Kb] fructum circumcolorans, ut delectabiliter uideretur, ac desiderium ad gustum superponeretur [27 1Kb] . Idem in uicesimo eiusdem sermonis capitulo: Quid ergo est, inquit, illud lignum uidelicet [28 1Kb] , quod bono et malo [29 1Kb] commixtam habet scientiam, delectationibus, que secundum  sensum sunt, insitam [30 1Kb] ? Non longe itaque a ueritate intueor: lignum scientie boni et mali Greci uocant, lignum uero uite. . Ligni intellectu in occasionem theorie utor [31 1Kb] . Arbitror enim, non disciplinam hic a Scriptura intelligi per scientiam, et [32 1Kb] quandam differentiam ex Scripture consuetudine inuenio scientie et diiudicationis, hoc est discretionis. Nam discernere disciplinabiliter bonum ex malo perfecte habitudinis esse Apostolus dicit, et exercitatorum officii [33 1Kb] sensuum. Propter etiam preceptum facit omnia probandi, et spiritualis hominis diiudicare proprium esse dicit. Scientia uero non ubique disciplinam et peritiam illius, quod significatur, indicat, sed ad id, cui gratia donata est, affectum. Ut cum scriptum est [34 1Kb] : Cognouit Dominus qui sint eius, hoc est suam  gratiam eis donauit. Et ad Mosen ait: Quia cognoscebam te super omnes. His autem, qui in malitia redarguuntur, dicit qui omnia nouit, quia nunquam cognoscebam uos, hoc est, meam gratiam nunquam uobis largiebar. Non ergo [35 1Kb] lignum, ex quo mixta scientia fructificatur, prohibitum est. Miscetur autem ex contrariis, bono uidelicet et malo, fructus ille, qui causidicum, hoc est, aduocatum suum habet serpentem: iuxta hanc forsitan rationem, quia [36 1Kb] non nudum proponitur, id est, ostenditur malum ipsum in seipso secundum propriam naturam manifestum. Ipsa enim malitia otiosa esset nullo colorata [37 1Kb] bono, quo ad concupiscentiam suam seductum, hominem scilicet [38 1Kb] , attraheret: nunc autem commixta quodammodo malitia est; in profundo siquidem perniciem, ueluti quasdam [39 1Kb]  insidias occultas habens, aperte uero in seductionem quandam boni phantasiam ostendens. Bonum uidetur auaris materie pulchritudo: sed radix omnium malorum  philargyria [1 1Kb] . Quis forsitan in fetidam [2 1Kb] paludem intemperantie perderetur, nisi delectationem bonum atque [3 1Kb] eximium quoddam estimaret eam [4 1Kb] , qui tali illecebra ad passionem attrahitur [5 1Kb] ? Similiter habent [6 1Kb] et cetera peccata occulta, differentiam habentia propriam delectationem: ex quadam seductione eximia uidentur minus considerantibus [7 1Kb] pro bono sollicitanda. Quoniam igitur multi illud, in quo sensus delectantur, bonum iudicant, et quia [8 1Kb] est cognominatio existentis, hoc est, ueri boni et ipsius boni [9 1Kb] , quod uidetur esse, dum non sit bonum: huius rei gratia ipsa ad malum ueluti ad bonum facta concupiscentia, boni et mali scientia a Scriptura nominata est, dum affectionem quandam et concretionem boni et mali [10 1Kb] interpretatur, hoc est, significat scientia. Neque absolute malum, eo  quod ambitur bono, neque pure bonum, eo quod suboccultatur malum: sed commixtum ex utrisque interdicti ligni fructum esse Scriptura inquit, cuius gustum dixit in mortem tangentes ducere, solummodo non aperte doctrinam clamans, quia bonum, quod uere et simplum et uniforme natura est [11 1Kb] , omnique duplicitate et ad contrarium copulatione alienum. Malum uero uarium et configuratum est, alicui bono commixtum, et alterum, per experimentum. [12 1Kb] Non enim ita inuenitur, sicut estimatur; esse assumptio mortis et corruptionis principium causaque efficitur. Propterea serpens premonstrat malignum peccanti fructum, sic ex propatulo malum non habere ostendens [13 1Kb] . Non enim forsitan seduceretur homo aperto malo, sed per quandam speciositatem apertum declarauit [14 1Kb]  malum, quandamque delectationem secundum sensum seducens, gustui suadens mulieri manifestauit [15 1Kb] . Sicut ait Scriptura: Et uidit femina, quia [16 1Kb] bonum lignum in escam, et quia placabile [17 1Kb] uidere, et speciosum cognoscere, et accipiens fructum eius comedit. Esca illa [18 1Kb] mater mortis hominibus facta est. Ipsa igitur mixture est fructifera [19 1Kb] , aperte intellectum ratione interpretante, per quem boni et mali cognitio lignum illud nominatum est, quia iuxta mortiferorum malitiam, que in melle fiunt, in quantum quidem dulcorat in sensum [20 1Kb] , bonum esse uidetur, in quantum uero tangentem corrumpit, omnis mali pessimum efficitur. Cum itaque operatum est in [21 1Kb] hominis uita malum mortiferum, tunc homo, magna res et nomen, diuine nature imago, uanitati, sicut ait Propheta, assimilatus  est. Ergo siquidem imago ad id, quod melius in nobis intelligitur, sociatur: quecunque circa [22 1Kb] hanc uitam tristia miseraque sunt, similitudinis [23 1Kb] , que ad Deum est, non [24 1Kb] sunt. Animaduerte, qualem paradisum,  et qualia ligna, et quales fructus prefatus astruit Theologus. DISC. Animaduerto, clareque perspicio: spiritualem profecto et illocalem. uelim tamen aperte ac breuiter ea, que ab ipso obscurius explicata sunt, a te aperiri. MAG. Quisquis diligenter prefati Theologi uerba perspexerit, nil aliud, ut opinor, in eis reperiet suaderi, quam humanam naturam ad imaginem Dei factam paradisi uocabulo, figurate locutionis modo, a diuina Scriptura significari. uera enim plantatio Dei est [25 1Kb] natura ipsa, quam ad imaginem et similitudinem suam, hoc est, ad imaginem omnino sibi similem, preter rationem subiecti, ut predictum est, creauit in Eden, hoc est, in deliciis eterne felicitatis, et beatitudine diuine similitudinis, maior et melior omni sensibili mundo  non mole, sed dignitate nature. Cuius terra fertilis erat corpus essentiale [26 1Kb] , immortale per possibilitatem. Naturale quippe corpus mori dicitur, quia superaddito commori uidetur, dum sit semper immortale in se; quippe refertur, quod sibi superadiectum patitur, hoc est, posse mori, posse non mori [27 1Kb] . Corpus namque primi hominis, ut ait Augustinus [28 1Kb] , potuit non mori, nec moreretur, si ueneno preuaricationis non corrumperetur, sed floribus spiritualis pulchritudinis uiresceret, neque unquam temporalibus incrementis senesceret. Cuius aqua formarum capax sensus incorruptibilis corporis, sensibilium rerum sine ulla falsitatis deceptione phantasiis formatus: cuius aër diuine sapientie radiis illuminatus ratio erat, qua rerum omnium naturas cognosceret: cuius  ether, animus, circa diuinam naturam eterno et inerrabili motu immutabili et mutabili statu circumuolueretur, et cetera, que de diuina imagine sunt predicanda, imo etiam, quoniam intelligi non possunt, silentio sunt honorificanda. In hoc itaque paradiso fontem uite manare Scriptura testatur, ex quo quattuor uirtutum flumina in figura quattuor principalium mundi sensibilis [29 1Kb] fluuiorum diuidi narrantur: prudentiam dico, temperantiam, fortitudinem, iustitiam. Que spiritualia fluenta ex diuina sapientia, que est totius uite fons atque uirtutis, erumpentia, irrigant superficiem humane nature: prius quidem in secretis humanitatis sinibus, ueluti in occultissimis intelligibilis terre poris, in inuisibiles uirtutes surgentia, deinde in apertos bonarum  actionum effectus scatentia, innumerabiles species uirtutum et actionum produnt. Ex ipsis enim omnis uirtus et actio progreditur, et in ipsas reuertitur: ipse uero ex diuina sapientia egrediuntur, et in  eam reuoluuntur. In eodem paradiso duo ligna esse prefatus Theologus, magnus uidelicet Gregorius, exponit: quorum uni, ut ait ipse, nomen est , hoc est, omne, alteri uero , quod est scibile [1 1Kb] . Cuius nominis interpretatio si ad liquidum proferatur, non satis intellectum ligni exprimit. Propterea, ut facilius intelligatur, quid eo ligno significatur, placuit nobis uertere in mixtum. Quid est ergo , de cuius fructu iussus est homo cibum sumere? profecto est illud lignum, de quo Scriptura dicit: Produxitque Dominus Deus de humo omne lignum pulchrum uisu et ad uescendum suaue, lignum etiam uite in medio paradisi. Animaduerte, quomodo unum idipsumque lignum duobus modis prophetica theoria et narrat et nominat. Primum  quidem omne lignum dixit pulchrum uisu et ad uescendum suaue, et iterum lignum etiam uite in medio paradisi. [2 1Kb] Et paulo post: Ex omni ligno paradisi comede, unum lignum omne lignum uocitans. Nemo ergo sequentium predicti Theologi doctrinam existimet, in paradiso esse plurima ligna diuersarum formarum diuersorumque fructuum, ueluti quandam syluam multis arboribus copiosam, sed duo solummodo, unum quidem , alterum uero . Et est , hoc est, omne lignum paradisi [3 1Kb] uerbum et Sapientia Patris, Dominus noster iehsu Christus, qui est omne lignum fructiferum, in medio humane nature paradisi plantatum, duplici uidelicet modo: primo quidem secundum suam diuinitatem, qua nostram naturam et creat,  et continet, et nutrit, et uiuificat, et illuminat, et deificat, et mouet, et esse facit; in ipso enim uiuimus et mouemur et sumus: secundo uero, quo nostram naturam, ut saluaret eam, et in statum pristinum reuocaret, in unitatem [4 1Kb] substantie sibi [5 1Kb] adiunxit, ut in duabus naturis subsisteret, diuina uidelicet atque humana. Et hoc est quod Scriptura ait: Produxitque Dominus [6 1Kb] Deus de humo, hoc est, ex materiali nostra natura, omne lignum, hoc est, uerbum incarnatum, in quo et per quod facta sunt omnia, et quod est omnia. Ipsum enim solummodo est substantiale bonum. Cetera enim, que dicuntur esse bona, non per se, sed participatione ipsius bona sunt, qui per se uere existens bonum est, et omne bonum, et bonitas, et totius boni et bonitatis fons  et origo, causa et principium, finis et perfectio, motus atque quies, medium et extremitas, ambitus et locus, cuius fructus uita eterna est, cuius esus gaudium et letitia et ineffabiles delicie, cuius aspectus pulcher est. Ipse siquidem pulchrum et pulchritudo totius pulchri, et pulchritudinis causa et plenitudo, cuius gustus et comestio nescit saturitatem; eo siquidem, in quantum, quis uescitur, in tantum in desiderium uescendi suscitatur. De hoc  itaque omni ligno, id est omnium bonorum plenitudine, primi homines iussi sunt cibum sumere; et adhuc omni generi humano inde uiuere precipitur. Quoniam uero primi parentes cibum inde [7 1Kb] sumere noluerunt, preponentes ei prohibiti ligni mortiferum fructum, non solum illi, uerum etiam totum genus ab eis propagatum, iustissimo diuino iudicio et ex dignitate nature expulsi sunt ac morte damnati. uidesne igitur, quid omnis ligni uocabulo figurate diuinus Propheta, imo Spiritus sanctus per Prophetam significare uoluit? DISC. Plane uideo, et nil aliud, ut arbitror, preter Deum uerbum hominem factum omne bonum totius paradisi, hoc est totius nostre nature, et non aliud preter ipsum subsistere, de quo comedere, hoc est, pio intellectu  eum [8 1Kb] percipere seu fide credere uita eterna est et incorruptibilis sanitas, ignorare uero uel negare mors eterna est et infinita corruptio. MAG. Clare perspicis. Restat itaque de dicere, hoc est, de ligno scientie boni et mali. Iam diximus, non de uerbo ad uerbum, sed de sensu ad sensum faciliori intellectu mixtum interpretari posse. Et est quidem iuxta prefatum magistrum, cuius sententiam de paradiso et sequimur, et aperiende obscuritatis gratia recapitulamus, malitia in phantasia boni colorata, corporis [9 1Kb] sensibus insita, ligno priori, quod est omnino contrarium. Ut enim in illo omne bonum imaginatur et omne bonum est, ita in isto uniuersitas totius mali. Illud igitur est omne bonum uere subsistens, hoc autem  omne malum, per phantasiam boni omnes malos seducens. Cur autem utrumque lignum, hoc est omne lignum, quod etiam lignum uite uocatur, et alterum lignum scientie boni et mali in medio paradisi esse narrantur, non otiosa est questio: que tamen, ut opinor, tali modo solui potest. Si [10 1Kb] primum quidem tota humana natura, uisibilis uidelicet et inuisibilis, exterior et interior, ad imaginem Dei facta, et propter peccatum superaddita intimanda fuerit [11 1Kb] , quisquis itaque textum sermonis beati Gregorii de Imagine intentus inspexerit [12 1Kb] , senariam totius humane nature et generaliter in omnibus et specialiter in singulis partitionem [13 1Kb] reperiet. Ac primum in duas ueluti principales partes segregatur: et una quidem corpori attribuitur, altera uero anime.  Et ea quidem, que corpori, exteriori uidelicet homini datur, in tres partes rationabili contuitu separatur. Quarum prima corpus ipsum est formata materia constitutum, de quo solummodo predicatur esse, quo in humana natura nil inferius intelligitur. Secunda pars est sursum uersus, que multis nominibus appellari et solet et potest. Dicitur enim nutritiua et auctiua, quia nutrit corpus et auget et continet in uno, ne [14 1Kb] defluat et soluatur. uocatur  etiam uitalis motus; nec immerito, quod non solum uitam corpori prestat, uerum etiam mouet illud siue localiter per spatia locorum, siue per numeros locorum et temporum: locorum nunc dico, quibus plenitudo membrorum impletur, temporum uero, quibus incrementa etatum ad perfectionem ducuntur. Tertia pars est, que in quinquepertito corporeo sensu dignoscitur, que uidelicet pars phantasias omnium rerum [1 1Kb] sensibilium, que circa hominem exteriorem intelliguntur, recipit, memorieque tradit. In his tribus partibus totus exterior homo constituitur. Interior uero homo, qui in anima sola subsistit, et ad imaginem Dei factus est, alteram tripertitam recipit discretionem. Habet enim sensum interiorem, per quem anima phantasias sensibilium  rerum, quas per corporeum sensum excipit, discernit atque diiudicat. Deinde rationem possidet, per quam omnium rerum, quas uel intelligere uel sentire potest, rationes inuestigat. Summum hominis est animus, ultra quem in humana natura nil superius inuenitur, cuius proprium officium est, et predictas partes inferiores se regere, et ea, que supra se sunt, Deum suum uidelicet, et ea, que in ipso et proxime circa ipsum subsistunt, quantum sinitur ascendere, contemplari. uidesne igitur senariam humane nature discretionem? Est enim, et uiuit, et sentit per corpus, sentit extra corpus, ratiocinatur, intelligit. Sed illa tria, que in inferiori parte hominis [2 1Kb] cognoscuntur, corruptibilia sunt solutionique obnoxia; ternarius uero superioris  partis, qui in [3 1Kb] sola anima omnino absolute constitutus est, incorruptibilis et insolubilis et eternus merito, dum in eo imago diuine nature expressa est. Ideoque a Grecis, ut in prioribus libris docuimus, , , et prefatus ternarius humane anime uocitatur, qui teste sancto Dionysio nec solui, nec corrumpi, nec ullo modo perire potest. Considera ergo extremitates humane nature ueluti cuiuspiam paradisi terminos sursum uersus atque deorsum, extra quos nulla creata intelligitur natura. Siquidem ultra animum solus Deus est, infra materiam, corpus dico solum, nichil est; non illud nichil, quod per excellentiam nature, sed illud, quod per priuationem totius nature et dicitur et cogitatur. Inuenies itaque, ni fallor, animum summum  nature humane locum obtinere, corpus uero materiale infimum. Intuere etiam media eiusdem nature, et inuenies infra animum superius rationem, supra corpus inferius uitalem motum, nutritiuam dico uitam; et iterum in ipsa medietate nature, ueluti in medio paradisi, duos sensus, exteriorem uidelicet, uitali motui corporique adherentem, et interiorem, rationi animoque inseparabiliter et consubstantialiter [4 1Kb] coniunctum. In his igitur duobus sensibus, ueluti in quibusdam duobus locis medii [5 1Kb] humane nature paradisi, duo illa intelligibilia  ligna, uidelicet et , intelliguntur: quidem in interiori sensu, uero in exteriori. In interiori enim homine habitat ueritas et omne bonum, quod est uerbum Dei, Filius Dei unigenitus, Dominus noster iehsu Christus, extra quem nullum bonum est, quoniam ipse est omne uerum et substantiale bonum et bonitas. Cui e contrario ex diuersa parte malum et malitia opponitur. Et quia omne malum nec in natura rerum substantialiter inuenitur, neque ex certa causa et naturali procedit; per se enim consideratum omnino nichil est preter irrationabilem et peruersum imperfectumque rationabilis nature motum: nullam aliam in uniuersa creatura sedem reperit, nisi ubi falsitas possidet. Propria autem falsitatis possessio est sensus corporeus.  Nulla enim alia pars humane nature falsitatis errorem recipit preter sensum exteriorem, siquidem per ipsum et interior sensus, et ratio, ipse etiam intellectus sepissime fallitur. In loco itaque falsitatis et uanarum phantasiarum, hoc est, in sensu corporeo, qui a Grecis uocatur, et sub figura mulieris insinuatur, , hoc est, lignum scientie boni et mali constituitur, malitia uidelicet in phantasia boni colorata, uel malum configuratum [6 1Kb] bono, uel, ut simpliciter dicam, falsum bonum, uel malum sub figura boni latens, cuius fructus mixta scientia est, hoc est, confusa. Confunditur enim ex malo latente, et ex forma boni patefacta, ac per hoc seducit primo sensum, in quo est, ueluti quandam mulierem discernere non ualentem inter mantiam,  que latet, et formam boni, qua ipsa malitia ambitur. Malitia siquidem per se deformitas quedam est et abominabilis turpitudo, quam si per seipsam errans sensus cognosceret, non solum non sequeretur, neque ea delectaretur, uerum etiam fugeret et abhorreret. Errat autem insipiens sensus, ac per hoc decipitur, credens malum bonum et pulchrum esse, et ad usum suaue. uerbi gratia, ut aliquo utamur exemplo, dum phantasia auri, uel cuiuspiam sensibilis materie corporeo sensui imprimitur, ipsa phantasia pulchra atque formosa uidetur, quia de creatura bona extrinsecus assumpta est; sed mulier, hoc est, carnalis sensus decipitur et delectatur, non sentiens latentem sub ipsa falsa et phantastica pulchritudine malitiam, hoc est, philargyriam [7 1Kb] , que  est radix omnium malorum. Qui uiderit mulierem ad concupiscendum eam, Dominus inquit, iam mechatus est in corde suo. Ac si aperte diceret: Qui phantasiam de forma feminea suo carnali infigit sensui, iam mechatus est in cogitatione sua, appetens turpitudinem libidinis, que se latenter attrahit sub falsa illa muliebris forme imaginatione. Est igitur, ut prediximus, lignum scientie boni et mali malitia perniciosa mortiferaque, in figura boni imaginata, et hoc lignum [8 1Kb] ueluti intra quandam feminam, in carnali scilicet [9 1Kb] sensu, quem decipit, constitutum;  cui sensui si animus consenserit, totius humane nature [1 1Kb] integritas corrumpitur. Excelsissima namque nature parte preuaricante, qualis inferior salua remanebit? Cuius ligni fructus mixta [2 1Kb] scientia est ex bono et malo, hoc est, indiscretus mali bono imaginati appetitus, et amor, et concupiscentia, et delectatio, per quam [3 1Kb] ueluti per quendam colubrum antiquus hostis humani generis primo preuaricationem suasit, deinde mortem totius nature adiecit: anime quidem deserentis Deum, corporis uero ab anima deserti. Scientia itaque in hoc loco non doctrinam quandam cognitionis et diiudicationis naturarum, sed illicitum motum atque confusum appetitum ad concupiscendum malum, hoc est, peccatum similitudinis boni falsa specie seducendi  gratia coloratum significat. Sed fortassis querere uis, utrum Deus tale lignum, cuius fructus mixtus atque confusus appetitus est boni et mali, cuius natura est malum phantasia boni coloratum, cuius esca causa mortis extitit, in paradiso humane nature plantauit? DISC. Profecto quero, et nec otiose querendum uideo. Si enim Deus creauit illud, fortassis estimabitur conditor mali, et causa mortis esse, quod impiissimum est de auctore omnium bonorum dicere, quanto magis credere uel existimare. Si autem a Deo non est plantatum, unde illud nature humane est insitum? MAG. Primo itaque consulenda est sacra Scriptura, que incunctanter illud lignum, quod est , ad diuinam plantationem pertinere testatur, dicens: Produxitque Dominus  Deus de humo [4 1Kb] omne lignum pulchrum uisu et ad uescendum suaue; ac ueluti ipsius ligni, quod est omne, qualitatem explanans: lignum etiam uite in medio paradisi. Ac si aperte diceret, illud lignum non solum omne bonum est [5 1Kb] et omne pulchrum, et omnis esca suauis ac spiritualis, uerum etiam lignum uite [6 1Kb] , quo uiuit paradisus ille, humana uidelicet natura, in cuius medio constitutum est. Quod autem sequitur: lignumque scientie boni et mali, non satis elucet, utrum a superioribus suppletur, ut ita legatur, produxitque lignum scientie boni et mali in medio paradisi, quemadmodum lignum uite, an etiam ita introductum est absolute: lignumque scientie boni et mali, ut non a Deo intelligamus productum [7 1Kb] , sed solummodo superiori ligno contraria  qualitate oppositum, ut quemadmodum illud omne [8 1Kb] bonum et uita causaque uiuentium, ita et illud omne malum et mors causaque morientium. An forte debemus intelligere, quoniam scientie boni et mali est lignum, in quantum forma boni ambitur, ex Deo esse, quoniam ipse est totius forme et pulchritudinis causa, siue ipsa forma et pulchritudo in aliqua substantia intelligatur uel sentiatur, siue in phantasiis sensibilis materie, quarum propria sedes est sensus corporeus, quia per ipsum interiori sensui  inferuntur: in quantum uero ipsum malum forma boni ambitum, ac per seipsum informe et incognitum malum est, nec a Deo esse [9 1Kb] , nec ab aliqua causa certa ac definita? Malum siquidem uarium est et incausale, quoniam in rerum natura omnino substantialiter non inuenitur. Illud igitur lignum, in quantum malum est, nulli cause refertur, quia omnino nichil est: in quantum uero formatur bono, ut incautos decipiat, quoniam materia illa, cuius phantasia formatur, ex omnium bonorum conditore et facta est, et bona est, non omnino malum. Forma itaque, per quam malum seducit eos, quos interimit, bona est, quoniam cuiuspiam boni phantasia est: ipsum uero malum omnino malum est, et a nullo bono factum, quoniam omni bono est contrarium. Proinde  si naturam phantasiarum, quibus coloratur malum, quod per seipsum apparere non potest, quoniam informe et deforme et turpe est et incausale, quis acute inspexerit [10 1Kb] , ipsam profecto omnino bonam reperiet. Quod tali argumento manifestissime possumus approbare. Ponamus [11 1Kb] duos homines, unum quidem sapientem, et nullo modo auaritie stimulis titillatum seu compunctum; alterum uero stultum, auarum, omnino peruerse cupiditatis aculeis confixum ac laceratum. His duobus uno loco constitutis afferatur uas aliquod obrizo auro factum, pretiosissimis gemmis decoratum, forma pulcherrima compositum, regali usu dignum. Ambo illud aspiciunt, sapiens uidelicet et auarus, ambo ipsius uasis phantasiam suo corporeo sensu recipiunt, memorie infigunt,  cogitatione tractant. Et sapiens quidem simpliciter ad laudem Creatoris naturarum pulchritudinem illius uasis, cuius phantasiam intra semetipsum considerat, omnino refert. Nulla ei cupiditatis illecebra subrepit, nullum philargyrie [12 1Kb] uenenum intentionem pure ipsius mentis inficit, nulla libido contaminat. Auarus uero penitus e contrario. Ille namque mox, ut phantasiam uasis imbiberit, cupiditatis flamma ardescit, consumitur, contaminatur, moritur, pulchritudinem nature ipsiusque phantasiarum non ad laudem ipsius, qui dixit: Meum est aurum, meum est argentum, referens, sed seipsum in fetidissimam cupiditatis paludem immergens et ingurgitans. uidesne unius uasis phantasiam in utroque bonam et pulchram? Sed in sapienti sensu simplex  est et naturalis, nullaque ei [13 1Kb] malitia subest; in auaro autem duplex et mixta ex [14 1Kb] contrario malo cupiditatis, que ei miscetur, et ab ea formatur et coloratur, ut uideatur esse bonum, dum sit uenenosissimum malum. Non ergo in natura humana plantatum est malum, sed in peruerso et irrationabili motu rationabilis libereque uoluntatis est constitutum. Qui motus non intra naturam, sed extra, et ex bestiali intemperantia sumptus perspicitur, miscetur tamen [15 1Kb] bono ac tingitur antiqui hostis consilio  et astutia, ad [1 1Kb] decipiendos carnalium sensuum libidinosos affectus, ac per hoc morte perimendos. Neque hoc dicimus sensum illorum refellentes, qui prefatum lignum scientie boni et mali omnino naturaliter asserunt esse bonum, et historialiter in paradiso locali factum, cuius fructus scientia, hoc est, experimentum boni erat [2 1Kb] et mali. Nam si tactu et gustu ipsius primi homines se abstinerent, sicut eis preceptum est, experimentum uite eterne perpetueque beatitudinis nulla interposita morte haberent. Sin uero diabolicis astutiis consentientes, sua miserrima intemperantia de fructu ipsius escam mortiferam illicite sumerent, eterne mortis et infelicitatis experimentum subirent. Sed quisquis hec, que inter nos tractauimus [3 1Kb] , non dedignatus  fuerit legere ac diligenter intueri, eligat ex predictis sanctorum Patrum sententiis, quod sibi sequendum uidetur, uideatque, ne incaute nos laceret, estimans ea, que a nobis dicta sunt [4 1Kb] , nullius auctoritatis auxilio esse munita, ac ueluti presumptiue contra sanctorum Patrum traditiones machinata. Habes itaque, ut opinor, breuem apertamque [5 1Kb] paradisi expositiunculam, quantum uires intentionis nostre suppetunt.

17. DISC. Habeo sane; sed uelim , hoc est recapitulationem, a te fieri, que ueluti modo quodam conclusionis ea, que sparsim dicta sunt de paradiso, in unam quandam complexionem colligat atque definiat. MAG. Plantationem Dei, hoc est, paradisum in Eden [6 1Kb] , in deliciis eterne ac beate  felicitatis, humanam naturam esse diximus ad imaginem Dei factam: cuius fons est Christus, de quo Propheta ad Patrem proclamat: Quoniam apud te est fons uite; qui etiam omnes sitientes iustitiam ad se bibendum inuitat, dicens: Si quis sitit, ueniat ad me, et bibat; cuius flumina ex sapientie fonte manantia, quattuor principales anime uirtutes sunt, ex quibus omnis uirtus et bona operatio scatet; cuius omne lignum, de quo scriptum est: Qui uicerit, dabo ei edere de ligno uite, quod est in paradiso, quod plantatum est secus decursus aquarum, hoc est, circa quod omnia prophetarum oracula, omnia utriusque legis symbola, symbolorumque intelligentie, omnesque aperte ac simplices doctrine confluunt [7 1Kb] , Dei uidelicet uerbum  humane nature insitum, et ex [8 1Kb] humana natura incarnatum [9 1Kb] ; cuius paradisi mixte scientie est lignum indiscreta uel confusa carnalium sensuum appetitio in diuersas libidines, sub forma boni latentes, et incautas animas decipientes ac perimentes; cuius uir animus est, uniuerse humane nature [10 1Kb] presidens; cuius mulier sensus, cui incaute animus consentiens perditur; cuius serpens illicita delectatio,  qua ea, que carnalem sensum delectant, illicite ac damnabiliter concupiscuntur. Et ne existimes, his, que diximus, hoc est, duo solummodo in paradiso ligna esse et , repugnare, quod mulier diabolo respondisse narratur: De fructu lignorum, que sunt in paradiso uescimur. Non enim dixit: de fructu omnis ligni uescimur, hoc est, uesci iubemur, sed: de fructu lignorum, pluraliter, ac si plurima ligna diuersarum formarum essent, quibus uesci est eis concessum. Potest namque intelligi omne lignum, plurima ligna mulierem dixisse; omne siquidem non de aliquo singulari, sed quodam in seipso multiplici dicitur. Omnis enim homo multiplex humane nature numerus, et iterum ipse multiplex numerus, quoniam unius nature particeps est, unus homo solet  appellari. Quid ergo mirum, si omne lignum plurima ligna dicatur? Dei namque uerbum, quod est omne lignum, hoc est, omne bonum, et unum est, et in seipso multiplex, et ex quo omne bonum, hoc est, omnis uirtus et sapientia et essentia in humana natura fructificat. Omnes igitur rationabiles motus rationalis nature, quibus homo uti concessus est et iussus, quoniam ex communi omnium bono, diuina uidelicet sapientia, in humana natura, que est Dei plantatio et paradisus, pullulant, ueluti quedam ligna plurima atque fructifera appellata sunt, que uidelicet ligna in ipso, in quo omnia bona unum sunt [11 1Kb] , subsistunt. Unum itaque lignum, quod est , plurima ligna, quoniam in ipso omnia bona sunt, pulchre a muliere adhuc non decepta, ac uirtutum  sibi insitarum naturaliter conscia, est uocatum. Sed ne uideamur Grecorum auctorum solummodo sententias de paradiso sequi, Latinorum uero auctoritatem in talibus aut pretermisisse, aut in eis talem sensum de paradiso inuenire non potuisse, ac per hoc temere affirmasse, quod in magistris utriusque lingue non ualuimus inuenire, sancti Ambrosii sententias de paradiso huic nostre disputationi inserere congruum mihi uidetur ac necessarium, si tibi placet. DISC. Placet sane; magni siquidem et sapientissimi uiri sententiis resistere, quis nisi amens audebit?

18. MAG. Ait itaque in libro de Paradiso: Sunt, qui putant, nequaquam mandatum istud, de manducando uidelicet de [12 1Kb] ligno uite, et non manducando de ligno prohibito, conuenire celi et terre atque omnium  Creatori, et [13 1Kb] nequaquam dignum incolis paradisi, et quod illa uita similis sit [14 1Kb] angelorum. Et ideo non terrenum et corruptibilem hunc cibum esui fuisse possumus estimare, quia non bibunt neque manducant, et erunt sicut angeli Dei [15 1Kb] in celo. Cum igitur in cibo neque premium sit, quia esca nos non commendat Deo, neque magnum periculum sit, quia neque, quod intrat in os, coinquinat hominem, sed quod exit  de ore, uidetur sine dubio tanto auctore indignum preceptum, nisi hunc cibum ad illum perfectum [1 1Kb] referas, quem [2 1Kb] pro magno premio Deus de sanctis pollicetur suis: Ecce qui seruiunt mihi, manducabunt, uos autem esurietis. Hic est [3 1Kb] enim cibus, in quo uita definitur eterna, quo quisquis fuerit defraudatus, morte morietur; quandoquidem [4 1Kb] panis uiuus atque celestis ipse Dominus est, qui uitam dat huic mundo. Unde et ipse ait: Nisi manducaueritis carnem meam, et biberitis sanguinem meum, non habebitis uitam eternam. Erat ergo panis aliquis, de quo preceperat Deus edendum paradisi incolis. Quis ille? Accipe quem dicat: Panem, inquit, angelorum manducauit homo. Est etiam [5 1Kb] bonus panis, si facias uoluntatem Dei. uis  scire, quam [6 1Kb] bonus panis? Ipse Filius manducat hunc panem, de quo ait: Meus cibus est, ut faciam uoluntatem Patris mei, qui in celis est. Intende, qualem cibum summus magister edocet, quem paradisi incolis edendum Dominus precepit, non corporalem et corruptibilem, sed spiritualem, Dei uerbum uidelicet eiusque uoluntatem. DISC. Animaduerto, ualdeque admiror, quantum intellectui Gregorii Theologi congruit, qui et ipse, ut superius est dictum [7 1Kb] , cibum fructumque potumque spiritualem atque intellectualem paradisi esse incunctanter asserit. Porro, si cibus paradisi spiritualis et intelligibilis est, necessario sequitur, ut et illud omne lignum, cuius fructus cibus ille est, intellectuale et spirituale intelligatur. Non enim de corporeo sensibilique ligno incorporeus  intelligibilisque fructus nasci credibile est et rationi rerum conueniens. Porro, si et fructus et ligna spiritualia sunt, nonne consequens est, ut et locus ille, in quo subsistunt, non corporalis, sed profecto spiritualis et credatur et cognoscatur? MAG. Consequens quidem, et rationis plenum, et ueritati simillimum. Sed ut hoc prefati patris, Ambrosii dico, inconcusso testimonio roboretur, quid ipse de loco paradisi, deque fere omnibus, que in ipso esse diuina narrat historia, in prefato suo [8 1Kb] opere scripserit, intentius intueamur. Plerosque, inquit, mouet, qui diligentius intuentur, quomodo, si primo [9 1Kb] magnum munus Dei fuit circa homines, ut in paradiso collocarentur, uel postea magnorum remuneratio [10 1Kb] esse uideatur meritorum, ut in [11 1Kb] paradisum iustus unusquisque  rapiatur. Dicuntur etiam bestie, et pecora agri, et uolatilia celi in paradiso fuisse. Unde plerique paradisum animam hominis [12 1Kb] esse uoluerunt, in qua uirtutum quedam germina pullulauerint, hominem autem et [13 1Kb] ad operandum et custodiendum paradisum esse positum, hoc est, mentem hominis, cuius uirtus animam uidetur excolere, nec [14 1Kb] solum excolere,  sed etiam, cum excoluerit [15 1Kb] , custodire. Bestie autem agri, et uolatilia celi, que ducuntur ad Adam, nostri irrationabiles motus sunt, eo quod bestie et [16 1Kb] pecora, quedam diuerse sint corporee passiones, uel turbulentiores, uel etiam languidiores. uolatilia autem celi quid aliud estimamus, nisi inanes cogitationes, que uolatilium more nostram circumuolant animam, et huc atque illuc uario motu sepe transducunt. Propterea nullus inuentus [17 1Kb] menti nostre similis adiutor, nisi sensus, hoc est , quem [18 1Kb] similem sibi solum noster potuit inuenire. Sed forte redarguas, [19 1Kb] quia hec quoque Deus in tali paradiso locauit, hoc est, passiones corporis, et uanitatem quandam fluctuantium uel [20 1Kb] inanium cogitationum, quod [21 1Kb] ipse nostri fuerit auctor erroris. Considera quid dicat.  Habete, inquit, potestatem piscium maris et uolatilium celi, et omnium repentium [22 1Kb] , que repunt super terram. uides, quod ille tibi tribuerit potestatem, ut de omnibus tu [23 1Kb] iudicare debeas, singulorum genera iudicii tui sobria definitione discernere: uocauit ad te omnia Deus, ut supra omnia mentem tuam esse cognosceres. Cur que tibi dissimilia [24 1Kb] reperisti, asciscere tibi et copulare uoluisti? Dedit tibi certum [25 1Kb] sensum, quo uniuersa cognosceres, et de cogitationibus iudicares. Meritoque de illo fecundo paradisi agro eiectus es, quia non potuisti seruare mandatum. Sciebat enim Deus, esse te fragilem, sciebat iudicare non posse; ideo dixit quasi fragilioribus: Nolite iudicare, ut non iudicemini. Ergo quia sciuit, infirmum te esse ad iudicandum, uoluit te obedientem  esse mandato, ideo preceptum posuit. Quod si illud non preuaricatus esses, periculum incerti iudicii incidere nequiuisses. Quoniam uero iudicare uoluisti et ausus es [26 1Kb] , ideo addidit: Ecce [27 1Kb] Adam factus est tanquam unus ex nobis, ut sciat bonum et malum. uoluisti tibi arrogare iudicium: penam praui iudicii refutare non debes. Posuit te tamen contra paradisum, ne memoriam eius possis abolere. Denique iusti in paradisum sepe rapiuntur, sicut Paulus raptus est in paradisum et audiuit uerba ineffabilia. Et tu, si a primo celo ad secundum celum, et a secundo ad tertium mentis tue uigore rapiaris, hoc est [28 1Kb] , quia primum unusquisque homo est corporalis, secundo animalis, tertio spiritualis, ita rapieris [29 1Kb] ad tertium celum, ut uideas fulgorem gratie spiritualis;  animalis enim homo, que sunt Spiritus Dei, nescit. Et ideo tertii celi ascensio tibi est necessaria, ut rapiaris in paradisum: rapiaris iam sine periculo, ut possis diiudicare omnia, quia spiritualis diiudicat omnia, ipse uero a nemine iudicatur [30 1Kb] . Intuere, quemadmodum Ambrosius sensum Origenis approbat, Epiphanii autem infirmat. Origenis siquidem paradisum,  in tertio celo, quod est intellectuale, hoc est in ipso homine, quantum intellectus est, [1 1Kb] asserit esse: Epiphanius uero, ut prediximus, nimium simpliciter sentiens, terrenum quendam locum paradisum estimat, terrenaque ligna fontesque sensibiles, quod uera deridet ratio. Non enim credibile est de Apostolo estimare [2 1Kb] , in alium paradisum raptum fuisse, nisi in ipsum, in quo primus homo ad imaginem Dei factus est, et de quo merito inobedientie detrusus. Unum namque paradisum diuina narrat historia, et unum hominem in ipso creatum; in quo uidelicet homine uir et mulier intelligitur esse, si uerba sanctorum Patrum sequenda sunt. Nature siquidem humane uir est intellectus, qui a Grecis uocatur ; mulier sensus, qui feminino  genere exprimitur: quorum mystico coniugio Christi et Ecclesie futura copula prefigurata est. Cui uiro atque mulieri, intellectui uidelicet sensuique, diuina lex non solum concessit, uerum etiam precepit de ligno uite comedere, de sapientia profecto Patris et uerbo, quod est Dominus iehsu Christus, qui in medio humane nature paradisi plantatus est, qui est spiritualis panis, quo angeli perfectique homines, quorum conuersatio in celis est, uescuntur. Prohibentur autem a non discreto atque commixto boni et mali appetitu, qui ex delectatione materialium rerum pulchritudinis imperfectis animabus infigitur: a quo abstinere meritum uite eterne est, eo abuti eterni interitus occasio. Cetera uero, que a sacra Scriptura de paradiso traduntur,  quamuis per anticipationem dicta sint [3 1Kb] , ac ueluti in paradiso facta, plus tamen et rationabilius, quoniam merito peccati superaddita sunt, et ad exteriorem hominem pertinent, extra paradisum post [4 1Kb] peccatum fuisse intelligenda.

19. uerbi gratia: Formauit igitur Dominus [5 1Kb] Deus hominem de limo terre, et inspirauit in faciem eius spiraculum uite, et factus est homo in animam uiuentem. Quomodo de limo terre est formatus, qui ad imaginem et similitudinem Dei factus [6 1Kb] ? Aut quomodo de eo diceretur: Factus est [7 1Kb] homo in animam uiuentem, quod de ceteris bestiis de terra prolatis similiter dictum est: Producat terra animam uiuentem? Nonne [8 1Kb] ergo duarum hominis conditionum ratio datur intelligi? Primo quidem scriptum est:  Et creauit Deus hominem ad imaginem suam, ad imaginem Dei creauit illum. Ecce prima conditio, in qua nulla terreni limi commemoratio facta est, neque anime uiuentis. Sequitur autem secunda, que ex diuisione nature in duplicem sexum pena preuaricationis superaddita exordium sumpsit. Masculum, inquit, et feminam creauit eos. Prius siquidem simplicitatem  [9 1Kb] nature ante delictum singulariter expressit, ad imaginem Dei creauit illum: diuisionem uero eius propter delictum pluraliter, masculum et feminam creauit eos. Quam diuisionem similitudo insipientium animalium sequuta est; factus, inquit, homo in animam uiuentem. Non dixit, in spiritum uiuificantem. Primus enim homo de terra terrenus, ait Apostolus, secundus homo, in quo tota natura humana restaurata est, de celo celestis. Et non prius, inquit, hoc est, in primo homine preuaricante, quod spirituale, sed quod animale: deinde, hoc est, in secundo restaurante, quod spirituale. Hoc etiam textus diuine historie euidentissime declarat. Nam postquam secundam conditionem terreni hominis de limo terre, ceterorum animalium similitudine,  in animam uiuentem introduxit [10 1Kb] , ne primam conditionem ad imaginem Dei introductam estimares, ipsam primam seorsim addidit dicens [11 1Kb] : Plantauerat autem Dominus Deus paradisum uoluptatis a [12 1Kb] principio, hoc est, a prima conditione [13 1Kb] . Ac si diceret: Noli primam conditionem in eo, quod scriptum est: et factus est homo in animam uiuentem, intelligere, sed secundam. Primam autem in plantatione paradisi intellige; plantauit siquidem Deus paradisum uoluptatis, hoc est, humanam naturam in Eden [14 1Kb] , in deliciis eterne felicitatis. Et ubi plantauerat? In principio, uerbo [15 1Kb] uidelicet, in quo fecit Deus celum et terram. Intuere uim uerborum. In secunda conditione uerbo preteriti perfecti propheta usus est: Factus est, inquit, homo in animam uiuentem;  in prima uero uerbo preteriti plusquam perfecti: Plantauerat Dominus Deus paradisum, ut cognosceres, primam dignitate et beatitudine, non autem tempore precedere secundam. In qua prima tante spiritualitatis homo fuerat, ut nullis usibus corporalium sensuum indigeret, sed [16 1Kb] solo intelligentie officio frueretur. Quod etiam sanctus Ambrosius testatur, dicens: Et aperti sunt [17 1Kb] oculi eorum, et cognouerunt, quod nudi essent. Et ante quidem, inquit [18 1Kb] , nudi erant, sed non sine uirtutum tegumentis [19 1Kb] ; nudi erant propter morum simplicitatem, et quod amictum fraudis natura nesciret. Nunc autem multis simulationum inuolucris mens humana uelatur. Ergo posteaquam spoliantur illa sinceritate ac simplicitate [20 1Kb] integre incorrupteque nature, querere mundana et  manufacta ceperunt, quibus nuda sue mentis operirent delectationibus [21 1Kb] , et obumbrarent [22 1Kb] genitale secretum. Nam quomodo usus [23 1Kb] corporis habuit Adam, qui omnia animantia uidit, et his [24 1Kb] nomen imposuit? Quomodo cognouerunt? Interiore uidelicet et altiore scientia, non tunicas [25 1Kb] sibi, sed uirtutum deesse uelamina. Eodem igitur modo, quo omnia animalia uidit,  suam nuditatem cognouit, solo uidelicet interioris scientie simplicique mentis oculo, absque corporalis mortalisque sensus auxilio. Ubi datur intelligi, quod omnia animalia et uolatilia, que de terra et de aquis facta narrantur, sparsim per terrarum spatia locis suis sedibusque naturalibus erant, que tum omnia nec localiter nec sensu corporeo, sed solo mentis contuitu ultra omnem sensum corruptibilem, ultra omnem locum et omne tempus, in rationibus suis, secundum quas creata sunt, primus homo, priusquam uirtutum tegimine spoliaretur, potuit contemplari. De ipsa quoque nuditate primi hominis Gregorius Theologus in sermone de Paschate sic ait: Nudum simplicitate et uita sine arte, et sine omne uelamine et problemate talem decuit esse eum, uidelicet  hominem, a principio. Cuius uerba Maximus exposuit quadragesimo primo capitulo de Ambiguis dicens: An forte nudus, ut ait magister, uaria circa naturam contemplatione scientiaque, et uita sine arte circa actionem et uirtutem, extra multimodam artificiositatem subsistens, secundum habitum habens incontaminatas [1 1Kb] uirtutum rationes. Et sine omni uelamine atque problemate ipsius in sensibus uisibilium notitie ad intelligentiam diuinorum introductiue [2 1Kb] non indigens, in solum simplum uniformis et continuatiue eorum, que post Deum sunt, contuitum [3 1Kb] uirtutis atque scientie possidens [4 1Kb] accessum, solius in operatione motus indigentem [5 1Kb] ad promptam per se pronuntiationem. Itaque quicunque philosophica ratione seipsos erigere primi patris lapsu desiderant, primo perfecta passionum  sensualium [6 1Kb] ablatione incipiant, deinde circa [7 1Kb] rationes artium sollicitudinem [8 1Kb] ac finis naturalem superuolitantes [9 1Kb] theoriam, in eternam immaterialemque aspiciant scientiam, non habentem omnino sensui impressam formam, aut intellectum duce ratione collocatum. Sicut ex principio primum hominem fecit Deus, nudi erant simplicitate scientie et incircumscripta uita [10 1Kb] mortificatione carnalis legis facti.

20. Similiter de sopore, quem Dominus Deus immisit in Adam, intellige. Siquidem sopor ille et causa peccati et post peccatum immissus, et, ut uerius dicam, permissus uidetur esse. Nam Deum facere, quod sinit fieri, modo quodam locutionis Scriptura solet dicere. Sopor itaque ille erat animi intentionis, quo semper et inflexibiliter Creatorem suum  contemplari debuerat, ad delectationes rerum materialium reflexio, et carnalis copule appetitus, ut beatus Ambrosius exponit. Quis est iste, inquit, sopor, nisi quia paulisper ad coniugium copulandum cum intendimus animum, uelut intentos oculos ad Dei regnum inclinare atque inflectere uidemur ad quendam somnum istius mundi, et paulisper obdormire diuinis, dum in secularibus mundanisque requiescimus? Quem soporem, hoc est, ab eternis [11 1Kb] ad temporalia, a Deo  ad creaturam mentis inclinationem, sequitur dormitus: Postquam soporem, inquit, immisit Deus in Adam, obdormiuit, hoc est, seipsum omnino eterne ac beate contemplationis uigore segregauit, et in delectationem sensibilium omni uirtute euacuatus cecidit, sensibusque spiritualibus penitus recessit. Ubi notandum, quod, postquam obdormiuit Adam, conditionem mulieris introduxit Scriptura, ut per hoc insinuaret, quod, si humana natura simplicem sinceramque integritatem sue constitutionis, qua [12 1Kb] ad imaginem Dei facta est, irrationabili motu libere uoluntatis non desereret, sed semper in contemplatione ueritatis incommutabiliter permaneret, omnino scissuram suam in duplicem sexum ad similitudinem irrationabilium animalium non pateretur, sed eo  modo, quo angelicus numerus sine ullo sexu multiplicatus est, multiplicaretur. Quoniam [13 1Kb] uero sponte dormiuit, hoc est, sue nature dignitate non inuita lapsa est, sui diuisionem et ad similitudinem pecorum propagationem consequuta est [14 1Kb] . Cumque obdormisset, inquit, tulit unam de costis eius, et repleuit carnem pro ea, et edificauit Dominus Deus costam, quam tulerat de Adam, in mulierem. Ubi quamuis sub figura unius coste, quam tulit Deus de latere Adam, et nature scissura in duplicem sexum, et uniuerse uirtutis interioris, que ei inerat, priusquam peccaret, custodie ablatio, per carnem uero, que in loco coste ablate collocata [15 1Kb] est, miserrima illa commutatio [16 1Kb] , qua pro custodia uirtutis et beatitudinis, uitiorum atque miserie mortiferam imbecillitatem  mutuauit, significari uideatur: plus tamen Christi et Ecclesie mysterium prophetice prefiguratum intelligendum esse arbitror. Primus siquidem homo, Adam, sicut docet Apostolus, ubique forma futuri est, Christi uidelicet. Sed e contrario. In primo siquidem Adam scissa est natura in masculum et feminam, in secundo adunata est. In Christo enim Iesu non est masculus neque femina. In primo uniuersa natura de felicitate paradisi est expulsa, in secundo in eandem felicitatem est reuocata et restituta. In primo caro pro costa, hoc est, infirmitas pro uirtute assumpta est, in secundo infirmitas et mors absorpta, uirtus uero et uita eterna humane nature donata est [17 1Kb] . Sicut enim in Adam omnes moriuntur, ita et in Christo omnes uiuificantur [18 1Kb] . Dormit itaque, ut ait  sanctus Augustinus, Adam et fit Eua, moritur Christus et fit Ecclesia. Dormienti Adam fit Eua de latere, mortuo Christo percutitur latus, ut profluant sacramenta, quibus formatur Ecclesia. Sanguis enim est in consecrationem calicis, aqua uero in consecrationem baptismatis. In primo homine humana natura tunicas induitur pelliceas, hoc est mortalia corpora, relicta naturali nuditate, uidelicet sinceritate et simplicitate: in secundo eadem  tunicas spoliatur pelliceas, omni imbecillitate mortalium corporum perempta, et nuditate, id est simplicitate pristine nature, recepta. Hec igitur, ut prediximus, que post soporem immissum in Adam diuina narrat Scriptura [1 1Kb] , quamuis in paradiso ueluti facta legantur, rationabilius tamen, et ueritati congruentius, post peccatum, ac per hoc extra paradisum humane nature merito inobedientie superaddita credenda et intelligenda sunt. Si enim plantatio Dei est [2 1Kb] et paradisus in deliciis [3 1Kb] humana natura ad imaginem Dei facta, nullaque preuaricationis contagione deformata, quicquid extra dignitatem nature causaque peccati factum intelligitur, cur non etiam extra paradisum fuisse non intelligeretur, ignoro. Non ignoro autem usitatissimum diuine  Scripture tropum, qui a Grecis , a Latinis uero preposterum seu anticipatio, quam Greci [4 1Kb] dicunt, uocatur; quo Mattheus euangelista [5 1Kb] usus est, passionem et resurrectionem Domini narrans. Ea siquidem, que resurrectionis articulo facta sunt, passionis hora euenisse scribit; ait enim: iehsu autem iterum clamans uoce magna emisit spiritum, et ecce uelum templi scissum est in duas partes a summo usque deorsum, et terra mota est, et petre scisse sunt, et monumenta aperta sunt, et multa corpora sanctorum, qui dormierant, surrexerunt, et exeuntes de monumentis post resurrectionem eius uenerunt in sanctam ciuitatem et apparuerunt multis. Hec omnia iuxta rerum factarum seriem resurrectionem Domini secuta sunt, sed  predicto narrationis tropo post passionem fuisse euangelista uoluit narrare. Non enim credendum est, aliorum monumenta aperta fuisse, priusquam ipse suum aperiret monumentum, aut uere resurrectionis testes resurrexisse, priusquam ipse, cuius resurrectionis testes sunt [6 1Kb] , resurgeret [a 1Kb] . Sopor itaque Adam, sequensque [7 1Kb] dormitus, et ablatio coste, et diuisio simplicis nature in duplicem sexum, et mystica uxoris agnitio [8 1Kb] , ceteraque, que in figura Christi et Ecclesie prefigurata sunt, cognitio quoque nuditatis, hoc est nature sinceritatis---atque ideo non de ipsa erubescebant, quoniam uirtutum tegmina induebantur, delectationibus uero irrationabilium motuum omnino absoluta---quam peccando perdiderant et perdendo recognouerant,  fallax item [9 1Kb] suasio serpentis, et subdola, mulierisque cum serpente disputatio atque seductio, ac de fructu uetiti ligni illicita assumptio, letiferque gustus, uiri quoque consensus et casus non ignorantis, sed leue peccatum existimantis unice sue uxori consentire---Adam enim non est seductus, mulier  autem seducta est; non enim inscius peccauit, ideoque durius puniri meruit---apertio item oculorum, qua suam nuditatem cognouerant, perizomatumque de foliis fici consutio, uocis item deambulantis Domini Dei in paradiso auditus, amborumque, Adam uidelicet et uxoris eius, a facie Domini Dei fuga et in medio ligni absconsio, et cetera usque ad expulsionem hominis de paradiso: hec omnia in paradiso per anticipationem prepostere facta esse diuina narrat Scriptura, dum sint peccatum consequuta. Si enim paradisus est humana natura, ad imaginem Dei condita, et in angelice beatitudinis equalitate constituta, mox profecto, ut Creatorem suum deserere uoluit, ex dignitate sue nature lapsa est Nam et priusquam uxori sue consentiret, superbire  inchoauit. Porro si nullum spatium temporis inter conditionem ipsius et lapsum diuina tradit [10 1Kb] historia, quid aliud datur intelligi Scripture silentio, nisi hominem mox, ut conditus est, superbiisse, ac per hoc corruisse? Cuius [11 1Kb] rei maxima argumentatio est homicidium diaboli, qui homicida erat ab initio, et in ueritate non stetit: qui et ipse nulla mora interstante, mox, ut creatus est, lapsus superbiendo, consequenterque homini cum creato sibi inuidendo, eumque astutie ueneno interimendo. De paradiso sufficienter habes, ut arbitror. DISC. Sufficeret forsitan, si breuiter de ficu illa, cuius foliis succinctoria consuta sunt, deque Domini Dei deambulatione in paradiso aperires, quid sentias. Nam de pelliceis tunicis predictum est.

 21. MAG. Ficus illa diuinum legis mandatum primis hominibus in paradiso traditum non incongrue accipitur. Erat autem illud mandatum: De omni ligno paradisi comedite, de ligno autem scientie boni et mali comedere nolite. Et ut cautius mandatum custodirent, preuaricationis periculum non est ab eis occultatum. In quacunque enim die, inquit, comederitis ex eo, morte moriemini. Lex ergo primis hominibus in paradiso data est, cuius uerba memoriter tenebant, quod responso mulieris serpenti declaratur. Respondit enim: De fructu lignorum, que sunt in paradiso, uescimur, de fructu uero ligni, quod est in medio paradisi, precepit nobis Deus, ne comederemus, et ne tangeremus illud, ne forte moriamur.  Cuius legis uerba male interpretatus est coluber, ut primo mulierem, id est sensum seduceret [12 1Kb] , ut per eum ad uirum, ad animum uidelicet, haberet accessum. ueram autem et salutiferam diuini mandati dissimulauit uirtutem. Quam si mulier illa cognosceret, deligeret, uereretur, non fortassis a serpente  seduceretur, nec uirum suum attraheret, ut perderetur, nec de foliis fici, hoc est, de uerbis solummodo mandati succinctoria sibi consuerent, congruos uidelicet [1 1Kb] desideriis carnis mortiferisque turpitudinibus suis usus, sed de fructu illius, hoc est, de uera uitalique diuine legis uirtute atque intelligentia sumerent, comederent, et in eterna felicitate uiuerent. Lex itaque diuina peruerse interpretata, et secundum solam litteram considerata, humanisque seu diabolicis superstitionibus corrupta, carnalibus concupiscentiis est congrua, et irrationabilibus motibus perizomata, ueluti quibusdam foliis inanibus, omnique uirtute ac uero intellectu uacuis [2 1Kb] prestat consuta, bene uero et spiritualiter intellecta, omnique carnali sensu ac superstitione purgata, salutiferum  uitalemque comedentibus, hoc est, recte secundum spiritum intelligentibus eam fructificat esum. De quo primi homines comedere nolentes, plus [3 1Kb] falsiloqui serpentis interpretationi credentes, non fructum legalis fici in usum spiritus acceperunt, sed folia inania fraudisque plena, sola uidelicet uerba, diabolica astutia connexa, quibus suarum libidinum turpitudines cooperire ualerent. Hoc autem dicimus, sanctum Ambrosium sequentes, qui prefatam ficum in libro de Paradiso exponit dicens: Assuerunt, inquit [4 1Kb] , folia ficus, et fecerunt sibi succinctoria. Ficum hoc loco pro qua specie debemus accipere, diuinarum nos docet series lectionum, quandoquidem saluos esse, qui sub uite et ficu requiescunt, Scriptura memorauerit, et Salomon dixerit: Quis plantat ficum,  et de fructu eius non manducat [5 1Kb] , et Dominus ad ficum uenerit, sed ideo sit [6 1Kb] offensus, quia non inuenerit fructum, sed folia tantum. Docet me ergo Adam, que sint [7 1Kb] folia, qui, posteaquam peccauit, de foliis fici fecit sibi [8 1Kb] succinctoria, qui de fructibus eius magis gustare debuerit. Iustus fructum eligit, folia peccator. Quid est Fructus, fructus inquit Apostolus [9 1Kb] , spiritus est caritas, gaudium, pax, patientta, benignitas, modestia, continentia, dilectio. Non habebat fructum, qui gaudium non habebat; non habebat fidem, qui preuaricaturus erat mandatum Dei; non habebat continentiam, qui interdicto sibi gustauerat ligno. Ergo quicunque preuaricatur mandatum Dei, spoliatur atque nudatur, et fit ipse sibi turpis, uult se operire quibusdam foliis ficus, fortasse quibusdam  inanibus uel umbratilibus sermonibus, quos compositis mandatis assuens, et uerbum de uerbo struens, ad operiendam conscientie [10 1Kb] sue mentis factique turpitudinem uelamen peccator intexit, ut pudenda sua contegat. Ita enim supra se folia consuit, qui culpam uelare desiderat [11 1Kb] , aut diabolum delicti memorat auctorem, aut carnis pretendit [12 1Kb] illecebras, aut alium  quempiam persuasorem prodit erroris. Et de [13 1Kb] Scripturis diuinis frequenter promit exempla, quibus iustos [14 1Kb] in culpam perhibet incidisse, dicens, si forte in stupris quis [15 1Kb] fuerit deprehensus, et Abraham cum ancilla procubuit, et Dauid alienam adamauit et sibi asciuit uxorem. Assuit enim quedam folia [16 1Kb] , quedam exempla de propheticarum serie Scripturarum, fructum earum non putat [17 1Kb] requirendum. Nonne tibi uidentur etiam Iudei folia assuere, dum legis spiritualis uerba corporaliter interpretantur? Quorum interpretatio fructum omnem uiriditatis amittit, damnata maledicto ariditatis eterne. Bona igitur interpretatio, hoc est, spiritualis ficus est fructuosa, sub qua iusti sanctique requiescunt, quam qui plantauerit in animis singulorum, sicut Paulus ait: Ego plantaui,  Apollo rigauit, manducabit ex ea fructum. Mala autem interpretatio fructum ferre, uiriditatemque seruare non poterit. Quod igitur grauius est, hac se Adam interpretatione succinxit eo loco, ubi fructu magis castitatis se succingere debuit [18 1Kb] . Audisti Ambrosium de ficu: audi etiam [19 1Kb] eundem de Domini Dei deambulatione in paradiso, humana uidelicet natura, quam ad imaginem suam condidit, quam nunquam deseruit, neque perire permisit, in qua semper deambulabat [20 1Kb] occulte ac spiritualiter, scrutans corda singulorum et renes, intelligibilique uoce causas preuaricationis interrogans, et plus misericorditer increpans et corrigens, quam iuste ulciscens. Ait ergo prefatus magister: Et audierunt uocem Domini deambulantis ad uesperam. Quid [21 1Kb] est deambulatio  illius [22 1Kb] , qui ubique semper est? Sed puto, deambulationem quandam esse Dei per diuinarum seriem Scripturarum, in quibus quedam Dei uersatur presentia, cum audimus, quia ipse aspicit omnia, et oculi Domini sunt [23 1Kb] super iustos, cum legimus, quia iehsu sciebat cogitationes eorum, cum legimus: Quid cogitatis mala [24 1Kb] in cordibus uestris? Ergo dum hec recensemus, quasi deambulantis cognoscimus Domini uocem. Fugerat ergo [25 1Kb] peccator, non quo Dei posset latere conspectum, sed intra conscientiam suam latere cupiebat, opera sua lucere nolebat. Iusti enim est facie ad faciem uidere, quia iusti mens [26 1Kb] non solum Deo [27 1Kb] presens est, sed etiam cum Deo disputat, sicut scriptum est: Iudicate pupillo, et iustificate uiduam, et uenite et [28 1Kb] disputemus, dicit Dominus.  Ergo cum legit peccator Scripturas diuinas [29 1Kb] , audit uocem Domini quasi ambulantis ad uesperam. Quid est ad uesperam, nisi quia culpam suam sero cognoscit, et sero [30 1Kb] uenit quedam erroris preteriti uerecundia, que errorem preuenire debuerat? Nam dum culpa feruet in corpore, et anima exagitatur corporis passionibus, non cogitat Deum sensus  errantis, hoc est, non audit Deum ambulantem in Scripturis diuinis, ambulantem in mentibus singulorum. Dicit enim Deus: Quoniam inhabitabo inter illos, et inter eos ambulabo, et ero illorum Deus. Ergo cum in anime sensus [1 1Kb] redierit potestatis formido diuine, tunc erubescimus, tunc nos gestimus abscondere, tunc in peccatorum nostrorum positi cogitationibus [2 1Kb] , in medio ligni paradisi, ubi peccauimus, deprehendimur, latere cupientes, et arbitrantes, quod Deus non requirat occulta. In his uerbis prefati [3 1Kb] magistri intellige illud lignum in medio paradisi, in quo latere se posse fugientes preuaricatores putauerant, non aliud esse, nisi humane cogitationis et conscientie secretum. Sed scrutator, inquit, animarum [4 1Kb] et cogitationum usque ad diuisionem animi penetrans,  dixit ad Adam [5 1Kb] : Adam; ubi es? Quomodo loquitur Deus? Nunquid uoce corporea? Non utique, sed uirtute quadam prestantiore, quam uox corporis potest, et [6 1Kb] fundit oracula. Hanc uocem eius prophete audierunt, hanc uocem fideles audiunt, impii non intelligunt. Talium sermonum uirtutem quisquis acute perspexerit, inueniet, paradisum non localem terrenumue quendam locum esse nemorosum, sed spiritualem germinibus uirtutum consitum, et in humana natura plantatum, et, ut apertius dicatur, non aliud preter ipsam humanam substantiam, ad imaginem Dei factam, in qua lignum uite, uerbum uidelicet Patris et sapientia, omnem fructificat uitam, in cuius medio fons omnium bonorum, eadem uidelicet diuina sapientia, manat. Ibi ficus illa diuina profecto  lex radicata est; cuius uera interpretatio et spiritualis fructus uite est comedentibus, hoc est intelligentibus eam pie perfecteque, peruersa uero et carnalis secundum literam inania folia sunt et infructuosa, quibus diuine legis transgressores culpas suas operire contendunt falsiloqua apologia, et uel in ipsum legis auctorem, uel in diabolum, uel in aliam quempiam personam, uel in similitudinem factorum, que a sanctis Patribus figurate perpetrata sunt, referre non uerentur, facta Patrum carnaliter secundum literam accipientes, spiritualiter autem nullo modo intelligentes, et in occasionem sui erroris talia exempla de diuina Scriptura proferentes, de quibus conuenienter Apostolus ait: Litera occidit, spiritus autem uiuificat. In hoc [7 1Kb] paradiso intelligibili  incessu Deus deambulat [8 1Kb] . Custos quippe est et scrutator plantationis, quam ad imaginem et similitudinem suam plasmauit. Cuius uox inexplanabilis: Adam, ubi es? Hec uox est Creatoris humanam naturam increpantis. Ac si dixisset: Ubi nunc es post preuaricationem? Non enim ibi te reperio, ubi te creatum cognosco; non in ea dignitate, qua ad imaginem et similitudinem meam te feci, inuenio, sed desertorem beatitudinis, uerique [9 1Kb] luminis fugitantem,  et in latibulis [10 1Kb] male conscientie latitantem increpo, causamque tue inobedientie inquiro. Putasne me ignorare quid fecisti, uel quo fugisti, uel quomodo timens uocem meam te abscondisti, uel quemadmodum nuditatem tuam, sinceritatem uidelicet et simplicitatem nature, in qua conditus eras, sero recognouisti? Nonne hec omnia perpessus es, quia ex ligno, de quo preceperam tibi [11 1Kb] ne comederes, comedisti? Nam si non comedisses, non fortassis uocem deambulantis in te Creatoris tui timeres, nec a facie ipsius fugeres, nec nuditatem tuam, quam preuaricando perdidisti, cognouisses.

22. De ligno autem interdicto et in superioribus multa iam diximus, Gregorium Nysseum sequentes,  et nunc iterum breuiter dicendum arbitror, nobilissimi magistri Maximi monachi sensum introducentes. Ipse siquidem lignum scientie boni et mali uisibilem creaturam, quam homo, Creatorem suum deserens, secutus est, esse intelligit, cui, uidelicet creature uisibili, et delectatio uoluptatis inest, et anxietatis occasio, et mortis quasi quidam mixtus fructus ex bono falso libidinis et malo sequentis tristitie. Nulla enim delectatio uisibilis creature est, quam non sequatur [12 1Kb] egestas: egestatem uero sequitur anxietas, mortisque tristitia. Et quamuis arridente uoluptate lateat anxietas et causa mortis, simul tamen humane anime insunt, simulque incipiunt. Latet enim anxietas sub quadam falsa pulchritudine uoluptatis, et est ueluti quidam mixtus fructus ex libidine apparente  et anxietate latente. Deficiente uero uoluptate et delectatione uisibilis creature nuda per se atque aperta remanet anxietas, que nascitur ex egestate defectuque uisibilis boni. Hinc prefatus Maximus: Fortassis, inquit, lignum esse scientie boni et mali uisibilem creaturam qui dixerit, non a ueritate aberrabit. uoluptatis namque et anxietatis factricem naturaliter habet perceptionem. Aut quoniam et rationes habet spirituales uisibilium creatura et intellectum nutrientes, et iterum naturalem potentiam sensum delectantem, intellectum uero subuertentem, lignum scientie boni et mali appellata est. Boni siquidem [13 1Kb] habet scientiam spiritualiter considerata, mali uero scientiam corporaliter assumpta. Passionum namque fit magistra  corporaliter eam accipientibus, diuinorum eis obliuionem inferens, propter quod homini interdixit [14 1Kb] intermittens interim eius perceptionem Deus, ut prius, maxime quippe erat iustum, per participationem gratie propriam cognoscens causam, datamque per gratiam immortalitatem, per huiusmodi ligni perceptionem ad impassibilitatem consummatus et inconuersibilitatem, sicut [15 1Kb] Deus deificatione factus, innocui cum Deo communione Dei disceptaret creaturas, et earum reciperet scientiam, ut Deus et non homo, eandem  habens Deo [1 1Kb] per gratiam eorum, que sunt, sapienter notitiam per ipsam ad [2 1Kb] deificationem animi atque sensus transmutationem. Sic accipiendum de ligno iuxta omnibus ualentem coaptari anagogen. Intuere, quam pulchre, quam aperte, quid sit lignum scientie boni et mali, exponit. Est enim, ut ipse ait, uisibilium rerum natura, que spiritualiter in rationibus suis intellecta, scientiam boni et spiritualem fructum intelligentibus eum prestat: carnaliter uero et libidinose appetentibus, et intemperate, et contra leges diuinas abutentibus mortiferam infert scientiam. Ac per hoc non in ipsa natura causa mali est constituta, sed in abutentium intemperantia. Et hec est ipsa mulier, uel, ut ita dicam, hoc est illud lignum, de quo Dominus dicit: Qui uiderit mulierem  ad concupiscendum eam, iam mechatus est in corde suo. Materialium siquidem superficies rerum, dum sit naturaliter pulchra, incaute et libidinose sensibus eam considerantium mortis infert occasionem. uisibilem namque creaturam ad hoc Deus condidit, ut per eam, sicut per inuisibilem, laus eius cumularetur, et cognosceretur ipse [3 1Kb] non quid est, sed quia est unus [4 1Kb] totius creature uisibilis et inuisibilis conditor. Ideoque interdixit Deus humane nature, uisibili [5 1Kb] creatura delectari, priusquam ueniret ad perfectionem sapientie, in qua posset deificata de rationibus rerum uisibilium cum Deo disputare. Nec illa mulier, carnalis uidelicet sensus, ad delectationem materialis creature extrinsecus considerate ualeret uirum, animum dico [6 1Kb] , attrahere,  si prius Creatoris cognitionem, quam creature, uellet habere. Ordo itaque diuine legis erat, primum Creatorem cognoscere eiusque ineffabilem pulchritudinem, deinde creaturam rationabili sensu mentis nutibus obtemperante considerare, totamque ipsius pulchritudinem, siue interius in rationibus, siue exterius in formis sensibilibus, ad laudem Creatoris referre. Hunc autem diuine legis ordinem homo superbiendo spernens, Creatoris sui amorem et cognitionem materialis creature exteriori pulchritudini postposuit, ac per hoc periculum diuine indignationis incurrit, mortemque [7 1Kb] corporis et anime totiusque nature perditionem incidit, quia diuine legis iustissimam pulcherrimamque seriem seruare [8 1Kb] neglexit. Hec de ligno prohibito sensus honorabilium  diuine Scripture expositorum perspicientes diximus. Hunc etiam sensum sanctus Pater Augustinus in undecimo Exemeri sui introduxit: Non autem, inquit [9 1Kb] , ignoro, quibusdam uisum esse [10 1Kb] , festinatione preuertisse illos homines appetitum scientie boni et mali, et immaturo tempore percipere uoluisse, quod eis dilatum opportunius seruabatur; idque egisse tentatorem, ut precerpendo, quod nondum  talibus congruebat, offenderent in Deum, et ab eius rei utilitate alienarentur exclusi atque damnati, ad quam, si suo tempore, sicut Deus uolebat, accederent, possent ea salubriter perfrui. Hoc diximus propter aliquos, ut [11 1Kb] , si forte lignum illud non ad proprietatem, ut uerum lignum et uera poma eius, sed ad figuram uelint accipere, habeant exitum aliquem recta fide ueritateque probabilem. Sed prefatus magister Augustinus [12 1Kb] uidetur hunc sensum de spirituali paradiso nec refellere, nec laudare, more suo solito, quo duos paradisos astruit esse, unum quidem terrenum localemque secundum proprietatem rerum sensibilium, alterum uero omnino spiritualem, ad cuius figuram terrenus ille atque sensibilis factus est. DISC. Qui sic de ligno prohibito  sensere, non mihi uidentur ueritate [13 1Kb] recedere. ueri siquidem simile est, ualdeque recte ratiocinationi congruum, ut arbitror, hominem uetito fructu uesci inchoantem, cognitione uidelicet sensibilis materie per corporeos sensus abuti presumentem, ex ligni uite dulcedine, hoc est, ab interne contemplationis, in qua et ad quam conditus est, deliciis iustissimo conditoris iudicio expulsum fuisse existimari. Nam si rationabili naturalique ordine ingrederetur, id est, si cause [14 1Kb] omnium rerum theorie primum quidem, deinde rationum, secundum quas et in quibus omnia facta sunt, perfecta intentione frueretur: neque intelligibili esca ligni uite, interno [15 1Kb] uidelicet diuine sapientie contuitu, recluderetur, neque ab [16 1Kb] esu illiciti pomi, cognitione  scilicet uisibilis materie, congruo maturoque tempore perfecte sue sapientie, qua Deum et consequenter creaturam absque ullo errore ullisque carnalis concupiscentie delectationibus cognosceret, prohiberetur. Impossibile quippe est, cognitionem creature impedire [17 1Kb] rationabili anime, in qua perfecta contemplatio Creatoris incipit lucere. Ubi uero speculatio nature condite conditoris cognitionem precedit, quoniam phantasiis et illecebris rerum sensibilium carere non potest, nunquam error deerit, nisi in his, qui diuini radii splendore superfusi, recte contemplationis semitas carpunt, seipsos et Deum suum querentes, in quibus profecto Creatoris cognitio creature cognitionem precedit. Non ergo creatura mala est, neque eius cognitio [18 1Kb] ,  sed peruersus rationabilis anime motus, quo conditoris speculationem deserit, et seipsam libidinoso illicitoque appetitu in amorem sensibilis materie mortiferis [19 1Kb] gressibus flectit, unde, nisi prius diuina gratia liberata, redire non poterit. Humana siquidem natura, ut ait sanctus Augustinus, idonea fuit per liberum arbitrium uulnerare se; iam uero uulnerata et sauciata, idonea non est per liberum  arbitrium sanare se. Sed ad ea, que restant, ratiocinationis iter est carpendum.

23. MAG. Quid restat? Non de paradiso satis est dictum? Nam dum crimen in mulierem, ut attenuaret mulieris causam et suam, remouit, de remotione criminis, qua obiurgatus diuina uoce Adam [1 1Kb] culpam in eum, qui sibi mulierem dedit, deque ipsius mulieris remotione, qua causam preuaricationis in serpentem refert, quoniam ab expositoribus sacre Scripture satis est discussum, non necessarium arbitror dicere. DISC. Necessarium quidem, ualdeque utile. Potest enim fieri, ut fortassis quis existimet, remotiones ipsas, quibus et uir in mulierem sibi a Deo datam, ac per hoc in mulieris datorem, mulier autem in serpentem occasionem peccati remouit, ratas iustasque apologias  fuisse, ultioneque indignas, nisi uera ratione conuincantur, ac mox iniuste et reprehensibiles refellantur, meritoque ad cumulum iustissime pene delicti pertinere iudicentur. MAG. Ponamus itaque ipsius Scripture uerba. Dixit, inquit, Adam, mulier, quam dedisti sociam mihi, dedit mihi de ligno, et comedi. Dic, queso, Adam, quis tibi mulierem dedit? Dominus, inquis, qui eam formauit. Quero a te, cur Deus eam formauit, tibique dedit? Cur te dormiente, hoc est, mentis contuitum a contemplatione ueritatis in amorem carnalis coniugii conniuente [2 1Kb] , costam de latere tuo traxit, de qua mulierem fecit, quam tibi peccanti seque deserenti dedit? Cur non eodem modo, quo te fecit, mulierem, quam tibi daret, fecerit? Tu ipse de terrena humo [3 1Kb] merito, qui celestia deserens terrena  elegisti, factus es. Mulier tua ex latere tuo sumpta est congruenter, quoniam causa preuaricationis tue ex teipso orta est. Respondebis, credo, hec omnia Deus fecit, quia uoluit; et ideo sic fecit, quia sic faciendum preuidit, qui omnia, quecunque uoluit, fecit. Sed adhuc a te quero, quare sic uoluit mulierem tibi facere? Quis, inquies, diuine uoluntatis causas potest inuestigare? Quis enim cognouit sensum Domini? Ignoras igitur, qua ratione Deus fecit mulierem, quam tibi dedit? Ignoro, inquis, si non in adiutorium propagationis et multiplicationis humane nature, que in me primitus facta est, et ex me auspicium procreationis accepit. Hic tibi occurro, ueraque ratione talem intentionem repello. Non enim humana natura ignominiose generationis  ex masculo et femina in similitudine irrationabilium animalium indigeret, si superbiendo, sueque simplicitatis, in qua ad imaginem Dei condita est, pulchritudinem spernendo, modum angelice multiplicationis, qui omnino, ut sepe iam dictum est, sexuum copula caret, non desereret. Quere itaque aliam rationem, qua possis asserere, cur tibi mulier data est: ista siquidem, quam posuisti, falsa est.  Imago enim Dei, ad quam homo factus est, omni sexu libera est et absoluta. Aliam, dicis, ignoro preter eam, quam introduxi, et a te infirmatam uideo. Miror, cur te dicis ignorare ea, que propter tuam inobedientiam atque superbiam facta sunt. Ego autem, qui in te peccaui, et peccando mortuus sum, non ignoro. Clamat enim in me inconcussa et apertissima ratio, quod etiam approbat multorum Patrum auctoritas, quod si humana natura in ipsa simplicissima sincerissimaque diuine imaginis beatitudine permaneret, nulli sexui succumberet, nullam contumeliosam propagationem sicut insipientia [4 1Kb] animantia subiret. Quoniam uero in dignitate illa, in qua condita [5 1Kb] est, perseuerare noluit, sed ignobiliter inter cetera animalia multiplicari elegit, idem ipse  conditor, quicquid facturus et futurus [6 1Kb] esset homo peruerso motu libere uoluntatis perditus, preuidit, et [7 1Kb] duplicem sexum, per quem propagaretur bestiarum instar, superaddidit. Quid ergo remoues in mulierem preuaricationis tue occasionem, cum in teipso superbiente, Deumque tuum spernente, ac per hoc deserente, faciende mulieris causa precesserit? Quod etiam diuina ironia apertissime [8 1Kb] declarat, que dicit: Non est bonum hominem esse solum [9 1Kb] , faciamus ei adiutorium simile. Ac si aperte diceret: non uidetur homini, quem ad imaginem et similitudinem nostram fecimus, bonum esse solum, hoc est simplicem atque perfectum, uniuersaliterque sine [10 1Kb] diuisione nature in sexus ad similitudinem angelice nature absolutum permanere, sed pronum procliuumque  [11 1Kb] ad terrenos coitus pariter cum bestiis ruere, ac sic [12 1Kb] unitatem nature per carnalem generationem sexusque corporeos seminaliter multiplicare, celestium numerorum multiplicationis dignitate contempta. Faciamus ergo ei adiutorium simile, quo id, quod appetit, peragere possit, feminam uidelicet, que similiter, ut masculus, fragilis ac lubrica, terrenas appetat concupiscentias. Et hoc est, quod per anticipationem Scriptura profert dicens: Masculum et feminam fecit eos, uasa uidelicet procreande carnaliter [13 1Kb] prolis, spreta dignitate diuine imaginis spiritualisque numerositatis. Cur itaque preuaricationis tue causam, que in teipsum refunditur, in mulierem, quam tibi Creator tuus dedit, uel certe in ipsum Creatorem remouere conaris? Talis itaque  remotio criminis nil defensionis contulit, cumulum uero damnationis exaggerauit. Sed fortassis quis dicat, quod nos [14 1Kb] coniugium prolisque procreationem reprehendimus, dum diuisionem nature humane in masculum et feminam, quorum copula et coniugium et filiorum propagatio natureque augmentatio perficitur, merito peccati fuisse affirmamus. Cui respondebimus: Coniugia non reprehendimus, si legitima  sint, prolisque procreande, non libidinis perpetrande appetitu copulata, utriusque sexus fide castaque pudicitia seruata [1 1Kb] : imo etiam laudamus, quia et a Deo concessa sunt et iussa; crescite enim, inquit, et multiplicamini, et implete terram. Uterque quoque sexus, sine quo carnale connubium fieri non potest, quod a Deo factus sit, nullus catholicorum ambigit. Ait enim Scriptura: Masculum et feminam fecit eos. Item alibi: Quod Deus coniunxit, homo non [2 1Kb] separet. Carnalia uero coniugia, etsi legitima sint et religiosis [3 1Kb] hominibus coniuncta, libidinoso tamen [4 1Kb] illicitoque motu carnalis pruritus carere non posse incunctanter affirmamus. Non enim aliunde nascentes in carne paruuli, nisi inde, eterne mortis reatum attrahunt [a 1Kb] , quos solum [5 1Kb] catholice  Ecclesie baptisma ab ipso reatu liberat. Asserimus quoque, copulas illas carnales, quibus humana localiter et temporaliter natura propagatur, non necessarias fore, si homo sue nature multiplicationem ad similitudinem pecorum fieri, celestium numerositate deserta, non eligeret. Sicut ait Dauid: Homo cum in honore esset, non intellexit, comparatus est iumentis insipientibus, et similis factus est illis. Sed redeamus ad responsum mulieris, culpe sue occasionem in serpentem remouentis. Dixit Dominus Deus ad mulierem: Quare hoc fecisti? Que respondit: Serpens decepit me, et comedi. Et tu mulier, quare remoues crimen tuum in serpentem, cum tu ipsa sis tue culpe [6 1Kb] creatrix? Serpens ipse, in quem culpam refundis, in te ipsa repit: serpens tuus  tua carnalis concupiscentia est atque delectatio, que ex irrationabilis anime motu in sensu corporeo gignitur. Frustra igitur mulier, sensus uidelicet carnalis, culpam suam in serpentem, hoc est in delectationem irrationabilem, cuius ipsa auctor est, remouet. Non enim materialium rerum illicita delectatio ortum duxit ex natura, sed ex paccatricis anime imperfectis irrationabilibusque motibus, per corporeos sensus in amorem sensibilium rerum mortifero appetitu irrumpentis. Neque antiquus hostis ad uirum anime, animum dico ad imaginem Dei factum, accessum haberet, nisi [7 1Kb] prius per insitam corporeo sensui, qui est ueluti quedam mulier, animi delectationem, quasi per quendam colubrum ipsum corporeum sensum seduceret: quemadmodum  neque animus in rerum materialium perniciosa delectatione et perabusiua [8 1Kb] fruitione corporeo sensui consentiret, si prius in ipso superba presumptio  non precederet. Superbia itaque animi, carnalisque sensus illicita delectatio, sibi inuicem copulate, naturam humanam mortis damnationi tradiderunt: de qua sola Christi humilitas, et spiritualium rerum in animabus fidelium delectatio, eandem reuocat liberatque naturam. Non habes itaque, mulier, in quid [9 1Kb] uel in quem culpam tuam remoueas, nisi in te ipsam, dum illicite delectationis tue, in quam culpam [10 1Kb] conaris remouere [11 1Kb] , conuinceris auctor esse. Ubi pulchre diuinorum uerborum textum animaduertere debemus. Ea siquidem, que simul facta sunt, absque temporalium morularum interstitiis, propter nostram tarditatem carnalesque sensus, quibus originali peccato corrupti [12 1Kb] locis temporibusque [13 1Kb] succumbimus, ordine quodam mirabili, mysticorum  sensuum plenissimo, ueluti locis temporibusque peracta contexuit. Primo itaque interrogatur [14 1Kb] uir, hoc est animus. Nec immerito, dum omni paradiso humane nature presit, eumque custodire, ne in eo diuinum preceptum [15 1Kb] uiolaretur, debuit. Ac sic interrogatur: Adam, ubi es? Ac si diceret [16 1Kb] : Adam, qui, priusquam peccasses, ultra omnia loca et tempora constitutus fueris, responde nunc, preuaricator, ubi es? Eras in celo, sicut angelica creatura, beatus; nunc in terris es, sicut bruta animalia, superbus. Sermo conuertitur ad mulierem, et ab ea queritur, cur sic fecerit? Ubi notandum, quod non confestim uiro et mulieri sententia inquirentis iudicis profertur, sed ueluti spatium improbe excusationis corrigende conceditur, locusque indulgentie  preparatur. Postremo uero, dum ad serpentem peruenitur, non ille interrogatur, nec ei spatium remotionis culpe in aliud uel aliquem [17 1Kb] prebetur, quia non potuit, quoniam primordialis causa totius malitie fuit; sed continuo sententiam iusti iudicis sustinuit. Ait enim Deus ad serpentem: Quia fecisti hoc, maledictus es inter omnia animantia, et bestias terre. Animaduerte, quod neque uiro, neque mulieri, sed solo serpenti maledicitur. Non enim Deus maledicit ea, que fecit, sed benedicit; animus autem et sensus creatura Dei sunt. Carnalis uero delectatio extra diuinam conditionem, irrationabilibus humane anime passionibus orta est, ideoque diuine sententie seueritati succumbit, quia extra nature a Deo facte  superuenit [18 1Kb] . Quid enim aliud est diuina maledictio, nisi eorum, qui extra naturam sunt, eamque contaminant, iustissima et irreuocabilis damnatio? Que  sint autem animantia illa et bestie terre, inter que carnalis delectatio, per quam diabolus seducit animam, et in qua ueluti principali sede habitat, pulcherrime et copiosissime sanctus Ambrosius in libro de Paradiso exposuit. Sunt enim omnes irrationabiles passiones rationabilis nostre nature, quam terre uocabulo diuina commemorat Scriptura. Et ne mireris, quod mixtim ac ueluti indiscrete et carnalis delectatio et astutia diabolica in figura serpentis significatur; aliquando enim ipsum diabolum absolute coluber ille conformat, aliquando libidinosum decepte ab eo carnalis anime, hoc est carnaliter uiuentis appetitum, aliquando confuse et indistincte utrumque, et alterum in altero concatenatim  [1 1Kb] insinuat. Nec immerito; alterum enim sine altero separabiliter esse non potest. Ubicunque enim fuerit libidinosus anime contuitus, ibi absque mora aderit immundi spiritus accessus: ubicunque autem adsit diabolice astutie introitus, ibi non deerit uniuersalis malitie pruritus. In quocunque autem corporeo sensu, qui in figura mulieris ponitur, hec duo conuenerint, necessario illicitus esus, illicite esce, hoc est, materialium rerum pulchritudinis sequetur abusio; que mortem anime infert, cuius mortis mors corporis umbra est. De maledictione autem, qua serpens damnatus est, deque sententiis, que in mulierem, inque uirum suum Adam prolate [2 1Kb] sunt, in quibus plus misericordie intelligitur quam uindicte, superfluum uidetur mihi [3 1Kb] nunc dicere.  Quod enim a sanctis Patribus satis est explanatum, explanare fortassis uidebitur non necessarium, et quod in illorum scriptis plenissime planissimeque inuenitur, cur a nobis, forte quis dicet, quasi melius explanaturis [4 1Kb] repetatur? Quod absit de [5 1Kb] nobis existimari, cum illorum [6 1Kb] uestigia uix ualeamus consequi. DISC. Non necessarium plane uideretur, si hoc solum non obstaret. Mirum namque uidebitur et rationi textuique disputationis inconueniens, cur, cum pene omnia, que de natura paradisi spiritualis, deque his, que in eo facta fuisse Scriptura commemorat, dicenda uidebantur, quamuis cursim breuiterque sanctorum Patrum sententias sequens tetigeris, hunc solum locum omnino intactum ac transitorie pretermissum silentio uenerabaris [7 1Kb] .  Ac per hoc non omnino oportet te talia preteruolare, sed plane et compendiose percurrere.

24. MAG. Audiamus ergo diuine indignationis in colubrum examen. Super pectus tuum, inquit, gradieris, et terram [8 1Kb] comedes cunctis diebus uite tue. Serpentem in hoc loco in figura et diabolice astutie, et carnalis delectationis, et ambarum in se inuicem indiscrete et inseparabiliter amplexarum [9 1Kb] , diuinam Scripturam posuisse diximus. DISC. Pulchre, et luculenter, et a ueritate non alienum. MAG.  Huius serpentis pectus est prudentia carnis, in qua diabolice fraudis calliditas dominatur. Inanis quoque et falsiloqua sapientia, que animum non edificat, sed inflat, pectus eius est. Carnalis itaque prudentia, et inanis fallaxque sophia, pectus serpentis est, quas Deus destruet. Perdam, inquit, sapientiam sapientium, et prudentiam prudentum reprobabo. Sed si queris, qualis differentia sit inter carnis prudentiam et inanem philosophiam, hanc discretionis accipe formulam. Prudentia carnis est falsa uirtus, que uitia uirtutum coloribus tingit, que malitiam bonitati similatorie conformat, que turpitudinem honestatis habitu exornat, ipsas uero simplices uerasque uirtutes dissimulat, ac mentis obtutibus, ne  illarum sinceram faciem possit agnoscere, subtrahendo occultat, ac sic carnales sensus decipit, animasque deludit, fallacibusque [10 1Kb] phantasiis falsarum uirtutum obruit, mortisque eterne tenebris opprimit. Inanis uero inutilisque sapientia est, cuius exemplum maxime in Iudeis perfidis, uenenosisque hereticis [11 1Kb] uiget, que literam diuine historie solummodo sequitur, spiritum uero, hoc est, mysticum intellectum odit, spernit, negligit, ignorat, que de natura rerum falsas inanesque fabulas absque ulla uerisimilitudine ad illudendas carnalium [12 1Kb] animas machinatur, naturalium rationum, secundum quas uniuersa creatura facta est, ueritate contempta, inusitatorum uerborum pomposum grandiloquumque leporem uentilans, seu fallacium propositionum  syllogismorumque contortis crinibus ueritatis formam, qua incautos decipiat, simulans. His itaque duabus pectus serpentis, hoc est, diabolica astutia carnaliumque delectationum illecebra componitur: super quod, pectus dico, serpens ille graditur, hoc est exaltatur, et de quo glorificatur, totum hominem supplantans. Et hoc ex uerbis propheticis datur intelligi. Non enim simpliciter dixit, super pectus tuum repes uel serpes, sed figurate, super pectus tuum gradieris. Nemo quippe [13 1Kb] proprie predicat [14 1Kb] de serpente animal gressibile, sed reptile. Omne autem animal, quod repit, a terra non erigitur, sed per terram trahitur; omne uero, quod graditur, priusquam gradiatur, de terra erigitur. Ergo super pectus tuum gradieris, hoc est, super astutiam et calliditatem  tuam, que inani sapientia carnalique prudentia composita est, qua hominem deceptum fefellisti, inque tuam potestatem redegisti, peccatorumque funiculis alligasti, eterneque mortis uoragine [15 1Kb] mersisti, in superbiam erigeris, et ad incrementa uitiorum, inque tue damnationis cumulum, in cordibus infidelium tue malitie profectibus elatus et cenodoxus deambulabis. Et terram comedes, hoc est, terrena appetentium terrenis cogitationibus, carnalibusque desideriis, mortiferisque actionibus  uesceris. Cunctis diebus uite tue, hoc est, quanto tempore in humana natura regnum tuum, ueluti quedam falsa lux, arriserit et preualuerit. Non enim eternaliter imaginem Dei regnabis et uinces, sed aut specialiter in Christo redemptore de potestate tua liberabitur adhuc in hac uita detenta, aut generaliter in fine mundi, quando nouissima inimica mors per eundem Christum Dei uerbum destruetur, et uniuersaliter humana natura in pristinum statum restituetur. Inimicitias ponam inter te et mulierem, et semen tuum et semen illius. Mulier est sensus corporeus, naturaliter humane nature insitus, per quam in his uidelicet, qui perfecti sunt, uisibilis creature pulchritudo ad laudem Creatoris refertur. Inter quam, mulierem dico, et  serpentem, hoc est, libidinosam delectationem materialis pulchritudinis, diabolicamque calliditatem in ea possidentem, magna inimicitia a Deo constituta est: mulier quippe, hoc est perfectus perfectorum sensus, odit materialium rerum carnalem appetitum, serpens uero spiritualium diuinarumque uirtutum inimicum habet desiderium. Et semen tuum et semen [1 1Kb] illius. Semen mulieris est rerum uisibilium perfecta naturalisque ac multiplex cognitio, omni errore sublato. Ad hoc enim in homine corporeus sensus constitutus est, ut sensibilium et intelligibilium per medietatem phantasiarum internuntius fieret; semen uero serpentis innumerabilium delictorum mortiferum incrementum esse, nemo recte philosophantium ignorat. Ipsa conteret caput tuum.  Caput huius serpentis, hoc est initium, duabus ueluti partibus conflatur; omnis enim malitia ex motu irrationabili rationabilis nature, et ex inuidiosa diaboli astutia ortum originemque sumpsit, quod caput in sensu perfectorum fidelium conteritur. Non enim eos diabolica fallit astutia, neque prime suggestioni latenter subrepenti prestant introitum, seu irrationabili motui accommodant accessum. Caput illud dum unum putatur, in infinitum numerum diuiditur, quia uniuersalis malitia in tantum multiplex est, ut nulla pars ipsius sit, ex qua uenenosa uitiorum genimina [2 1Kb] non crescant. Que omnia mulier illa, de qua Salomon ait: Mulierem fortem quis inueniet? uirtus uidelicet et sapientia in sensibus fidelium perfectorum comminuit. Quam  mulierem Propheta psalmographus alloquitur dicens: Tu confregisti capita draconis, dedisti eum [3 1Kb] escam populis Aethiopum. Populi Aethiopum sunt multitudines gentium, que in Christum prefate [4 1Kb] mulieris typo prefiguratiue [5 1Kb] crediderunt [6 1Kb] . De quibus Isaias ait: Populus, qui sedebat in tenebris, uidit lucem magnam. Aethiopes enim tenebrosi aut [7 1Kb] humiliati translationis proprietate dicuntur. Quorum theoria gentilium populis conuenienter coaptatur,  qui ante aduentum ueri luminis, quod est Dei uerbum, tenebrosi erant, caligine uidelicet ignorantie mortisque eterne densissima nebula septi; sed mox humiliati, fidem accipientes, illuminati sunt, et spiritualibus epulis reficiuntur, quas de capitibus draconis contritis, hoc est, totius malitie numerositatibus deuictis diuina preparat sapientia. De hoc dracone idem Psalmista loquitur: Draco iste, quem formasti ad illudendum ei. Draco iste, inquit, diabolus profecto, corpusque illius uniuersale, hoc est totius malitie plenitudo, ipse est, quem formasti, ut illudatur ei a sanctis tuis, qui ipsius perniciosis fallacibusque insidiis illudunt, dum artes malitie, quibus bonitatis munimina machinatur destruere, patefactas explodunt [8 1Kb] , malleisque uirtutum  principia nequitie, que ab eo pullulant, confringunt [9 1Kb] . Cui [10 1Kb] sententie congruit, quod ait sanctus Iob: Hoc est initium figmenti Dei, quod fecit, ut illudatur ab angelis eius. Cur autem draco iste spiritualis cum omnibus membris suis [11 1Kb] , que eius malitiam sequuntur, formatio Dei uel figmentum dicitur, duobus modis intelligi potest. Primum quidem, quia omnes apostate angeli, omnesque homines, eorum sequaces, quantum naturaliter subsistunt, a Deo conditi sunt, figmentum eius non incongrue formatioque esse creduntur. Deinde, quod talia symbolica uerba in talibus diuine Scripture sententiis non semper naturam demonum malorumque hominum, in qua eos conditor omnium bonorum substituit, sed ea, que merito utriusque, angelice uidelicet  et humane creature, inobedientie superaddita sunt, essentie in eis condite significant ut sunt corpora aërea demonum, terrena quoque mortaliaque hominum membra, que incunctanter in penam peccati simplicitati nature a Deo constitute adiuncta esse credenda et intelligenda sunt. Sed utrum natura demonum a corporibus ab isto aëre sibi adiunctis liberabitur, sicut humana natura sui Redemptoris gratia adiuta, resurrectionis momento animalibus corruptibilibusque corporibus absoluetur, alius disserendi locus est.

Et nunc breuiter colligendum, quod corpora illa naturalia, que in conditione angelice nature facta sunt, quemadmodum celestes uirtutes, que nunquam Creatorem suum deseruere,  ita etiam apostate uirtutes inseparabiliter et eternaliter possidebunt, quoniam spiritualia et incorruptibilia sunt: superaddita uero eis ex qualitatibus huius mundi merito nequitie sue ueluti quedam indumenta ueterascentia cum ipso, de quo sumpta sunt, mundo peritura, credibile est. Quod igitur Propheta ait: Draco iste, quem formasti ad illudendum ei, possumus sic accipere, quia non uidetur a ueritate distare, ut in draconis significatione mortiferam  astutiam diaboli membrorumque eius siue in angelis, siue in hominibus malis, figmenti uero seu formationis uocabulo, quia sic diuersitas interpretum Ecclesie usibus ex hebraico transtulit eloquio, aut naturam eorum, secundum quam a Deo substituta sunt, priusquam peccarent, aut ea, que propter superbiam suam eis superaddita sunt [1 1Kb] , intelligamus. Sed qualicunque modo accipiamus figmentum seu formationem, hoc est siue de natura, siue de nature superadditis, ad illudendum ei a sanctis hominibus sanctisque angelis diabolus cum suo toto corpore formatus est, non iuxta quod naturaliter factus, sed iuxta quod superbiendo sueque nature dignitatem deserendo futurus. Illudetur enim a sanctis eius angelis [2 1Kb] , remanentibus quippe illis bona  uoluntate et conditoris gratia fixis [3 1Kb] in ea felicitate, in qua creati sunt. Ille superba ignorantia, qua se casurum non presciuerat, nam si presciret, fortassis sibi preuideret ne caderet, deceptus, inuidieque liuore inflatus, in suam sponte delapsus est miseriam. Iusti uero homines Creatoris sui ac Redemptoris pietate liberati et illuminati, illudunt ei, dum ipsum latenter forma boni coloratum, uirtutumque similitudine uitia mortiferumque malitie uenenum suggerentem sentientes, mox caput eius conterunt, escamque spiritualem, diuinam uidelicet prudentiam, que uitia a uirtutibus secernit, ne subdola uersutia eos fallere ualeat, interne discretionis dentibus comminuunt, uerique boni sinceris dapibus omni mixtura mali purgatis uescuntur. Neque illorum  mulierem [4 1Kb] , hoc est sensum [5 1Kb] , materialium rerum pulchritudo decipit, per quam antiquus coluber, libidinosa delectatione mediante, mortifera uitiorum uenena in imprudentium animos [6 1Kb] diffundit. Conterit ergo mulier, hoc est sensus, malitiam bonitate discernens [7 1Kb] , fortioris mulieris, Dei uerbi dico, uirtutibus incitata, mota, adiuta, roborata, et ad perfectionem actionis et contemplationis perducta, caput serpentis et capita diabolice uidelicet suggestionis illecebroseque delectationis primordia, unde eis letitia diuinaque efficitur refectio [8 1Kb] . Qualis enim maior letitia est spiritualiter in hac uita degentibus, quam serpentinas libidinosasque diaboli uersutias in seipsis primo conuincere, ac deinde simplicioribus se in actione et intelligentia fidelibus, ne et  ipsi eisdem deceptoris insidiis capiantur, propalare. Et tu insidiaberis calcaneo eius. Calcaneum mulieris, que est , rerum sensibilium phantasie sunt, hoc est imagines, que de corporalibus numeris in quinquepertito sensu exprimuntur. Ac per hoc calcaneum illud quinquepertitum esse necesse est. Diuiditur enim in quinque notissima sentiendi organa, uisum dico, auditum, olfactum, gustum, tactumque.  Quorum quedam quidem [9 1Kb] longe extra molem corpoream sentientis extenduntur, ut uisus et auditus. Solem namque et lunam [10 1Kb] , ceteraque sidera longe ab eo loco, quo corpusculi mei moles ambitur, posita sentio. Ubi enim sunt, ibi ea sentio in radiis oculorum meorum, qui illuc nulla mora interstante eriguntur, in quibus phantasie predictorum siderum formantur. uidesne igitur, quam longe prefata femina calcaneum suum in organo [11 1Kb] uidendi extendit. Similiter de his, que prope uel [12 1Kb] in mediis spatiis uidentur, intelligendum. Non alio modo de audiendi officio naturalis organi consideratio edocet. Auditus siquidem extra corporis spatia foras erumpit, ut sonorum seu uocum formulas in seipso expressas recipiat, siue longe, siue prope ictu [13 1Kb] aëris  effectas. Quidam uero intra terminos corporis continentur, ut est olfactus et gustus, ut multis de natura sensuum disputantibus [14 1Kb] uidetur. Non desunt tamen, qui sensum olfaciendi foras autumant prosilire, quorum opinionem non possumus spernere; longiuscule enim a corporibus nostris bene seu aliter olentia sentimus. De tactu autem nemo physicorum dubitat, quod et intra corpus et extra suum peragat officium. Solus enim et sine aliis sensibus uim suam excercet. Nullus uero aliorum quattuor absque illius cooperatione ministerium suum ualet adimplere. Nam et uisus non potest uidere, nisi tetigerit, quod uidet; nec auditus audire, nisi tetigerit, quod audit; nec olfactus olfacere, si non tetigerit, quod olet; neque gustus gustare, si non tetigerit, quod gustat. Animaduerte  itaque mulieris [15 1Kb] , quinquepertitum sensum sensibilium rerum phantasiis formatum, cui serpens callidus insidiatur. Insidiatur enim sensui uidendi, dum pulchritudinem formarum colorumque incautis animabus perniciose suadet concupiscere. Eadem ratione de harmonia uocum, de suauitate odorum, de saporum eorumque, que tactus attingit, delectationibus intelligendum arbitror. Que omnia, dum improuide, hoc est carnali cupiditate concupita, per corporeum sensum ab anima [16 1Kb] percipiuntur, mortiferum diuinorum mandatorum transgressionis efficiunt uenenum, omniumque delictorum semina nutriunt. Et hoc est, quod superius insinuat Scriptura, ubi ait: uidit igitur mulier, quod bonum esset lignum ad uescendum, et pulchrum oculis, aspectuque  delectabile, et tulit de fructu illius [17 1Kb] et comedit, deditque uiro suo: mulierem uidelicet figurate exteriorem sensum appellans, rerum sensibilium phantasiis delectatum atque deceptum, uiri autem appellatione animum significans, qui sensui corporeo illicite consentiens corrumpitur, hoc est, contemplatione intime ueritatis segregatur.

25. Mulieri quoque dixit: Multiplicabo erumnas  tuas et conceptus tuos; in labore paries filios. Ubi aperte datur intelligi, quod, si homo non peccaret, non solum interiori intellectu, uerum etiam exteriori sensu naturas rerum et rationes summa facilitate, omni ratiocinationis necessitate absolutus, purissime contemplaretur. Postquam uero peccauit, per organa exterioris sensus non nisi solas sensibilium superficies, et quantitates, et qualitates, situs quoque, et habitudines, ceteraque, que corporeo sensui succumbunt, animus percipit. Et hec omnia non per seipsa [1 1Kb] , sed per eorum phantasias attingit, quas secum tractans suum iudicium sepissime fallitur [2 1Kb] , ac per hoc non sine multiplicibus studiorum laboribus, quos erumnas mulieris Scriptura nominat, ad multiplices conceptus, id est, ad inchoationes  intelligibilium rerum intelligentie, atque filios, hoc est rectas rationes, de natura rerum procreandos per eundem sensum potest peruenire. Propterea autem erumnas, et conceptus, filiosque exteriori sensui diuina deputat auctoritas, quoniam omne studium sapientie, omnisque mentis-conceptio, puraque ueritatis cognitio a sensibus corporis auspicium sumunt, ab inferioribus ad superiora, et ab [3 1Kb] exterioribus ad interiora ratione gradatim ascendente. Et sub uiri potestate eris, et ipse dominabitur tui. In hoc loco naturalis ordinis humane nature restitutio diuina uoce promittitur, et in antiquum statum conditionis reuersio. Ordo siquidem naturalis esset, si animus sui Creatoris potestati subditus atque obediens semper ei [4 1Kb] adhereret: deinde sensus  potestatem nutumque animi libenter sequeretur, corpus autem sensui succumberet. Sic namque pax et harmonia ipsius creature et in seipsa et cum Creatore suo fieret. Iam uero post transgressionem diuini mandati talis ordo, ad quem conseruandum creatus est homo, talisque pax et unitas Creatoris et creature perturbatus est [5 1Kb] : homo siquidem sponte sua, nulla occasione cogente, rerum sensibilium amore corruptus, Deum suum deseruit; cui adherere solum bonum est nostre substitionis [6 1Kb] et non aliud. Ideoque Deus superbiam humane nature spernere [7 1Kb] uolens, propriis suis irrationabilibus libitisque motibus hominem permisit abuti, ut in seipso probaret, quid sui Conditoris gratia meritumque obedientie, et quid irrationabilis motus [8 1Kb]  superbaque mandati transgressio sibi conferret. Ac per hoc ueluti diuortium quoddam maris et femine subsequutum est inter animum et sensum; non enim obtemperat sensus corporeus iussionibus animi iuxta leges nature. Quod diuortium Apostolus aperte pulchreque expressit, dicens: Mente seruio legi Dei, carne autem legi peccati, carnem uidelicet carnalem sensum appellans, qui rationabilibus animi motibus etiam in his, qui perfecti sunt, inobediens resistit.  Et alibi: uideo aliam legem in membris meis repugnantem legi mentis mee, et captiuantem me in lege peccati. Animaduerte dissidium legis mentis et legis carnalis sensus, que dominatur in membris carnaliter uiuentium, repugnat mentibus spiritualium in mortalibus membris ad exercitationem uirtutis, ideoque lex peccati, id est, carnalis sensus ab Apostolo nominatus est. Sed hoc dissidium diuortiumque animi et sensus, quando restaurabitur natura et ad naturalem ordinem reuocabitur, in pacem spiritualis naturalisque coniugii [9 1Kb] uertetur, quando corpus sensui, sensus animo, animus Deo subditus et obediens erit. Hoc etiam apertius datur nobis intelligi, si Septuaginta editionem intendamus: Et ad uirum tuum conuersio tua, et ipse tui dominabitur. Quibus  uerbis apertissime intelligitur reditus humane nature in pristinum ordinem.

26. Quod autem uiro dictum est: Maledicta terra in opere tuo, et cetera, que sub forma maledictionis uidentur esse scripta, non facile patent, qualis sit illa terra, cui merito preuaricationis animi, qui est uir humane nature, maledicitur, et qualis sit illa maledictio, utrum indignationis seueritas sit, an quedam mystica obiurgatio, et cur non ipse animus, qui uocem mulieris audiens, uetitumque fructum comedens peccauit, maledictum sustinuit, et in quibus laboribus comedit maledictam terram, et qui sunt dies uite animi, qualesque spinas et tribulos germinet terra illa [10 1Kb] , quasque herbas eius comedit, quis sudor, quis uultus, qualis reditus animi in terram,  de qua sumptus est, quis puluis. Hec omnia si secundum historiam, hoc est, secundum rerum sensibilium, que in hac ac [11 1Kb] de hac terra hominibus habitabili fiunt, accipiantur, sicut multis auctoribus placuit, aut nullam, aut leuissimam questionem gignunt; sin uero in ipsa humana natura, sicut et cetera, que de paradiso predicta sunt, intelligantur [12 1Kb] , non parua indigent indagatione. Quod autem et secundum rerum factarum proprietatem accipiuntur, et tamen propheticam flagitant intentionem, sanctus Augustinus in undecimo Exemeri sui testatur his uerbis: Quia audisti uocem mulieris tue, et edisti de ligno, de quo preceperam tibi, de eo solo non edere, maledicta terra in operibus tuis. In tristitiis edes illam omnes dies uite tue: spinas uel [13 1Kb] tribulos edet tibi. Et edes fenum  agri, in sudore faciei tue edes panem tuum, donec conuertaris in terram, ex qua sumptus est: quia terra es et in terram ibis. Hoc, inquit, esse in terra labores humani generis, quis ignorat? Et quia non essent, si felicitas, que in paradiso fuerat, teneretur, non est utique dubitandum. Ac per hoc etiam proprie uerba hec primitus accipere non pigeat; seruanda tamen est et expectanda significatio prophetie, quam maxime hic intuetur Dei loquentis intentio. uidesne,  quemadmodum [1 1Kb] iubet, hunc locum sacre Scripture et proprie et figurate accipi? Sed quid uult illa figura prophetica, in prefato suo libro non explanat. Sed si explanaret, fortassis nobis sufficeret, nec aliam expositionem quereremus. Non autem explanat. Queramus igitur breuiter, Deo duce, quid sibi uolunt talia diuini eloquii uerba. DISC. Queramus; non enim intacta pretermittenda sunt. MAG. Sufficit [2 1Kb] , ut arbitror, de talibus responsionem beati Maximi monachi ponere. Sed ut apertius ipsa responsio patefiat, eiusdem sciscitatio preponenda [3 1Kb] est. DISC. Aliter fieri non oportet. MAG. Proponit itaque in quinto Scholiorum [4 1Kb] capitulo hoc pacto: Que sit maledicta terra in operibus Adam secundum anagogen, et quid in tristitiis eam comedere, et  quid post germinationem spinarum tribulorumque herbam comedere, et postremo quid in sudore uultus sui panem comedere? Et quidem nunquam uisus est homo terram comedens neque herbam; neque panem manducantes iuxta iudicium historie in sudore uultus comedunt. Responsio: ipsa terra maledicta in operibus Adam caro est Adam, semper facta per opera Adam. Dico autem passiones cognoscentis animi maledicta, uirtutum ueluti diuinorum operum infructuositate, quam cum anxietate multa tristitiaque comedit, breui secundum ipsam uoluptate perfruens. Que caro pro ipsa corruptibili perfruentia germinat ei cogitationes et curas, ueluti spinas, magnasque tentationes atque periclitationes, ueluti tribulos, et contra rationem, furorem et concupiscentiam languide eum undique compungentes;  ut uix possit eius, carnis uidelicet, sanitatem incolumitatemque, ueluti fenum marcidum, adquirere atque manducare, hoc est consequi: et tunc post multam atrocitatum reuolutionem in sudore uultus, hoc est, in ipsa secundum sensum humilitate atque labore in [5 1Kb] operose considerationis sensibilium uelut panem ad constitutionem habendo presentis, uite occasionem, siue per artem, siue per aliam quandam huic uite distributam machinationem. An magis terra est Adam cor maledictum, per preuaricationem accipiens celestium bonorum ablationem? Quam terram per practicam philosophiam multis comedit tribulationibus [6 1Kb] , purgatam per conscientiam maledictione operum turpitudinis, et iterum germinatas [7 1Kb] in ea [8 1Kb] instar spinarum cogitationes circa corporum generationem,  ac ueluti tribulos, circa incorporalium prouidentiam iudiciumque, scatentes opiniones ratione purgans [9 1Kb] , physicam ueluti fenum carpit spiritualiter theoriam. Et sic quasi in sudore uultus scibili intelligentie secundum scientiam uultu incorruptibilem theologie comedit panem, solum uere uitalem et comedentium se conseruantem ad incorruptibilitatem generationem. Terra itaque est bene comesa ipsa per actionem cordis purgatio, fenum uero ipsa secundum naturalem  theoriam eorum, que facta sunt, scientia, panis autem uera [10 1Kb] secundum theologiam mysteriorum doctrina. Hactenus Maximus [11 1Kb] . Arbitror autem, dies uite animi, quibus terram cordis sui purgando laborat, non hos solummodo, quibus presentis uite tempora uoluuntur, corpusque ab anima uegetatur, uerum etiam et illud spatium temporale, quo anime regimen corporis deserentes in alia uita, donec corpora sua recipiant, morantur, significare. Nam et in hac uita, qua simul corpus et anima degunt, et in altera post mortem corporis, hoc est solutionem eius, reditumque in quattuor mundi elementa, ex quibus est collectum atque compositum, usque ad finem mundi, corporumque resurrectionem, diemque iudicii purgari animas posse credimus. Hi sunt igitur dies,  quibus animus terram cordis sui comedit, hoc est, actione purgationis utitur. Nam post finem rerum sensibilium nullum purgationis actum legimus fore post reditum nature in pristinam puritatem. Et fortassis hoc significat, quod dictum est: Donec conuertaris in terram, de qua sumptus es. Ac si aperte diceret: Tanto tempore in purgationis tue per actionem et scientiam laboribus sudabit uultus tuus, hoc est, rationabilis inquisitio ueritatis, donec conuertaris in terram, de qua sumptus es, hoc est, in soliditatem incommutabilem primordialium causarum, ex quibus originem ducis. Non enim ulterius sudabis, dum illuc perueneris. Quod autem nomine terre felicitas eterne uite stabilitasque primordialium causarum, ex quibus omnia, que sunt,  oriuntur, significetur, multis diuine Scripture locis aperte innuitur. uerbi gratia, Abraham dictum est: Egredere de terra tua, et de cognatione tua, et de domo patris tui, et ueni in terram, quam monstrauero tibi. Et post aliquanta: Profectus inde Abraham in terram australem, et habitauit inter Cades et Assur, inter sanctificationem uidelicet et beatificationem [12 1Kb] , inter quas in eterna requie omnis sanctorum felicitas constituta est. Sanctificati enim, hoc est, omni contagione corporis et anime purgati, beate [13 1Kb] iuxta leges nature uicturi sunt. Et si quis aliam Assur interpretationem, que est Mesopotamia, considerauerit, pulcherrimam presentique negotio conuenientissimam theorie occasionem inueniet. Mesopotamia quippe media inter flumina et est et dicitur.  Nunquid autem credibile est, habitationem sanctarum animarum totiusque humane nature restaurate alibi futuram, nisi inter media spiritualium uirtutum flumina, ex fonte omnium bonorum manantia? Et quid aliud preter id ipsum per repromissionis terram, ad quam Dei populus ductus est Aegyptiaca captiuate seruituteque liberatus, mystice significabatur? Hec est terra uiuentium, in qua sancti duplicia possidebunt, hoc est, corporis et anime felicitatem.  De hac etiam Dominus ipse ait: Beati mites, quoniam ipsi possidebunt terram. Quod autem sequitur: Quia terra es, et in terram ibis, uel sicut in alia interpretatione continetur: Quia puluis es, et in puluerem reuerteris, potest sic intelligi: ut, quoniam natura animi, que ad imaginem et similitudinem Dei facta est, ex fertili terra primitiuarum causarum sumpsit exordium, in eam igitur credamus necessario redituram. Si autem queritur, cur prefata terra in alia interpretatione pulueris nomine significatur, non alia ratio reddenda est, nisi quia, sicut ex puluere istius sensibilis terre [1 1Kb] omnia, que de ea nascuntur, nascendi causam accipiunt, ita omnium rerum uisibilium et inuisibilium multiplex numerositas ex primordialium causarum fertilitate procreatur,  inque eandem finito mundo regredietur. Hec autem dicimus, non simplicitatem eorum [2 1Kb] , qui hunc locum diuine Scripture secundum historiam accipiunt, redarguentes, qui solutionem humani corporis in quattuor mundi huius elementa solius terre nomine generaliter significata, per hec uerba Scripture significari conantur asserere, non animaduertentes, quanta suo sensui [3 1Kb] uidentur aduersari. Si enim de solutione corporis diuina uox talia protulit, cur uiro soli predixit? Cur non etiam et mulieri, cuius [4 1Kb] corpus non minus soluitur? Deinceps, cur totum hominem soluendum diuina animaduersio indicit, cum extreme eius tantummodo partes uilissimeque, corpus uidelicet corporeusque sensus, soluantur, anime autem naturalis simplicitas, omni  compositione libera, nequaquam solutionem recipit, sed perpetuo insolubilis manet, siue rationabiliter, siue irrationabiliter se moueat. Nisi forte dicant, hunc locum usu frequentissimo sacre Scripture [5 1Kb] accipiendum, ut a toto pars intelligatur. Nec mirum, si non de ipso animo, sed de solo uirili sexu, intra quem etiam femineus consignificatur, talia dicta esse arbitrantur. Postremo, cur non aduertant,  quod in his uerbis plus restitutio corporis promittitur, quam solutio uel corruptio? Nam dum corpus corruptibile atque mortale destruitur, tunc ad incorruptibile immortaleque reuocatur; nullius enim corpus in corruptionem est reuersurum. Non ergo hec uerba reditum in hanc terram, sed potius reditum in spiritualem naturam presagiunt. Sed eligat quis quid [6 1Kb] sequatur: ego autem, quod mihi uerisimilius uisum est, ex sanctorum Patrum sententiis, Ambrosii dico et Augustini, necnon et uenerabilis Gregorii Nazianzeni, qui et Nysseus dicitur [a 1Kb] , expositorisque eius, Maximi uidelicet monachi, ratiocinationis occasionem sumens, tibi interroganti partimque exponenti protuli. Et quoniam prolixitas huius uoluminis quedam ex his, de quibus in eius exordio  nos dicturos esse promisimus, nunc exponere non admittit, in alium librum differenda sunt. De reditu quippe naturarum in primordiales causas inque eam naturam, que nec creat nec creatur, que profecto Deus est, latius intra huius libri terminos tractare proposuimus. Sed si impatiens es, donec de diuina natura cognoscas, qua ratione nec creare nec creari dicitur, breuiter prelibabo.

27. Diuina itaque natura propterea creditur non creari, quoniam primitiua omnium causa est, ultra quam nullum principium est, a quo possit creari. Quoniam uero post reditum uniuersitatis condite uisibilium et inuisibilium in suas primordiales causas, que in ipsa, diuina uidelicet, natura continentur, nulla ulterius natura ex ea procreabitur, seu in species  sensibiles intelligibilesue multiplicabitur; nam in ipsa unum erunt, sicut nunc et semper [7 1Kb] in causis unum sunt: non immerito nichil creare et creditur et intelligitur. Quid enim creabit, dum omnia in omnibus ipsa sola fuerit? Itaque si tibi uidetur, huius libri progressio pedem retrahat, ne longius incedat. DISC. uidetur plane, et iamdudum finem postulat. Explicit liber quartus [8 17Kb] .



INCIPIT LIBER QUINTUS. [9 10Kb]


 1. MAG. Nunc ergo ne forte mittat manum suam, et sumat etiam de ligno uite, et comedat, et uiuat in eternum. Horum uerborum priusquam propheticam contemplemur uirtutem, qua manifestissime reditus humane nature in eandem felicitatem, quam peccando perdiderat, promittitur, totius capituli ordo premonstrandus est, in quo magnum prophetam Moysen [10 1Kb] hyperbatice locutum, quisquis acute prospexerit, inueniet. Ordo itaque uerborum talis est:  Fecit quoque Dominus Deus Ade et uxori tunicas pelliceas, et induit eos, et ait: Ecce Adam factus est quasi unus ex nobis. Et emisit eum Dominus Deus de paradiso, ut operaretur terram, de qua sumptus est. Nunc ergo, ne forte mittat manum suam, et sumat etiam de ligno uite, et comedat, et uiuat in eternum. Eiecitque Adam, et collocauit ante paradisum uoluptatis Cherubim, et flammeum gladium atque uersatilem ad custodiendam uiam ligni uite. Quod itaque scriptum  est: Nunc ergo, ne forte mittat manum suam, et reliqua usque uiuat in eternum [1 1Kb] , posset uenire in ambiguum, cuius persone dicta sint, utrum Theologi prophetantis, an Domini loquentis, si non aperte in Septuaginta editione distingueretur, in qua scriptum est: Et nunc, inquit Deus, ne aliquando extendat manum, et sumat de ligno uite. Nemini tamen uim uerborum clare intuenti [2 1Kb] in dubio, ut arbitror, erit, quin reditum nature humane in suam antiquitatem hec uerba, quoquo modo sint ordinata, repromittant. Non enim mihi uidentur diligenter inspicere, qui illam particulam, que est ne, negandi intellectum, non autem interrogandi, ac ueluti dubitandi in hoc loco arbitrantur obtinere, et quod ideo expulsus sit homo de paradiso, ne posset de  ligno uite sumere uiuereque in eternum. Qua enim possibilitate post peccatum humana natura de ligno uite ualeret sumere, et [3 1Kb] comedere, ac [4 1Kb] uiuere in eternum, nondum liberata a peccato et morte, que est pena peccati, quando nec ipse [5 1Kb] ante peccatum de eodem ligno uel sumpserit [6 1Kb] uel comederet, ut diligens diuine Scripture inquisitio subsinuat? Si enim sumeret et comederet, profecto neque peccarit neque ruerit, sed in eternum feliciter uixerit [7 1Kb] . Additur, si paradisus ille, de quo homo expulsus est, localis erat terrenusque, et si lignum uite, quod in medio ipsius plantatum est, terrenum fuit atque sensibile, fructumque corporeis usibus aptum protulerit, cur non ab ipso solo uite ligno Deus hominem expulerit, et in aliqua parte paradisi  eum sepserit, ne lignum illud posset attingere? Si enim nulla alia causa feliciter et eternaliter uiuendi in paradiso fuerit preter esum ligni uite, qui solis rationabilibus creaturis concessus est, cur homo post peccatum in aliqua paradisi parte [8 1Kb] miser atque mortalis degere temporaliter non potuerit? Nam si cetera animalia, presertimque serpens ille, quo antiquus hostis malitiam suam exercuit, in paradiso fuisse, nec tamen eternaliter [9 1Kb] et feliciter uiuere posse creduntur, quoniam non ad esum ligni uite creata sunt, cur [10 1Kb] etiam homo delinquens inter illa uiuere non sineretur, cum uera ratio docuerit, rationabilem creaturam, etsi peccatricem, omnem irrationabilem peccato carentem nature dignitate antecedere? Si ergo irrationabilia animalia, homine  depulso, in paradiso remanserint [11 1Kb] , dum sit ceteris prestantior, qua ratione non et ille etiam peccator inter illa in paradiso remanere permissus est? An forte cum illo cetera animalia de paradiso expulsa sunt? Sed [12 1Kb] si quis hoc dixerit, querat ex diuina Scriptura, aut sanctorum Patrum auctoritate, aut ex utroque, unde approbet, expulsionem animalium, quibus homo in paradiso ante peccatum nomina imposuit, simul cum homine peccante de paradiso  fuisse [13 1Kb] . Quod si hoc [14 1Kb] non potuerit, carnaliter de paradiso eiusque animalibus sentire desinat, et ad spirituales intellectus, quos ueritas edocet, promptus accedat, qua una et sola uia mysticarum literarum penetrantur adita. ueni igitur, diuinorumque uerborum uirtutem diligentius intuere. DISC. Presto sum paratusque, que a te dicentur, cognoscere; ualde quippe necessaria sunt, et a paucis, ut opinor, tractata. Siquidem de humane nature ceterorumque in ea et propter eam in eternas rationes, ex quibus profecta est, reditu, et in pristinam dignitatem restitutione nullum adhuc scripsisse uel legi uel audiui, quamuis sparsim et in diuinis libris et sanctorum Patrum documentis forma talis doctrine frequenter arrideat.

 2. MAG. Diuina itaque uox talem reditum, de quo sermo est, his uerbis insinuat, dicens: Nunc ergo, uel ut alia interpretatio apertius profert, et nunc, inquit Deus [15 1Kb] . Ac si plane diceret diuina clementia infinitaque bonitas, ad indulgendum miserendumque semper facillima, casum diuine imaginis suspirans, misericorditerque condescendens, hominisque arrogantiam patienter sufferens: Nunc ergo, hoc est, iam de paradiso expulsum hominem uideo, factumque de beato miserum, de copioso egenum, de eterno temporalem, de uitali mortalem, de sapiente stultum, de spirituali animalem, de celesti terrenum, de nouo inueteratum, de leto tristem, de saluo perditum, de prudenti filio prodigum, ex uirtutum celestium [16 1Kb] grege errantem, eique condoleo. Non enim ad hoc factus  est [17 1Kb] . Siquidem ad possessionem eterne uite ac beatitudinis conditus est [18 1Kb] ille, quem uos, o uicini eius et amici, in regionem mortis atque [19 1Kb] miserie uidetis nunc de paradiso expulsum, celestes uidelicet ordines alloquens, qui adherentes Conditori suo in beatitudine perpetua permanserunt, quorum tamen numerus in perditione hominis ademptus est. uidesne, quanta diuinum pathos contineat, dum sic breuissimum ex uno temporali aduerbio, quod est nunc, et una causali coniunctione, que est ergo, comparatum. Sed ueluti post hominis planctum eadem diuina clementia ad seipsam celestesque uirtutes consolandas conuersa, reditum hominis in paradisum sub quadam dubitatiua locutionis forma interrogatiuaque promittit. Ait enim: Ne forte manum suam mittat, et  sumat de ligno uite, et comedat, et uiuat in eternum. Tanquam diceret: Non adeo de interitu hominis dolendum lapsuque ipsius de paradiso lugendum; non enim spes redeundi ab illo penitus ablata est. Forte ne mittat manum suam, hoc est, sue bone actionis in uirtutibus studium extendat, quo possit de fructibus ligni uite sumere, hoc est, Dei uerbi spiritualibus donis, et comedat escam pure contemplationis, cuius uirtute uiuet in eternum, nunquam ad egestatem  temporalium rerum, que omnino cum mundo peribunt, reuersurus, totus in Deum [1 1Kb] transiturus, et unum in illo futurus. Et hoc sequentibus Scripture uerbis clare datur intelligi. Ait enim: Eiecitque Adam, et collocauit ante paradisum uoluptatis Cherubim, et flammeum gladium atque uersatilem ad custodiendam uiam ligni uite. Non arbitror te obliuioni dedisse, quomodo in quarto libro, sanctorum Patrum utriusque lingue peritorum de paradiso tractantium sententias sequentes, ad purum, ut nobis uisum est, deduximus, non aliud esse paradisum, de quo homo expulsus est, preter ipsam humanam naturam, ad imaginem Dei creatam, ex cuius, imaginis uidelicet, dignitate eadem ipsa natura diuinum preceptum contemnens corruit. Ac [2 1Kb] per hoc conficitur, nichil  aliud esse hominis emissionem uel eiectionem, nisi [3 1Kb] naturalis felicitatis, ad quam possidendam factus est, perditionem. Non enim homo naturam suam perdidit, que, quoniam ad imaginem et similitudinem Dei [4 1Kb] facta est, necessario incorruptibilis est: perdidit autem felicitatem, quam adepturus esset, si obediens Deo esse non contemneret. DISC. Non solum non obliuioni [5 1Kb] tradidi, uerum etiam firmiter memorie infixi. MAG. Quid ergo ait: Et collocauit ante paradisum uoluptatis [6 1Kb] , hoc est, ante humane nature spirituales delicias, Cherubim? Quid uult hoc nomine significare? Utrum celestem illam uirtutem, que in prima angelicorum ordinum Ierarchia ponitur tertia [7 1Kb] , in ea enim Seraphim, Cherubim [8 1Kb] , Thronos diuina computat traditio, an ipsum solummodo nominis  intellectum, an aliquid aliud altiori intelligentia hoc nomine uult suadere? Ac [9 1Kb] per hoc interpretatio nominis huius prius est manifestanda. Interpretatur itaque Cherubim multitudo scientie, uel fusio sapientie, ut sanctus Dionysius Areopagita in libro de Celesti Ierarchia scribit. Cui etiam astipulatur Epiphanius in libro de hebraicis nominibus; dicit enim, Cherubim cognitionem plenam uel cognitionem multorum interpretari. Sed si celestem essentiam in hoc loco diuina uoluit significari Scriptura, necessario cogemur fateri, paradisum spiritualis nature esse. Non enim ratio sinit nos [10 1Kb] credere, spiritualem  Deoque proximam naturam, ac circa eum semper motam, ante localem terrenumque [11 1Kb] paradisum posse collocari, nisi [12 1Kb] forte dicamus, non ipsum Cherubim, sed unum de extremo ordine celestium uirtutum, qui prope angelicus dicitur, ante paradisum locatum fuisse, qui propterea Cherubim appellatus est, quoniam ab ipso Cherubim ante paradisum collocari iubetur. Quicquid enim ab inferioribus celestium ordinibus in rerum natura perficitur, ad superiores refertur, quoniam [13 1Kb] inferiores nil agunt, preter quod a superioribus agere precipiuntur. Eadem  quippe ratione Seraphim scribitur Isaiam purgasse prophetam, cum non ipse Seraphim, ut sanctus Dionysius Areopagita exponit, per seipsum purgarit prophetam, sed per unum angelorum extremi ordinis celestium essentiarum, qui propterea Seraphim appellatione meruit uocari, quoniam [14 1Kb] , sicut ei iusserat Seraphim, purgauit prophetam, et quod ipsa purgatio non ad purgatorem refertur, sed ad eum, qui iussit prophetam purgari. Quid, si hoc dixerit, nonne eadem difficultas remanebit? Non enim uerisimile est, angelicam substantiam, quamuis in ordine celestium uirtutum extremam, in aliquo terreno loco posse collocari. Si uero solum nominis intellectum, nullam uero celestem substantiam in hoc loco accipiamus, possumus dicere, Deum ante paradisum  uoluptatis, hoc est, ante conspectum rationabilis humane nature, quamuis de paradiso expulse, hoc est, ex dignitate prime sue conditionis remote, Cherubim collocasse, multitudinem uidelicet scientie, aut fusionem sapientie, qua seipsam recognosceret, inque pristinam felicitatem, quam peccando deseruerat, actione et scientia purgata, sapientieque studiis exercitata uellet et posset redire. Ubi datur intelligi, plus diuine misericordie, quam uindicte in expulsione hominis de paradiso fuisse. Non enim conditor imaginem suam uoluit [15 1Kb] omnino damnare, uoluit autem eam renouare, multitudineque scientie exercitare, fusione item sapientie rigare et illuminare, dignamque efficere, iterum lignum uite, a quo remota est,  adire, eoque frui, ne interiret, sed uiueret in eternum. Sed si quis altius uelit conspicere, Cherubim uocabulo ipsum Dei uerbum significari, non incongrue intelliget. Dei namque uerbum, in quo sunt thesauri scientie sapientieque absconditi, semper sine ulla intermissione humane nature obtutibus presto est, eamque admonet, et purgat, et illuminat, donec ad perfectionem suam intemeratam reducat. Et quid mirum, si Dei sapientia Cherubim uocabulo significetur, cum et Angelus magni consilii et uirtus dicatur---audi Apostolum de Patre Deo loquentem: Inuisibilia enim eius a creatione [16 1Kb] mundi per  ea, que facta sunt, intellecta conspiciuntur, sempiterna quoque eius uirtus similiter et potestas---et, ut breuiter dicam, omnium celestium essentiarum appellationibus quadam mirabili [17 1Kb] metaphora in diuinis Scripturis soleat intimari? Flammeum quoque gladium eadem ratione ipsum Dei uerbum significare non inconuenienter accipimus. Urit namque et diuidit. Urit quidem nostra delicta, est enim Deus ignis consumens, purgansque irrationabiles nostre nature sordes: eamque diuidit atque [18 1Kb] discernit ab his, que ei merito preuaricationis superuenerant,  eamque decolorant, atque deformant, dissimilemque conditori suo efficiunt. Gladius iste, uerbum uidelicet Patris, unigenitus Filius, uirtus et sapientia non immerito et creditur et intelligitur uersatilis, quia, dum est [1 1Kb] natura immutabilis, mouetur tamen ineffabili sua clementia et misericordia erga salutem humane nature. Semper itaque talis Cherubim flammeusque gladius uersatilis ante oculos anime nostre, rationis dico et intellectus, collocatur. Quid ita? Ad custodiendam uiam ligni uite, hoc est, ne uiam ligni uite obliuioni tradamus, sed semper memoriam ipsius ligni uieque, qua itur ad illud, ante oculos cordis nostri indesinenter habeamus. Et ne mireris, me singulariter Cherubim protulisse, cum beatus Hieronymus  et pluralis numeri et masculini generis talia nomina in im desinentia apud Hebreos pronuntiarit. Secutus namque sum sanctum Dionysium Areopagitam, singulariter etiam [2 1Kb] Seraphim et Cherubim nominantem, presertim cum et Hebreorum et Grecorum usus sit, singularia et pluralia pro se inuicem ponere. Sed que est illa uia, que ducit ad lignum uite? Et quid [3 1Kb] est illud lignum, ad quod ducit [4 1Kb] ? Nonne idem ipse Filius Dei, qui de seipso loquitur: Ego sum uia, et [5 1Kb] ueritas, et uita? Quod autem ipse sit lignum uite, multis diuine Scripture [6 1Kb] locis comperitur [7 1Kb] apertissime, ita ut nullo indigeat testimonio. Multipliciter itaque in hoc loco sancte Scripture Dei uerbi symbolica nomina exaggerata sunt. Nam et Cherubim, et flammeus gladius uersatilis, et  uia, et lignum uite appellatur, ut per hoc intelligamus, quod ipsum uerbum nunquam cordis nostri [8 1Kb] obtutibus recedat, et quod semper ad illuminandos nos presentissimum sit, et beatitudinis, quam preuaricando perdidimus, nusquam nunquam [9 1Kb] memoriam perdere sinit, ad eandem semper redire nos [10 1Kb] uolens, et, donec id fiat, condolendo suspirans, perque scientie et actionis perfectos gradus iter, quod illuc ducit, carpere [11 1Kb] nos instigans. Ignem, inquit, ueni mittere in terram, et quid uolo, nisi [12 1Kb] ut accendatur? Sed priusquam de ipso reditu nostre nature tractemus, quedam ex sensibilibus probatissima argumenta, quibus docemur incunctanter credere, ipsum futurum esse, sumenda existimo, si tibi uidetur.

 3. DISC. uidetur plane. Ex sensibilium quippe naturalibus argumentis ad puram spiritualium rerum cognitionem uere ratiocinationis progressio potest peruenire. MAG. Considera itaque, utrum isti locales temporalesque huius mundi uisibilis partium recursus uacant quodam mysterio, necne. DISC. uacare eos mysterio non facile dixerim; nichil enim  uisibilium rerum corporaliumque est, ut arbitror, quod non incorporale quid et intelligibile significet. Sed ipsorum recursuum, ex quibus argumenta uis sumere, quosdam breuiter uelim commemores. MAG. Omnibus, ut estimo, naturam rerum considerantibus et animi conceptione et corporalis sensus iudicio luce clarius patefactum est, celestem astrigeramque spheram semper uolubilem ad eundem locorum situm in uiginti quattuor horarum spatio redire: solem similiter ad idem punctum equinoctialis diametri, peracto quadriennio, eodem temporis momento, in ortu dico, peruenire: lunam quoque ad eundem locum signiferi, quo accensa est, paulo plusquam uiginti septem dierum et octo horarum interuallo recurrere. De reditu autem aliarum  planetarum, quia [13 1Kb] omnibus astrologie peritis notissimum est, superuacuum uidebitur [14 1Kb] dicere. Sufficit enim duorum maximorum mundi luminarium naturales leges [15 1Kb] et reuolutiones ad ea, que conamur asserere, suadenda posuisse. Luna siquidem ad principia cursus sui nono et decimo [16 1Kb] anno peracto, sol uero uiginti et octo [17 1Kb] finito reuocatur. Qui duo numeri in se inuicem multiplicati in quingentos triginta duos annos concrescunt. Quibus peractis ad eosdem locorum signiferi et temporum magni anni numeros et situs, omnemque sui cursus harmoniam predicta duo [18 1Kb] luminaria, totam paschalis cursus rationem peragentia, redire perhibentur. Quid aër? Nonne ad easdem qualitates frigoris, seu caloris, seu temperantie, definitis reuocatur temporibus?  Quid dicam de Oceano? Nonne per omnia lunarem cursum sequitur, certaque spatia sue recursionis [19 1Kb] obseruat? Siue quotidianos estus, siue recessus, siue malinas, siue ledones [19* 1Kb] peragat, uarios semper nature certosque recursus non pretermittit. Quid de Nereis [20 1Kb] , terrenisque [21 1Kb] animantibus, surculis, herbis? Num [22 1Kb] similiter sua tempora obseruant, quibus in fetus, flores, folia, fructus erumpant [23 1Kb] ? Ac [24 1Kb] simpliciter dicendum, nulla corporea creatura est, uitali motu uegetata, que non ad principium motus sui reuertatur. Finis enim totius [25 1Kb] motus est principium sui; non enim alio fine terminatur, nisi suo principio, a quo incipit moueri, et ad quod redire semper appetit, ut in eo desinat atque quiescat. Et non solum de partibus sensibilis mundi,  uerum etiam de ipso toto id ipsum intelligendum est. Finis enim ipsius principium suum est, quod appetit, et quo reperto cessabit, non ut substantia ipsius pereat, sed ut in suas rationes, ex quibus profectus est, reuertatur [26 1Kb] . Preterit enim, ait Apostolus, figura huius mundi. Quam apostolicam sententiam sanctus Pater Augustinus breuiter exposuit, dicens:  Figura, igitur [1 1Kb] non natura, naturam pro essentia, ut estimo, mutans, usu frequentissimo grece latineque [2 1Kb] elocutionis. Nam Greci pro , et pro sepissime commutant. Horum siquidem nominum proprietas est, , id est essentiam, de eo, quod nec corrumpi, nec augeri, nec minui in omni creatura siue uisibili siue intelligibili potest, predicari; uero, hoc est, naturam de generatione essentie per loca et tempora in aliqua materia, que et corrumpi, et augeri, et minui potest, diuersisque accidentibus affici. namque ex uerbo deriuatur, quod est sum, cuius participium masculinum , femininum ; inde [3 1Kb] . autem ex uerbo , id [4 1Kb] est nascor, uel plantor, uel generor. Omnis itaque creatura,  quantum in suis rationibus subsistit, est; in quantum uero in aliqua materia procreatur, [5 6Kb] . ueruntamen, ut diximus, sicut apud Grecos pro et pro , ita apud Latinos essentia pro natura et natura pro essentia indifferenter constituitur, salua tamen singularum significationum proprietate. Essentiam itaque rerum sensibilium [6 1Kb] , quam prefatus Pater nature significauit appellatione, perpetualiter permansuram esse uera [7 1Kb] ratio fiducialiter astruit, quoniam in diuina sapientia incommutabiliter [8 1Kb] ultra omnia loca et tempora omnemque mutabilitatem facta est. Naturam uero per loca et tempora generatam, ceterisque accidentibus ambitam, interuallo a conditore omnium predefinito perituram, nemo sapientie studiis instructus potest  ambigere. His igitur et huiusmodi sensibilis mundi et uniuersaliter et particulariter motibus, recursionibus [9 1Kb] , certissimisque a principio motuum restitutionibus ad id [10 1Kb] ipsum principium---dum enim motus rerum ab eo incipit, principium, dum uero in ipsum desinit, finis solet appellari; nam et apud Grecos principium , id est finis, appellatur, indiscrete quidem dicentes principium et finem ---quid aliud nobis mystice intimatur [11 1Kb] , nisi reditus nostre nature ad principium suum, a quo facta est, et in quo et per quod mouetur, et ad quod redire semper tendit [12 1Kb] ? Generaliter in omnibus hominibus, siue perfecti sint, siue imperfecti, siue puri, siue contaminati, siue ueritatem cognoscentes in Christo renouati, siue in tenebris ignorantie in ueteri  homine detenti, unus atque idem naturalis appetitus est essendi, et bene essendi, et perpetualiter essendi, et [13 1Kb] , ut sanctus Augustinus breuiter comprehendit, beate uiuendi miseriamque fugiendi. Motus namque iste feliciter uiuendi et subsistendi ab eo, qui semper et bene est [14 1Kb] et [15 1Kb] omnibus inest. Et si omnis motus naturalis necessario non desinit,  neque quiescit, donec perueniat ad finem, quem petit, quid potest humane nature necessarium motum [16 1Kb] prohibere, compescere, sistere, ne ad id, quod naturaliter appetit, ualeat peruenire? Nulla enim creatura est, que uelit uel appetat [17 1Kb] nichil esse; fugit autem, ne ei contingat non esse, presertim dum omne, quod ab eo, qui uere est, et super esse est [18 1Kb] , factum est, ad nichilum redire difficile est [19 1Kb] . Si uero aliqua occasione natura Deo similis a principio sui per dissimilitudinem remota fuerit, semper ad suum principium [20 1Kb] redire contendit, ut similitudinem, quam corruperat, recipiat. Si enim ignis iste uisibilis, in aliqua materia ardens, flammarumque suarum comas erigens, semper in altum tendit, nulloque sue flagrantie motu ima petit: qua ratione ignis  ille intelligibilis [21 1Kb] substantie ad imaginem Dei create credibile sit in imis mortis atque [22 1Kb] miserie posse semper detineri, ut in sublimia uite beatitudinisque naturali appetitu, et conditoris gratia ad uitam [23 1Kb] non ualeat erigi? Hoc [24 1Kb] autem dicimus, non quod natura in omnibus equaliter futura sit beata, sed quod in omnibus morte et miseria futura sit libera. Esse enim et uiuere et eternaliter esse commune erit omnibus et bonis et malis; bene autem et beate esse solis actione et scientia perfectis proprium et speciale erit. Aut quomodo uerisimile potest approbari, ut piissimus rationabilis nature conditor rationabilem ipsius motum, ne eum attingat, prohibeat? Nec solum ad hec cogitanda, credenda, intelligenda, hoc est, quod omnia ad principium motus  et causas principales naturali lege cogente redeunt, exempla rerum sensibilium attrahunt, uerum etiam, que solo mentis contuitu considerantur: ut sunt discipline, quas philosophi liberales uocant [25 1Kb] , ex quibus pauca ad id, quod suadere uolumus, introducere necessarium uideo, si tibi morosum non sit atque superfluum.

4. DISC. Neque mihi morosum, neque superfluum uidetur, sed ualde utile et commodum, ut, quomodo ex motibus rerum sensibilium quedam exempla de reditu nature assumpta sunt, ita etiam ex intelligibilium contemplationibus, que sola mentis conceptione percipiuntur, ad eundem reditum suadendum introducantur, presertim cum maioris uirtutis sint ad faciendam rei dubie fidem argumenta,  que ex inconcussis uerarum artium regulis, quam que ex corporalium sensuum coniecturis comparantur; licet et illa sine rationis et intelligentie ducatu nec inueniri nec approbari possint. Rerum namque sensibilium ueram cognitionem solo corporeo sensu impossibile est inueniri. MAG. Quid tibi uidetur? Nonne ars illa, que a Grecis dicitur Dialectica,  et definitur bene disputandi scientia, primo omnium circa , ueluti circa proprium sui [1 1Kb] principium uersatur, ex qua omnis diuisio et multiplicatio eorum, de quibus ars ipsa disputat, inchoat per genera generalissima mediaque genera usque ad formas et species specialissimas descendens, et iterum complicationis regulis per eosdem gradus, per quos degreditur, donec ad ipsam , ex qua egressa est, perueniat, non desinit redire in eam, qua semper appetit quiescere, et circa eam uel solum uel maxime intelligibili motu conuolui. Quid de Arithmetica dicendum? Nunquid et ipsa a monade incipiens, perque [2 1Kb] diuersas numerorum species discedens, iterum facta resolutione ad eandem monada redit, ultra quam ascendere nescit? Nec immerito,  cum omnes [3 1Kb] numeri numerorumque species ab ea incipiant, et in eam desinant, et in ea ui et potestate subsistant, quemadmodum omnia genera omnesque species rerum continentur in atque saluantur. Non aliter in Geometria sentiendum, que eadem ratione a principio sui, quod Greci , Latini signum uocant, incipiens, per plana solidaque schemata, superficies, et latera, angulos quoque componens, longitudinis et [4 1Kb] latitudinis, profunditatis etiam spatia perficit. Quibus omnibus resolutis ad proprium sui principium, quod est signum, in quo tota uirtus artis consistit, regreditur. Quid de Musica? Nonne et ipsa a principio sui [5 1Kb] incipit, quod uocant tonum, et circa symphonias, siue simplices, siue compositas, mouetur, quas denuo resoluens, tonum  sui, uidelicet principium, repetit, quoniam in ipso ipsa tota ui [6 1Kb] et potestate subsistit? Quis autem ignorat Astrologiam [7 1Kb] , cuius maxima uis est, motus siderum per loca et tempora considerare, ab atomo cursum suum incipere, inque ipsum resolutis temporum spatiis suum recursum terminare. uidesne itaque, quomodo predicte rationabilis animi [8 1Kb] conceptiones principia sua repetunt, in quibus finem motus sui constituunt? Principium quippe et finis in his omnibus, ut predictum est, id ipsum est. DISC. Plane uideo, et modus iste argumentationis, qui ex intelligibilibus sumitur, ad rem, de qua nunc agimus [9 1Kb] , credibilem faciendam multum ualet, ut arbitror. Agitur autem de reditu nature. ueruntamen cum ex liberalibus disciplinis prefatas attraxeris  argumentationes, cur Grammaticam et Rhetoricam pretermiseris, non satis uideo. MAG. Non unam ob causam pretermissas esse cognosce. Primum quidem, quia ipse due artes ueluti quedam membra Dialectice multis philosophis non incongrue existimantur. Deinde breuitatis occasione. Postremo, quod non de rerum natura tractare uidentur, sed uel de regulis humane uocis, quam  non secundum naturam, sed secundum consuetudinem loquentium subsistere Aristoteles cum suis sectatoribus approbat, uel de causis atque [10 1Kb] personis specialibus, quod longe a natura rerum distat. Nam dum [11 1Kb] Rhetorica de communibus locis, qui ad [12 1Kb] naturam rerum pertinent, tractare nititur, non suas, sed Dialectice arripit partes. Hoc autem dico, non quod omnino Grammatica et Rhetorica [13 1Kb] suis ueluti principiis caruerint, cum una ex litera, altera ex hypothesi, hoc est, finita questione incipiant [14 1Kb] , et in easdem resoluantur, bene scribendi quidem scientia in literam, bene dicendi uero peritia in hypothesin, sed quod ualidioris uigoris sint ad approbandas [15 1Kb] uel negandas questiones, que de rerum incertarum inquisitionibus  fiunt, argumenta ex natura rerum sumpta, quam ex humanis inuentionibus excogitata. Humanis siquidem argumentationibus et bene scribendi et bene dicendi ars et facta et reperta est. DISC. Cur itaque in numero liberalium disciplinarum computantur, si secundum naturam non sunt, sed secundum humana machinamenta? MAG. Non aliam ob causam uideo, preter quod matri artium, que est Dialectica, semper adhereant [16 1Kb] . Sunt enim ueluti quedam ipsius brachia riuuliue ex ea manantes, uel certe instrumenta, quibus suas intelligibiles inuentiones humanis usibus manifestat. DISC Huic responsioni non usquequaque contradixerim. ueri namque similis [17 1Kb] est. Potest enim rationabilis anima intra semetipsam de liberalibus disciplinis  tractare, absque uocis articulate diserteque orationis strepitu. Sed quod instat et ad presentem actionem attinet, uidendum est. MAG. Quid estne [18 1Kb] ?

5. DISC. Quid, nisi ut auctoritate approbes, principium naturalium motuum finemque id ipsum esse, et in nullo distare. MAG. Si hoc queris, audi beatum Maximum in decimo nono capitulo de Ambiguis loquentem. Omne, inquit [19 1Kb] , quod secundum naturam mouetur, per causam omnino mouetur, et omne, quod per causam mouetur, per causam omnino et est; omne autem, quod per causam est, et per causam mouetur, principium quidem habet omnino essendi ipsam, per quam est, et ex qua ad esse inchoatum est, causam; finem uero mouendi eandem, per quam mouetur, et ad quam adducitur, causam. Omne  autem, quod per causam et est et mouetur, et [20 1Kb] genitum prorsus. Si autem moti finis est ipsa, per quam mouetur, causa, eadem prorsus est ei [21 1Kb] , per quam factum est, et causa. Una igitur omnis utcunque existentis et moti secundum naturam ut principium et finis causa, per quam et est et mouetur omne, quod est et mouetur. Actiua namque subsistens potentia et facit facta diuinitus, ut principium, et premittit  et attrahit mota, proinde ut finis et finit. Si autem omne, quod mouetur, est et factum, per causam est, et mouetur, et factum est; omne, quod non per causam est, neque factum est, neque profecto mobile. Non enim mouetur, quod per omnia in omnibus essendi causam non habet: si autem, quod caret causa, omnino etiam immobile, immobile igitur diuinum; essendi quippe nullam habet causam, et omnium, que sunt, subsistit causa. Animaduerte, quomodo causam omnium rerum et finem id ipsum esse euidentissime disputat. DISC. Animaduerto. Sed quid ad presentem questionem pertineat, non intelligo. Non enim de Deo, qui est principium et finis omnium, quoniam ex ipso, et per ipsum, et in ipso, et ad ipsum sunt omnia, uideris discutere,  sed de principiis sensibilium rerum temporalibus, siue per generationis, siue per localitatis motum, deque contemplatiuis intelligibilium inchoamentis, que animo percipimus. Ac per hoc quorsum istec [1 1Kb] , que a te dicta sunt, de Deo exempla tendant, nondum mihi clare patescit.

6. MAG. Miror, cur tante tarditatis sis, ut, quorsum talia tendunt, non clare perspicias. Num [2 1Kb] omnia argumenta, que ex natura sensibilium et intelligibilium introduximus, ad hoc respiciunt, ut, quemadmodum unumquodque ad suum principium, siue sensibile, siue intelligibile, naturaliter cogitur redire, ita etiam humanam naturam ad suum principium, quod nichil aliud est preter Dei uerbum, in quo et facta est et incommutabiliter subsistit et  uiuit, reuersuram esse incunctanter credamus [3 1Kb] , certissimisque rerum argumentationibus roborati intelligamus [4 1Kb] ? Si enim omnium rerum, que sunt, et que non sunt, earum dico, que corporeis [5 1Kb] sensibus animique contemplationibus succumbunt, earumque, que et [6 1Kb] corporales sensus mentisque contuitum pre nimia sue substantie et [7 1Kb] subtilitate et altitudine fugiunt, Deus principium est, et ipsum appetunt, et appetitus earum nulla ratione, ne illuc perueniat, prohibetur: quid mirum, si de humana natura, que specialiter ad imaginem et similitudinem unius et communis omnium principii facta est, et credatur et intelligatur, quod illuc reuersura sit, unde profecta est, presertim cum non ita inde profecta sit [8 1Kb] , ut omnino principium sui deseruerit;  in ipso enim, ut ait Apostolus, uiuimus, et mouemur, et sumus; sed quod quadam dissimilitudine propter peccatum decolorata est, dicitur recessisse. Similitudo namque fecit proximam, dissimilitudo longinquam. Non enim gressibus corporis, sed affectibus mentis elongatur a Deo, aut ei appropinquatur. Localibus interuallis solari [9 1Kb] luce non receditur, sed uel oculorum priuatione, uel conniuentia [10 1Kb] ,  uel lucis ipsius occasu. Sanitas non loco deseritur, sed dolore. Similiter uita, beatitudo, sapientia, omnesque uirtutes non aliter relinquuntur nisi [11 1Kb] suis priuationibus, morte scilicet, miseria, stultitia, uitiisque. Et sicut cutis humani corporis lepre contagione deformitateque percutitur, sic humana natura superba inobedientia infecta et corrupta est, deformisque, et conditori suo dissimilis facta. De qua lepra cum diuine gratie medicina liberata fuerit, in pristinam reuocabitur formositatem: magisque dicendum, quod ipsa natura, que ad imaginem Dei facta est, sue pulchritudinis uigorem integritatemque essentie nequaquam perdidit, neque perdere potest. Diuina siquidem forma semper incommutabilis permanet, capax tamen corruptibilium  pena peccati facta est. Quod ex uerbis beati Gregorii Nyssei possumus approbare. Ait enim in capitulo uicesimo et [12 1Kb] septimo de Imagine, tractans de resurrectione: Non est incredibile, inquit [13 1Kb] , ex communione quattuor generalium elementorum mundi ad proprium statum nature de corpore occulto et incorruptibili, quod resurget [14 1Kb] , resolutionem, hoc est, reditum resurgentium corporum fieri. Non enim per omnia, quod nostrum est, in fluxu et transmutatione est. Si enim esset, reprehensibile [15 1Kb] uniuersaliter fieret, quod nullum statum ex natura habet; sed iuxta subtiliorem rationem eorum, que in nobis sunt, quedam quidem stant, quedam uero ex mutabilitate proueniunt. Mutatur enim per augmentum [16 1Kb] et diminutionem corpus, ueluti uestimenta quedam, consequentes  etates indutum. Stat uero per omnem conuersionem [17 1Kb] intransmutabilis in se ipsa forma, insitis [18 1Kb] sibi semel ex natura signis non desistens, sed in omnibus secundum corpus transmutationibus cum suis notis ingenitis [19 1Kb] apparet. Subtrahetur [20 1Kb] autem per Dei uerbum ipsa, que ex passione est, mutatio, que forme superaccidit. Nam ueluti facies quedam aliena, ipsa per infirmitatem deformitas formam deprehendit, qua deformitate per Dei uerbum [21 1Kb] circumablata, sicut in Naaman Syro, seu in illis leprosis, qui in Euangelio narrantur, iterum occulta sub passione species per sanitatem in suis notionibus relucebit. Igitur in deiformitate [22 1Kb] anime non fluxile per mutabilitatem et transmutabile est [23 1Kb] , sed quod permanet, similiterque in nostra concretione habet, hoc  insitum est. Animaduerte, quam clare, quam aperte prefatus Nysseus astruit, quod non solum forma anime ad imaginem Dei facta est [24 1Kb] , uerum etiam naturalis forma corporis, que imaginem anime imitatur, semper incorruptibilis et incommutabilis permaneat: quicquid uero naturali corpori ex concretionibus elementorum, et anime ex sordibus irrationabilium motuum superadditum est, in fluxu et  corruptione semper est. Et hoc, ut ait ipse, sub figura Naaman Syri, et illorum decem, quos Euangelium purgatos a Domino fuisse narrat, pulchre insinuatur. Ille namque Syrus, ipsique decem, humanam effigiem non perdiderant, sed solummodo tumore et turpitudine lepre percussi et cooperti sunt, ut per hoc intelligamus, naturam nostram non esse perditam uel mutatum, sed uitiorum deformitate decoloratam. Et uide, quantum incunctanter ipse Syrus humane nature gesserit figuram. Naaman quippe decorus interpretatur, Syria uero celestium contemplatio. Nunquid et sic humana natura fieret, si non superbiret? Decora enim et ad celestium contemplationem condita est, sed preuaricationis causa [1 1Kb] lepra est percussa. At descendens  in Iudeam Naaman, rediensque iterum in Syriam, iubente propheta Eliseo, in Iordane flumine lepram deposuit, cutisque corporis ipsius renouata est. Num et nostra natura, dum languorem suum turpitudinemque suorum uitiorum recognouerit, in confessionem miserie sue descendet [2 1Kb] , inque se ipsam reuersura purgabitur? Et quis eam purgabit? Eliseus, Dei uidelicet saluator, uel Dei salus. Nonne noster Eliseus est Dei uerbum Dominus noster iehsu Christus, qui est Dei saluator et Dei salus? In redeundo in Syriam nostram saluabit naturam, hoc est, dum ad pristinum statum, in contemplationem uidelicet intelligibilium uirtutum, reuerti nos iusserit. Et ubi purgabit [3 1Kb] ? In Iordane: cuius interpretatio est descensus Domini, uel descensus iudicii, uel potentia,  uel terra extrema, uel ascensio eorum. Et quando credimus et speramus salutem et reditum nature nostre [4 1Kb] in Syriam celestis contemplationis, nisi quando descendet Dominus in gloria sua, descendet ad iudicium uiuorum et mortuorum, suam [5 1Kb] potentiam manifestaturus in terra extrema, hoc est in fine mundi, quando celum et terra transibunt in ascensione eorum, hoc est, in exaltatione Sanctorum in eternam beatitudinem, uel certe in communi omnium resurrectione? Siquidem resurrectio communis omnium ascensio est ex morte in uitam, ex animali corpore et corruptibili in spirituale et incorruptibile. Tota autem lepra humane nature et corruptio exaggerabitur et conuertetur in Giezi. Giezi interpretatur uidens uallem, uel discissio a uisione;  typice diabolum significans, qui, dum sit nequam Saluatoris nostri seruus, sine cuius iussionibus aut permissionibus malitie sue machinamenta non sinitur peragere, semper in profundum perditionis eterneque mortis non desinit prospicere, et ex ueritatis contemplatione merito sue superbie diuisus discedere. Lepra itaque nostra, que liuore ipsius inuidie imaginem Dei contaminauerat, in ipsum redigetur, quia dolore salutis et restaurationis nostre superfusus, pena eius cumulabitur. Quid dicam de decem leprosis? Num et ipsi eiusdem  nostre nature charactera gessere, que a suo Redemptore redempta est, et quotidie in singulis redimitur, et in consummatione mundi uniuersaliter in omnibus et redimetur et liberabitur? Humana quippe natura denaria quantitate solet significari: anima namque et corpore constare dubium non est. Corpus autem quinario numero pollet, quattuor uidelicet elementis corporalibus, et forma, que illa componit elementa et formificat. Anima quoque quinario numero non dissonat. Subsistit namque intellectu, et ratione, et duplici sensu, interiori profecto et exteriori, uitalique motu, quo corpus administratur. Denariam hominis quantitatem habes, ut opinor, que conditoris et Redemptoris sui gratia de omni superaddita sibi miseria ueluti de quadam lepra  liberabitur, et in unum redigetur, ut non denaria quantitas, sed solus intellectus simplicis ueritatis pura contemplatione unitus remaneat. Quod significari arbitror per ipsum leprosum, qui solus ad Dominum reuersus est, gloriam Deo de sua mundatione referens, ac ueluti alienigena de longinquitate dissimilitudinis rediens, liberatori et purgatori suo adheserat. Ceteri autem nouem non iam reperti sunt. Tota siquidem humana natura in solum intellectum refundetur, ut nil in ea remaneat, preter illum solum intellectum, quo Creatorem suum contemplabitur.

7. Sed antequam de purgatione nature humane, deque adunatione ipsius sibimet et conditori suo, ad cuius imaginem facta est, tractemus, de  ipso reditu quedam dicenda esse non incongruum existimo. Nisi enim quis prius edisserit, quorsum cecidit, et unde incipit reditus nature, et per quos gradus ascendit, et quid appetit, et in quo desinit, non facile, quod astruit, suadebit. DISC. Nil uerius, ut arbitror. Quis enim nature reditum facile suaserit, si non ante, quo cecidit, et quo et quomodo reuersura sit, certis ratiocinationis argumentationibus [6 1Kb] approbarit? MAG. Unde cecidit, et quo peruenit, nulli fidelium incognitum est, Psalmista dicente: Homo, cum in honore esset, non intellexit, comparatus est iumentis insipientibus, et similis factus est illis. Deseruit itaque honorem diuine imaginis, celestiumque uirtutum equalitatis, cecidit autem in similitudinem irrationabilium animalium.  Terrenis namque cupiditatibus, carnalibusque desideriis opprimitur natura, que ad celestia appetenda et diligenda naturaliter est condita; irrationabili motu uoluitur, que ratione frui comparabatur. Non enim est bestialis motus, qui non in homine, postquam peccauit, non deprehendatur; et, ut certa docet ratio, reprehenditur in homine, quod laudatur in bestia. Quare? Quia in bestia irrationabilis motus naturaliter subsistit, in homine uero contra naturam. Quicquid autem secundum naturam insitum est, bonum est; quicquid uero contra  naturam superadditum est, quamuis in bestiali substantia bonum sit, homini tamen inconueniens et alienum. Nec aliunde humane nature irrationabiles motus superuenerunt, nisi ex bestiarum substantiali impetu, quibus peccando similis facta est. Quod etiam idem Gregorius Nysseus testatur in capitulo decimo octauo de Imagine [1 1Kb] , dicens: Arbitror ex hoc principio, similitudine uidelicet irrationabilium animantium, etiam singulas passiones, ueluti ex fonte quodam inundationem [2 1Kb] , in humana uita conditas. Hanc autem rationem confirmat [3 1Kb] ipsa passionum cognatio, equaliter et in nobis, et irrationabilibus manifestata [4 1Kb] . Non enim iustum est, in humana natura [5 1Kb] ad diuinam speciem formata [6 1Kb] passibilis affectus perhibere [7 1Kb] principia. Nam non secundum furorem  est ipsa hominis ad Deum similitudo, neque ex uoluptate ipsa supereminens natura formatur. Formido quoque, et ferocitas, et ad id, quod plus est, desiderium, et ad id, quod minus est, odium, et omnia huiusmodi longe [8 1Kb] diuine pulchritudinis charactere sunt. Hec itaque ex irrationabili parte humana natura ad seipsum attraxit. In quibus enim irrationabilis uita ad conseruationem suam munita est, hec ad humanam uitam translata, passiones facte sunt. In hos itaque irrationabiles motus, qui bestiali uite naturaliter, humane uero passibiliter insunt, hominem cecidisse nullus sapientum ambigit, et ex his iterum in mortem corporis et solutionem corruit. Neque enim plus inferiusue ruere [9 1Kb] potuit. Siquidem in natura rerum nichil inferius est uita, ratione, et sensu  carente; infimum autem omnium corpus corruptibile, quoniam ad nichilum redire nulla natura sinitur, et ubi ruine sue finem posuit, inde iterum redire inchoauit. Finis autem ruine solutio corporis est. Ex solutione itaque corporis reditus nature proficiscitur; ac per hoc plus utilitatis humane nature contulit mors carnis, quam uindicte, quamuis pena peccati fuisse estimata sit; in tantum, ut carnis solutio, que mortis nomine solet appellari, rationabilius mors mortis dicatur, quam mors carnis. Si enim humana uita in hac corruptibili carne recte a sapientibus mors uocitatur, qua ratione finis ipsius uite mortis uocabulo censeretur [10 1Kb] , dum plus de morte liberat, quam mortem morientibus infert? Hinc beatus Maximus in uicesimo octauo capitulo de  Ambiguis: Finem, inquit, presentis huius uite iniustum est, ut arbitror, mortem nominare, sed a morte alienationem, et a corruptione segregationem, et a seruitute libertatem, et a perturbatione quietem, et bellorum interitum, et a [11 1Kb] confusione transitum, et a tenebris reditum, et a doloribus requiem, et ab ignobili pompa silentium, et ab [12 1Kb] instabilitate otium, et turpitudinis uelamen, et a passionibus refugium,  et peccati abolitionem [13 1Kb] , et omnium, ut comprehendens dicam, malorum terminum. Finis itaque presentis uite initium est future, et mors carnis auspicium nature restitutionis, et in antiquam incolumitatem reditus.

8. Prima igitur humane nature reuersio est, quando corpus soluitur, et in quattuor elementa sensibilis mundi, ex quibus compositum est, reuocatur. Secunda in resurrectione implebitur, quando unusquisque suum proprium corpus ex communione quattuor elementorum recipiet. Tertia, quando corpus in spiritum mutabitur. Quarta, quando spiritus, et, ut apertius dicam, tota hominis natura in primordiales causas reuertetur, que sunt semper et incommutabiliter in Deo. Quinta, quando ipsa natura cum suis  causis mouebitur in Deum, sicut er mouetur in lucem. Erit enim Deus omnia in omnibus, quando nichil erit nisi solus Deus. Nec per hoc conamur astruere, substantiam rerum perituram, sed in melius per gradus predictos redituram. Quomodo enim potest perire, quod in melius probatur redire? Mutatio itaque humane nature in Deum non substantie interitus [14 1Kb] estimanda est, sed in pristinum statum, quem preuaricando perdiderat, mirabilis atque ineffabilis reuersio. Si enim omne, quod pure intelligit, efficitur unum cum eo, quod intelligitur, quid mirum, si nostra natura, quando Deum facie ad faciem contemplatura sit [15 1Kb] , in his, qui digni sunt, quantum ei datur contemplari, in nubibus theorie ascensura, unum cum ipso et in ipso fieri possit?  Nec hoc dicimus, illorum sensum refellentes, qui dicunt, nullum corpus posse [16 1Kb] mutari in uitam, neque ullam uitam mutari in corpus, presertim cum sanctus Pater Augustinus hoc docere [17 1Kb] uideatur, sed quod in hac disputatione de nature reditu Gregorium sequimur Theologum, eiusque expositorem Maximum, nec non et sanctum Ambrosium in explanatione Euangelii secundum Lucam; neque cuipiam suademus credere, quod ei incredibile uidetur. Predictorum namque reuersionis nature graduum quidam sunt, in quibus theologorum traditio uniuersaliter consentit, quidam, in quibus omnino discrepat. Nam de reditu corporis in elementa, ex quibus uenit, deque ipsius resurrectionis tempore in seipsum recursu, nullus dissonat ab altero. De transitu uero,  id est transmutatione corporis in animam, uel anime in causas, uel omnium in Deum, ualde dissimilis sententia est, uariumque fere in omnibus dogma. Multi enim de solutione [18 1Kb] solummodo corporis in elementa, deque eius reditu resurrectionis momento in suum proprium statum disputant, et neque plus ascendere uidentur, quoniam in qualitate corporum post resurrectionem disputationis sue finem constituunt; [2 1Kb] [9 10Kb]  transfusionem uero corporum in animas, et animarum in causas, et causarum in Deum quidam penitus negant, quidam caute dubitant, in tantum, ut etiam humanitatem Christi in diuinitatem conuersam fuisse dicere non audeant. Et quoniam illorum non est pretermittenda auctoritas, quid de hoc sentiat [1 1Kb] , breuiter commemorare debemus. Beatus Aurelius Augustinus in decimo Exemeri sui: Primum, inquit, illud firmissime teneamus, anime naturam nec in naturam corporis conuerti, ut, que iam fuit anima, fiat corpus, nec in naturam anime irrationalis, ut que fuit anima hominis, fiat pecudis, nec in naturam Dei, ut que fuit anima, fiat quod est Deus [2 1Kb] , atque ita uicissim nec corpus, nec animam irrationabilem, nec substantiam, que Deus est, conuerti et fieri animam  humanam. uides, quemadmodum negat, animam humanam, hoc est naturam rationabilem, conuerti posse in Deum, neque corpus in animam. Bethius quoque in secundo libro de Trinitate: Non est, inquit, humana anima in diuinitatem, a qua assumpta est, permutata. Quod si neque corpus, neque anima in diuinitatem potuit uerti, nullo modo fieri potuit, ut humanitas conuerteretur in Deum. Multo minus uero credi potest, ut utraque in se conuerterentur, quoniam neque incorporalitas transire ad corpus potest, neque rursus e conuerso corpus ad incorporalitatem, quandoquidem nulla his materia subiecta communis est, que alterutris substantiarum qualitatibus permutetur. In his uerbis predictorum auctorum nil aliud datur intelligi, quam nullam corpoream naturam  in incorpoream posse mutari. Quorum sententiam non solum non reprehendimus, uerum etiam libenter accipimus; theologos autem, qui grece locuti sunt, aliter sensisse non ignoramus. Quorum dicta quamuis in precedentibus disputationis huius libris frequenter de reditu nature introduxerimus, eadem et nunc repetere necessarium iudicamus. Beatus Gregorius Theologus in Epitaphio fratris sui Cesarii de resurrectione disputans: Paulo post autem, inquit, et congenitum, carnale corpus uidelicet, receptura est anima, cum quo, que illic sunt, hoc est, in futura uita, philosophata est, per ipsam et datam et creditam terram, carnem profecto, in modum, quem nouit, qui ea colligauit et dissoluit, Deus, huic cohereditabit illic gloriam: et quemadmodum laborum eius,  anime uidelicet, per congenerationem participauit corpus, sic ex iucunditatibus suis tradet totum in seipsam, corpus scilicet, consumptura, et futura cum ipso unus et [3 1Kb] spiritus, et animus, et Deus, absorpto a uita et mortali et fluenti. Quam sententiam Maximus explanans: Ut enim, inquit, absorpta est per peccatum caro a corruptione, a carne uero anima terrena operationibus suis facta, ab anima autem per consummatam ignorantiam cognitio Dei, ut neque, si Deus est, cognosceret: sic omnino tempore resurrectionis  secundum bene futuram conuersionem in Spiritu sancto per gratiam incarnati Dei absorbebitur caro ab anima in spiritu, anima uero a Deo, qui est uere uita; ipsum quippe singularissimum per omnia totum tota anima manifeste habitura est. Et simpliciter dicendum: per conuersionem a presentibus, circa que nunc sumus et conuoluimur, omnia in futuro ostendet, que nostra sunt, ipsa diuina resurrectionis gratia, ut, sicut hic nos absorpsit mors ualida per peccatum, sic illic illa iuste infirmata deponatur per gratiam. Intuere, quam clare et aperte prefati theologi reditum corporis in animam incunctanter edocent. Et ne quis forte nos existimet, nullum latine lingue auctorem, qui huic rationi adunationis nature, hoc est, de reditu inferiorum in superiora fauerit, posse  inuenire, beati Ambrosii sententiam introducere conuenit in expositione in Lucam, eo loci, ubi de muliere illa Euangelica tractat, tria sata simile abscondente, donec fermentarentur in unum. Apostolus, inquit, non in carne, sed in spiritu ambulare nos precepit, ut sanctificati per lauacrum regenerationis, ueterem hominem cum suis desideriis exuentes, induti nouum, qui secundum Christum creatur, non in uetustate litere, sed in spiritus nouitate gradiamur, quo possit nobis resurrectionis tempore incorrupta corporis et anime et spiritus manere communio. Et paulo post: Itaque si in hac uita tres mensure, corporis uidelicet et anime et spiritus, in eodem fermento, hoc est, in unitate Ecclesie permanserint, donec fermententur et fiant unum, ut equalitatum nulla  distantia sit, nec compositi ex trium diuersitate uideamur, erit in futuro [4 1Kb] diligentibus Christum incorrupta communio, nec compositi manebimus. Nam et qui compositi nunc sumus, unum erimus, et in unam substantiam transformabimur. Neque enim in resurrectione aliud erit alio inferius, sicut nunc fragilis in nobis est carnis infirmitas, et corporalis habitudo nature uel uulneribus patet, uel iniuriis subiacet, uel sui oneris mole depressa supra terras nequit extollere altius atque eleuare uestigium, sed in simplicis creature gratiam figurabimur, cum completum fuerit quod dictum est a Ioanne: Carissimi [5 1Kb] , nunc filii Dei sumus, et nondum reuelatum est quid erimus; sed scimus, quia, cum reuelatum fuerit, similes ei  erimus. Itaque cum Dei natura sit simplex, spiritus enim Deus est, nos quoque in eandem imaginem figurabimur, ut qualis celestis, tales et celestes. Igitur sicut portauimus imaginem illius terreni, portemus et imaginem huius celestis, quam [6 1Kb] animus noster debet induere. Sed non ita hunc excelsissimum, Ambrosium dico, magistrum debemus intelligere, ueluti substantiarum confusionem, uel transmutationem uelit suadere, sed adunationem quandam ineffabilem atque inintelligibilem nostrarum substantiarum euidentissime docuisse. In humana siquidem  natura nil subsistit, quod spirituale et intelligibile non sit. Nam et substantia corporis profecto intelligibilis est, atque ideo non est incredibile, nec rationi resistens [1 1Kb] , intelligibiles substantie sibi inuicem adunari [2 1Kb] , ut et unum sint, et unaqueque proprietatem suam et subsistentiam habere non desistat, ita tamen, ut inferiora superioribus contineantur. Non enim uera ratio sinit, superiora inferioribus uel contineri, uel attrahi, uel consumi. Inferiora uero a superioribus naturaliter attrahuntur, et absorbentur, non ut non sint, sed ut in eis plus saluentur, et subsistant, et unum sint. Nam neque er suam perdit substantiam, cum totus in solare lumen conuertitur, in tantum, ut nichil in eo appareat nisi lux, cum aliud sit lux, aliud er; lux tamen preualet in aëre,  ut sola uideatur esse. Ferrum aut [3 1Kb] aliud aliquod metallum, in igne liquefactum, in ignem conuerti uidetur, ut ignis purus uideatur esse, salua metalli substantia permanente. Eadem ratione existimo corporalem substantiam in animam esse transituram, non ut pereat, quod sit, sed ut in meliori essentia salua sit. Similiter de ipsa anima intelligendum, quod ita in intellectum mouebitur, ut in eo pulchrior Deoque similior conseruetur. Nec aliter dixerim de transitu, ut non adhuc dicam omnium, sed rationabilium substantiarum in Deum, in quo cuncta finem positura sunt, et unum erunt. Sed quod de adunatione humane nature absque singularum substantiarum proprietatis abolitione diximus, beati [4 1Kb] Maximi sententia possumus approbare. Exponens namque  magnum Gregorium Nysseum in sermone de Grandine, ubi ait: Et nos quidem lux ineffabilis accipiet, et sancte ac regalis contemplatio Trinitatis illuminantis planius et purius, et totius toti animo mixte, quam etiam solum regnum celorum ego pono, consequenter adiunxit, dicens: In omni creatura rationabili angelorum et hominum, quicunque nullam secundum motum, qui ad finem est naturaliter compactarum eis diuinarum rationum ab ipso Creatore per negligentiam corruperunt, magis autem seipsos temperanter saluauerant, totos inconuersibiliter utpote diuine organa nature et esse, et futuros esse scientes, quos per totum totus circumspirans Deus, in modum anime ueluti membra corporis compacta, optimo Domino factos ad uoluntatem tractat,  et propria implet gloria et beatitudine, uitam dans et donans eternam atque ineffabilem, et omnibus modis uniuersa liberam cognitione constitute proprietatis presentis, et per corruptionem consistentis uite, quam, uidelicet uitam eternam, non er inspirans, neque sanguinis riuuli hepate fluentis [5 1Kb] constituunt, sed Deus totus totis participatus, et anime in modum ad corpus anime [6 1Kb] , et per medium animum ad corpus factus, sicut nouit ipse, ut ea quidem anima inconuersibilitatem accipiat, illud uero corpus immortalitatem, et totus homo deificetur per inhumanati Dei gratiam  deificantis, totus quidem homo manens secundum animam et corpus per naturam, et totus factus Deus secundum animam et corpus per gratiam, et conuenientem sibi [7 1Kb] per totum diuinam beate glorie claritatem, post quam nichil est ad intelligendum lucidius aut excelsius. Quid est [8 1Kb] , id est deificatione dignis amabilius, per quam [9 7Kb] Deus diis factis [10 1Kb] unitus omnino uniuersitatem suam facit per bonitatem? Animaduerte, quod ait, totus homo manens secundum animam et corpus per naturam, et totus factus Deus secundum animam et corpus per gratiam. Naturarum [11 1Kb] igitur manebit proprietas, et earum erit unitas, nec proprietas auferet naturarum adunationem, nec adunatio naturarum proprietatem. DISC. Istec [12 1Kb] , que a te dicta sunt, quamuis uere  rationi uideantur similia, minus tamen capacibus rerumque naturam considerantibus uidebuntur, ut opinor, ueluti quedam deliramenta, ac sibimet contradicentia. Magnus siquidem Gregorius Nysseus ait, ut dicis, quod anima suum totum corpus in seipsam consumptura sit, et cum ipso unus et spiritus, et animus, et Deus futura. Cui etiam fauet Maximus, dicens: Omnino tempore resurrectionis secundum bene futuram conuersionem in Spiritu sancto per gratiam incarnati Dei absorbebitur caro ab anima in spiritu, anima uero in [13 1Kb] Deo. Addidisti quoque beati Ambrosii sententiam de adunatione humane nature, hoc est, de reditu in unum, ne uidereris Grecorum solummodo auctorum auctoritatem sequi, nullo auxilio latialiter loquentium, imo etiam de  natura rerum disputantium suffultus. Ipse siquidem docet tres humane nature subsistentias, corpus uidelicet, et animam, et intellectum, ueluti tria quedam sata farine, ut non dicam confundendas, sed ueluti fermento quodam caritatis uinculo resurrectionis tempore adunandas, non ut aliqua compositio nostre nature, sed omnino simplicitas et inseparabilis unitas efficiatur. Non enim, ut ipse ait, aliter ad imaginem Dei restaurabitur, si non simplex spiritus, omnique compositione libera futura sit. Et nunc iterum post predictorum Patrum de simplicissima humane nature non solum in seipsa, uerum etiam in Deo adunatione sententias, eiusdem Maximi dicta introduxisti, que sunt huiusmodi: Totus quidem homo manens secundum animam et  corpus per naturam, et totus factus Deus secundum animam et corpus per gratiam. Quibus uerbis quid aliud datur intelligi, nisi naturam corpoream in seipsa semper permansuram, et nullo modo nec in animam, nec in animum, nec in ipsum Deum transituram, quamuis resurrectionis gloria beata et incorruptibilis sit futura anime et animo et Deo adunanda? Simili modo de anime natura animique non aliter intellixisse opinor, non transituras, sed singulas quasque in propria substantia permansuras. Neque enim parua differentia est inter animam et animum, dum  ille circa diuina solummodo, illa uero circa creaturas moueatur. At si ista sic se habeant [1 1Kb] , quomodo non contradictoria uidebuntur?

9. MAG. Cur te talia mouent, multum admiror, cum tibi, prout potui, suaserim, intelligibilium naturarum adunationem fieri posse sine cumulo et compositione, proprietatibus obseruatis et incommutabiliter manentibus. Tria etenim sunt, que in omni substantia, siue corporibus adherente, siue omni corpore absoluta, si tamen aliqua substantia est preter Deum, que siue intelligibili siue sensibili corpore careat, incommutabilia et inconuersibilia permanent, ut in prioribus libris multipliciter perdocuimus: essentia, uirtus, et naturalis operatio. Nunquid hec tria unum sunt, et non unum compositum,  sed simplicissimum unum et inseparabilis unitas? Horum enim nullum sine altero esse potest, quoniam unius eiusdemque substantie sunt: et tamen ratione consulta nonnulla differentia discernuntur. Aliud est enim esse, aliud posse aliquid efficere, aliud ipse effectus. Aliud est arbori esse, aliud posse crescere, aliud crescere. Aliud homini est esse, aliud posse intelligere, aliud intelligere quod potest intelligere. Et hec tria omni creature uisibili et inuisibili inesse dubium non est.

10. Accipe aliud exemplum de adunatione naturarum sine confusione, uel mixtura, uel compositione. Num in una specie multi numeri substantiales sunt, et in uno genere multe species, et in una essentia multa genera, et ita sunt, ut uera edocet ratio, ut  in una unumquodque genus suas proprias rationes possideat, alterius generis rationibus discretas, neque confusas, neque mixtas, neque compositas, adunatas tamen, atque, ut ita dicam, unum quoddam [2 1Kb] multiplex et simplex? Similiter de speciebus in genere, et de numeris specialissimis in specie intelligendum est. Horum namque singula queque et proprietatem suam et adunationem possident, omni compositione remota. Aliud exemplum intuere ex numeris materia absolutis. Nonne omnes numeri siue finiti siue infiniti, hoc est, siue rationis contemplationibus et nominationibus comprehensibiles, siue humane adhuc in hac uita contemplationis et ratiocinationis uirtutem superantes, in monade unum subsistunt? Et quidem in ipsa nulla  numerorum compositio, uel confusio, uel mixtura numerorum est: singuli autem suas singulares rationes in ea ui et potestate custodiunt. Quis enim recte disputantium dixerit, binarium numerum uel ternarium in monade compositos esse, ita ut binarius in ea bis singulis, et ternarius ter singulis subsistat? Si enim hoc fieret, non esset monas, sed multarum diuersitatum et partium exaggeratio, et discrepantium numerorum cumulus. Est autem monas, in qua omnium numerorum mirabili quadam  adunatione fons unus manat. In ipsa enim binarius et ternarius unum sunt, et proprias rationes custodiunt, qua [3 1Kb] sibi inuicem conueniunt [4 1Kb] , absque ulla mole corporea, absque ulla humanarum cogitationum phantasia seu phantasmate, seu phantasie et phantasmatis copulatione, sed solo simplici et intelligibili intellectu subsistunt, unde in res corporeas siue incorporeas procedunt actu et opere seu nature [5 1Kb] , hoc est, seu naturali seu artificiali operatione [6 1Kb] , seu arithmetice. Non aliter, sed eadem ratione de omnibus numeris a monade progredientibus, et in eandem resolutis intelligendum. Quid de puncto dicendum, a quo omnes linee egrediuntur, et in quod resoluuntur, et in eo unum sunt, neque illud unum compositum, sed ex rationibus  diuersis adunatum? Nec talium exempla etiam in rebus sensibilibus desunt. Non negabis, ut existimo, oculorum radios, celestiumque corporum fulgores, ceterorumque luminarium sensibiles atque corporeos esse. DISC. Quis negarit? Si enim luminarium splendor corporeus est, cur non etiam oculorum? Nam fortassis loca non implerent, et localiter non porrigerentur, si corporales non essent. MAG. Age iam [7 1Kb] , siue lux oculorum et luminarium corporea sit, uel non sit, sensibilem [8 1Kb] esse nemo denegarit. DIC. Nemo. Sed quare hesitas, ac ueluti dubius uideris de luce, utrum corpus sit, an non? Atque ideo uelim certam inde sententiam audire.

11. MAG. De ratione lucis nunc non agitur: sed  quid de ipsa sentio, quoniam a me exigis, breuiter dicam. In natura rerum tria rationabilis inquisitio inuenit. Omne enim, quod est, aut corpus est, aut incorporeum, aut medium, quod corporale dicitur, et neque corpus est, neque incorporeum, in corporibus tamen sentitur, et propterea corporale dicitur. Et est quidem [9 1Kb] corpus omne, quod longitudine, et latitudine, et altitudine extenditur, siue naturale sit, siue geometricum. Incorporeum est omne, quodcunque predictis spatiis omnino caret, ut est uita, omni materia carens. Corporale uero est, ut color, et forma, et similia, que neque corpus sunt, quia circa corpora intelliguntur, neque incorporea sunt, quia semper corporibus adherent. Si ergo lux color est, et formas rerum sensibilium detegit,  quid impedit, ne dicatur, neque corpus esse, neque incorporeum, sed medium quoddam, quod corporale dicitur atque sensibile? DISC. Redi ad propositum: neque enim [10 1Kb] hic diutius immorandum. Facillime quippe crediderim, lumen oculorum seu ceterorum luminarium colorem esse, et neque corpus neque incorporeum. Sed adhuc non satis uideo, utrum ille radius, uerbi gratia, solaris, uel oculorum animalium, corpus quoddam sit, an corporale, ac solummodo color circa corpora sensibilis: ideoque definias optarim,  quid sit radius. MAG. Radius est, ut opinor, igneum quiddam, simplex, tenuissimum, purum, uelox, mobile, lucifluum, ex quo splendor procedens loca et corpora, que penetrat, illuminat atque declarat. DISC. Talis definitio uerisimilis uidetur. Sed quorsum istec [1 1Kb] ?

12. MAG. Non aliorsum, nisi ut intelligas, quomodo [2 1Kb] multorum et innumerabilium hominum, seu ceterorum animalium, uidendi sensus capacium, uisus circa aliquod uisibile uno eodemque momento temporis uoluatur. uerbi gratia, aurea spherula, in summitate altissima turris posita, simul ab omnibus undique circumstantibus potest uideri, et unusquisque illam aspicientium obtutus sui radios in ea [3 1Kb] infigit, et nullus alii dicit, Tolle tuum uisum, ut et ego uideam  quod uides, quia simul omnes possunt aspicere. Si ergo tot radii in unum confluunt, et nullus alteri confunditur, uel miscetur, uel componitur, quoniam singuli intuentium quique proprietatem suam [4 1Kb] obtinent, dum circa unam eandemque rem mirabili quadam adunatione uersantur: quid mirum, si tota humana natura in unitatem quandam ineffabilem redigatur, proprietatibus et corporis, et anime, et intellectus incommutabiliter permanentibus? Aliud exemplum ex sensibilibus intuere, quod etiam beatus Dionysius Areopagita de talibus disputans introduxit. Ponamus ueluti in quadam ecclesia multas lucernas simul ardentes, et ex diuersis sedibus lampadum fulgentes: nonne unum lumen efficiunt, ita ut nullus corporeus sensus sit, qui proprietatem luminis  singularum lampadum ab alterius lumine possit discernere? Eo autem argumento incunctanter apertissimum est, multarum lampadum lumina nullo modo esse confusa, sed solummodo adunata. Nam si quis, uerbi gratia, lucem unius lampadis ex ipsa domo, in qua lucent, subtraxerit, et aliorsum duxerit ardentem, de suo proprio lumine inter ceterarum lampadum splendores nichil relinquet, nichil aliarum luminis subtrahet. Sic de ceteris omnibus lampadibus sentiendum. Nam si et ipse subtracte fuerint, nil alieni luminis secum subtrahent, nil proprii dimittent.

13. Num simili modo de humanis organicisque uocibus intelligitur? Singula queque uox, siue humana, siue fistularis, uel lyrica, qualitatem suam habere non desistit, dum unam harmoniam inter se  plures unitate congrua analogia efficiunt. Ubi etiam apertum argumentum de sonis datur, quod in se inuicem non confunduntur, sed solummodo adunantur. Nam si aliqua uox ex ipsis siluerit, sola silebit, nec de melodia silentis inter adhuc sonantes quicquam resultat. Ex quo manifestum est, quod, quando inter ceteras sonuit, proprietatem sue qualitatis obseruauit. Nam si aliis [5 1Kb] confunderetur, non posset totam se silendo subtrahere. Quod enim confunditur uel miscetur, non facile in suam proprietatem  resoluitur. His itaque atque huiusmodi rerum intelligibilium et sensibilium exemplis facillime possumus cognoscere, adunationem humane nature fieri posse, proprietatibus singularum substantiarum obseruatis. Sed quoniam de reditu sermo est, necessarium querere, quid corporis in animam [6 1Kb] reuersurum sit, ut fiat cum ipsa, sicut Gregorius Theologus ait, unus et spiritus [7 1Kb] et animus et Deus, uel ut fermentetur in unum incompositum, ut beatus Ambrosius edocet, si substantia ipsius, corporis dico, semper incommutabiliter absque ulla transmutatione [8 1Kb] permansura sit. Idem itaque sanctus Gregorius prefatus paucis uerbis hanc questionem soluit, dicens: Absorpto a uita et mortali et fluenti. Ac si aperte diceret: Dum absorptum fuerit a uita,  quicquid mortale et fluxile est in corpore. Quod etiam Apostolus manifestissime docet. Ait enim: Seminatur corpus animale, surget corpus spirituale. Item: Dum corruptibile hoc induerit incorruptionem, et mortale hoc induerit immortalitatem. Moles itaque terrena, mortalis, fluxilis, que ex diuersis qualitatibus sensibilium elementorum et assumpta et composita est, sub forma hac, que sensibus corporeis succumbit [9 1Kb] , sicut in precedentibus libris tractauimus, quoniam merito peccati naturali corporis substantialique superaddita est, soluetur, et in melius mutabitur, in spiritum stabilemque substantiam, que nescit fluere uel mori, resurrectionis tempore reuersura. Sanissima namque et catholica fide credimus, diuinorum uirorum, Theologi uidelicet  Gregorii et Maximi, de talibus inconcussas rationes reddentium dogmate imbuti, quod conditor humane nature totam simul eam creauit, nec animam ante corpus, nec corpus ante animam condidit. Ideoque non irrationabiliter tenemus, in ipsa prima conditione animam simul et corpus absque ulla corruptibilitatis et mortis capacitate substitisse. Non enim recte rationi conuenit putari, conditorem nature simul facte partem eius immortalem et incorruptibilem, animam dico, partem mortalem et corruptibilem, corpus uidelicet, creasse. Ideoque totam naturam hominis, animam et corpus, immortalem et incorruptibilem creatam fuisse, non incongrue, ut arbitror, estimamus. Nam et angelos tales creatos fuisse sapientes tradunt. Eos siquidem  spiritus incorporeos et spiritualia corpora omni corruptione carentia constitutos esse non dubitant: hominibus uero et preuaricantibus angelis pena peccati terrena et corruptibilia corpora aëreaque superaddita esse, terrena quidem hominibus, aërea uero angelis. Sed quod nobis superadditum est, quoniam ex Redemptore nostro assumptum, qui seipsum exinaniuit, formam serui accipiens, mouebitur in spiritum, et in ipsam substantiam primitus a Deo creatam, quando absorbebitur mors in uictoriam, et totus  homo, exterior uidelicet et interior, sensibilis et intelligibilis, in unum adunabitur. Si cui autem incredibile uidetur, corpus quidem terrenum mutari posse in spiritum, uideat, quomodo sensibilium rerum qualitates in semetipsas transmutantur, manentibus substantiis, quarum qualitates sunt: uideat, quomodo aquatilis qualitas in igneam uertitur qualitatem: uideat, quomodo nubes de aëre conglobate in aëra purissimum resoluuntur, ita ut nichil de densitate earum remaneat: uideat, quomodo et ipse er, ut sepe diximus, solari claritate consumitur: uideat, quomodo fumus in flammam uertitur: uideat, fortissimam ratiocinationis uirtutem. Si enim qualitates rerum uisibilium incorporales sunt, unde nullus recte disputantium dubitat, et si omnia terrena  corpora ex ipsarum qualitatum exaggeratione conglobantur: quid mirum uel incredibile est [1 1Kb] , quod ex incorporalibus qualitatibus conficitur, in [2 1Kb] res incorporales posse redire? DISC. Plane intuentibus rerum substantias et qualitates, transfusiones quoque et compositiones, nec non et adunationes et progressiones ex primordialibus causis, inque easdem reditus, fortassis nec mirum nec incredibile uidebitur. Mihi autem nullius sententiam prescribenti, uel litigiose refellenti, etsi de talibus aliter senserit, satis actum. Non enim plus quero certis rationibus suaderi substantiarum adunationem absque ullis confusionum, uel mixturarum, compositionumue perturbationibus seu transmutationibus, qualitatum quoque, ex quibus hec omnia sensibilia corpora [3 1Kb] compacta  sunt, reditum et solutionem in ipsas substantias, sine quibus subsistere non possunt. Nulla enim qualitas, seu quantitas, seu quodcunque aliud accidens per se ualet subsistere. Ac per hoc non temere, ut arbitror, dixerim, ipsum reditum, de quo nunc tractamus, non substantiarum, que immutabiliter et insolubiliter in se permanent, sed qualitatum et quantitatum aliorumque accidentium, que per se et mutabilia sunt et transitoria, locis temporibusque subiecta, generationibus et corruptionibus obnoxia, futurum esse. Et si ita est, ut uera ratio suadet, non transeunda, sed diligenti consideratione inuestiganda sequitur questio. MAG. Dic, queso, que et qualis sit illa, acuta inquisitione inuentioneque digna.

 14. DISC. Utrum rerum conditarum substantie, et essentie, et rationes ex primordialibus causis per generationem in locis temporibusque, diuersorumque accidentium capacitatem procedunt atque descendunt, ut iterum finitis temporibus, hoc est mundo sensibili terminato, in easdem causas, ex quibus profluxerint, redeant: an semper in suis causis ultra omnem generationem et solutionem, ultra omnia loca et tempora, et, ut breuiter dicam, ultra omnia accidentia incommutabiliter permanent, ita ut ipsarum sola insita eis naturaliter et superaddita ,  hoc est accidentia, que rationabiliter a sapientibus passiones solent appellari, ab eis progrediantur materialiter ad hunc mundum uisibilem procreandum, ut eo iterum soluto illa soluantur, et in suas substantias reuertantur, ut in eis quiescant, terminumque sue mutabilitatis constituant, omni fluxu generationis et corruptionis per incrementa et decrementa in locis, temporibus, libera, suisque subiectis substantiis unita, ut eternaliter unum cum ipsis, inseparabile, et incommutabile ineffabili adunatione efficiantur. MAG. Nimis ista inquisitio alta, ac nondum in ciuilem animi conceptionem promulgata. Sed quia abs te cautissime et ordinate proposita est, non multa et laboriosa reseratione indiget; fere namque a te ipso soluta est. Causas itaque  omnium rerum in sapientia creatas et substitutas in ipsa eternaliter et incommutabiliter non dubitas, ut opinor, permanere, et ab ipsa nusquam nunquam recedere, uel fluxum aliquem pati ad ea que inferiora sunt. Non enim per se subsisterent, si aliquo modo ab ipsa recederent. DISC. De causarum omnium incommutabili perseuerantia in ipsa diuina sapientia, quod est uerbum Dei Patris, in quo et per quod et facta sunt et subsistunt, nullo modo dubitarim. Illud siquidem et diuina Scriptura, et sanctorum Patrum traditio incunctanter asserit. MAG. Quid tibi uidetur de substantiis rerum, que in predictis causis [4 1Kb] et facte et substitute sunt? Num uerisimile, imo uerissimum, ut credamus, etiam ipsas, substantias dico, in suis causis semper et incommutabiliter  permanere, et ab eis nunquam nusquam nullo modo recedere? Ut enim ipse cause primordiales non deserunt sapientiam, sic ipse substantie non deserunt causas, sed in eis semper subsistunt. Et quemadmodum cause extra substantias [5 1Kb] nesciunt esse, ita substantie extra causas non possunt fluere. DISC. Nil uerisimilius, et ad intelligendum facilius, et ueritati propinquius, quam ut ita et credamus, et inconcusse teneamus. MAG. Restat itaque, de qualitatibus substantiarum---qualitates autem dico, sicuti solent sapientes omnia, que substantiis accidunt, appellare, quia mutabiles sunt, et circa substantias suas uoluuntur---hunc mundum fabricatum compactumque fuisse, et in easdem resoluendum fore. Omne enim, quod temporaliter per  generationem incipit esse, necesse est essendi finem habere. Nec sic tamen predictas substantiarum qualitates suas substantias, circa quas uoluuntur, omnino deserere, et in materiem sensibilis mundi conuenire arbitramur; sed mirabili et ineffabili modo, soli fabricatori illius cognito, et circa suas substantias, quibus inseparabiliter adherent, semper permanent, et hunc mundum modo [6 1Kb] quodam intelligibili compositionibus suis perficiunt atque componunt. Nam supra uniuersitatem uisibilem causas et substantias omnium corporum siue catholicorum siue particularium,  quibus constituitur, non irrationabiliter credimus esse. Ex incorporalibus enim et intelligibilibus [1 1Kb] corporalia et sensibilia originem ducunt.

15. DISC. Restat: nec alius exitus de presenti questione uidetur posse inueniri. Adhuc tamen uelim breuiter definias, qualis inter causas et substantias differentia sit. Utreque namque incorporales et intelligibiles sunt. MAG. Causas dicimus generalissimas omnium rerum simul rationes in uerbo Dei constitutas. Substantias uero singulas [2 1Kb] et specialissimas singularum et specialissimarum rerum proprietates et rationes, in ipsis causis distributas et constitutas. DISC. Aperte ac breuiter est discretum. Ex ipsis itaque causis et substantiis mundus iste, coagulatis uidelicet illarum qualitatibus, processerat,  et in easdem [3 1Kb] iterum sue resolutionis tempore reuersurus et transiturus erit. MAG. Nil uerius ueritatique propinquius credendum est et intelligendum. Ipsa siquidem ueritas ait: Celum et terra transibunt, uerba autem mea non transibunt [4 1Kb] . Sed quorsum celum et terra transibunt? Nunquid in nichilum? DISC. Absit. Non enim illud ullo modo dicendum. Nihilum autem nunc dico absentiam et priuationem omnium, que sunt, et que non sunt, in quod [5 1Kb] nulla creatura et uisibilis et inuisibilis occasura sit.

16. MAG. Quorsum igitur celum et terram cum omnibus, que in eis sunt, transitura? Quod enim ueritas promisit, ineuitabiliter erit. DISC. Non aliorsum, ut censeo, nisi in ea, ex quibus processerunt.  Processerunt autem ex causis generalissimis et specialissimis substantiis, per compactas in materiam qualitates, addita forma. In easdem igitur incunctanter transibunt. Sed que sunt illa uerba ueritatis, que nunquam transibunt, nosse uelim. Non enim illa, que ictu aëris proferuntur, quibus ipsa ueritas, dum presens in carne fuerat, hominibus locuta est, crediderim esse. Transitoria namque erant, sicut et ceterorum hominum uerba. MAG. Non alia dixerim uerba ueritatis, uel, ut ita dicam, uerba uerbi, quia ueritas uerbum est, nisi causas prefatas et substantias, hoc est incommutabiles rerum rationes in sapientia Dei factas, secundum quas uisibilia et inuisibilia condita sunt, et in quas celum et terra transibunt. Ipsa [6 1Kb] autem nunquam nusquam transibunt  [7 1Kb] , quoniam in uerbo Dei unigenito ueluti quedam uerba ineffabilia et incommutabilia perpetualiter manent. Que uerba, ut opinor, audiuit Apostolus, quando in paradisum raptus est. Quis enim angelorum uel hominum fari uerbis uel mente cognoscere possit, quas, et quales, et quantas rationes rerum in principio, uerbo uidelicet suo, Pater ante omnia tempora et ante omnem creaturam fecerit. DISC. Non itaque causas et substantias rerum, in uerbo Dei substitutas, in numero computas creaturarum? Dixisti  enim, eas ante omne tempus omnemque creaturam factas fuisse. MAG. Non computo; nec sine ratione, quoniam proprie creature uocabulo significantur, que per generationem motu quodam temporali in species proprias siue uisibiles siue inuisibiles profluunt. Quod autem ante omnia tempora et loca substitutum est, quoniam ultra tempora et loca est, creatura proprie non dicitur, quamuis modo quodam loquendi uniuersalitas, que post Deum est, ab ipso condita creatura uocitetur.

17. Sed rursum queritur, utrum omne, quod temporaliter mouetur, localiter etiam moueri necessarium sit. In qua questione multorum non solum catholice, uerum etiam seculariter de mundo disputantium sententia uariatur. Sunt enim, qui dicunt,  hec duo, locum dico et tempus, circa et extra corpoream creaturam esse, et ab eis contineri et circumscribi. Et quia naturali ratione plus est quod continet, quam quod continetur, non intra partes mundi, sed extra ipsius uniuersitatem loca et tempora computanda existimant: presertim dum incorporalia sunt, in numero corporalium non recte connumeranda esse iudicant. Alii uero loca et tempora intra mundanam uniuersalitatem concludunt. Aiunt [8 1Kb] enim, simul cum ceteris, que intra mundum continentur, congenita et concreata fuisse, et quemadmodum cuncta ex causis suis prolata sunt, ita et illa. Rationes siquidem [9 1Kb] locorum et temporum, priusquam in mundo crearentur, in uerbo Dei, in quo facta sunt omnia, precesserunt. Addunt  etiam ratiocinationem: si loca et tempora ante mundum fuere, profecto eterna sunt; et si eterna sunt, aut Deus sunt, aut principales omnium cause in sapientia diuina substitute: quod stultissimum est estimari. Duo enim maximi errores sunt hominum, ut ait Augustinus: loca supra celum, et tempora ante mundum putare. Ac per hoc concluditur [10 1Kb] , tempora secularia simul cum mundo orta et coorta esse, et nullo modo ipsum precessisse. In numero itaque eorum, que intra mundum continentur, locum et tempus connumerandum uera ratio cogit, ac per hoc, non solum in ipsis, quicquid in mundum uenit, generari---locorum namque temporumque numeris et nascitur et mouetur---uerum etiam omnibus, que in eis generantur, congenerari, et  ex generalibus causis, que mundum precedunt, prodire. Quod autem proposuimus, utrum omne, quod mouetur temporaliter, necesse sit etiam localiter moueri, eodem modo catholicorum auctorum [11 1Kb] traditio dissimiliter sentit. Primum quidem Deum solum per seipsum sine loco et tempore moueri, absque ulla discrepantia dogmatizant. De motu uero spiritualis creature, omnis materie corpulentia libere, nonnullis dissonant theoriis. Quidam etenim ipsum solo tempore, sine loco, moueri affirmant,  omnem uero corporalem creaturam non solum temporaliter, uerum etiam localiter mutabilem esse non incongrue arbitrantur. Nec [1 1Kb] ibi omnes dissonant. Quorum sententie beatus etiam [2 1Kb] Augustinus fauet, de Deo loquens: Mouet, inquit, seipsum sine loco et tempore, mouet conditum spiritum per tempus sine loco, mouet corpus per tempus et locum. Alii uero locum et tempus, teste Maximo in Ambiguis, Gregorium Theologum sequentes [3 1Kb] , inseparabilia esse incunctanter astruunt, in tantum, ut omne temporale locale sit, et conuersim omne locale temporale, et nullo modo in natura rerum inueniri, quod solo tempore sine loco, uel solo loco sine tempore possit moueri. Sed quid horum conuenientius tenendum sit, non est nostrum diiudicare [4 1Kb] ; unusquisque de talibus  disputantium intra seipsum deliberet, quid sibi rationabilius sequendum sit: nos autem redeamus ad propositum. DISC. Caute ac uigilanter. Non enim debemus de sententiis magnorum et uenerabilium uirorum temere iudicare. Nam si unum dixerimus rectius sensisse, uidebimur alterum refellere; que maxima et promptissima causa litigandi solet euenire.

18. MAG. Nullus pie atque catholice philosophantium, diuineque Scripture uirtutem considerantium dixerit, ut opinor, loca et tempora ante mundum fuisse. DISC. Istec [5 1Kb] credentibus et intelligentibus non contradixerim. Sanissime enim credunt, et purissime intelligunt. Quidnam [6 1Kb] precederet mundum, nisi sola eternitas, presertim cum scriptum sit:  Omnia in momento oculi facta sunt? Loca autem et tempora in numero omnium sunt. Item: Qui uiuit in eternum, creauit omnia simul. MAG. Quid ergo dicemus, si loca et tempora ante mundum non fuere, sed sola eternitas ipsum precessit? Nunquid uerisimile est, ut eodem modo credamus, nec post mundum remansura? Si enim in uniuersitate mundi loca et tempora computantur, qua ratione, soluto mundo, permanebunt? Totum siquidem aut uniuersaliter manet, aut uniuersaliter perit; ut autem ex parte maneat, ex [7 1Kb] parte pereat, impossibile est. Si enim una pars ex toto perierit, totum interit. Una namque dempta, totum non est. Similiter si una pars salua fuerit, et cetere interierint, totum interit. Totus itaque mundus aut totus interibit, aut totus  semper erit. Peribit autem. Totus igitur peribit, neque ulla pars sui post suum interitum remanebit sine interitu. Sunt autem partes eius locus et tempus. In ipso igitur et cum ipso peribunt locus et tempus. Locum nunc dico non rerum definitionem, que semper manet in animo, sed spatium, quo corporum quantitas extenditur. Nam quod Greci duas illas mundi partes, locum dico et tempus, , hoc est, sine quibus cetere partes esse non possunt, appellant, tamdiu illud uocabulum non temere  dixerim in eis preualere, quamdiu totum illud, cuius partes sunt, permanserit. Eo uero transeunte simul et illius uocabuli uirtus euacuabitur [8 1Kb] . Cum enim non fuerit, quod locari et circumscribi indigeat, quomodo erit locus? Si enim [9 1Kb] nichil locauerit, locus non erit. Eo siquidem pereunte, quod collocatur [10 1Kb] , qua ratione locus erit? Locus quippe omnino non est, quod quid non collocat. Non aliter de tempore. Quando enim nullus motus erit, quem mensura temporis non diuidet et comprehendet, quomodo tempus erit? Est enim tempus morarum uel motuum certa et naturalis dimensio. Pereunte igitur, quod mensuratur, et illud, quod metitur, necessario peribit. In quo enim intelligetur tempus, quando nullus sentietur motus? Ut enim motus in  quodam moto continetur, ita tempus in quodam dimenso motu. Sicut ergo motus non erit, quando nulla pars mundi mouebitur, ita tempus, quando nullus mensurabitur motus. De interitu autem mundi ac de fine nullus catholicorum ambigit. Non enim sola ratio et naturalis necessitas, quod interiturus sit, uerum etiam diuinarum literarum uerissima auctoritas comprobat. Maximi namque ob hoc [11 1Kb] sapientes mundi non ausi sunt docere uel concedere, hunc mundum temporali principio per generationem inchoasse, ne cogerentur fateri, finem temporis per occasum habiturum esse. Nam si mundum temporali principio inchoare concederent, fine quoque temporis terminari negare non possent. Ideoque illorum quidam mundum totum, hoc est materiem eius et  formam, ceternum Deo fuisse, quidam solam informem materiem astruere conati sunt, formam solam et formationem mundi Deo attribuentes, materiem uero eius eternam et ceternam Deo per seipsam substitisse, Dei tamen formatoris indiguisse, et se ipsam formare non ualuisse.

19. Sana autem et ecclesiastica doctrina firmissime credit, et luculentissime perspicit, unum et omnipotentem Deum, principium causamque omnium, que sunt, et que non sunt, materiem dedisse mundo et formam, quando uoluit, finemque daturum esse, quando statuit: qui fecit omnia in eternalibus causis, priusquam fierent temporalibus momentis: qui est finis omnium, quia in ipsum reuertentur, que ab ipso  profecta sunt, et in ipso mouentur et stant. Dominus ipse de transitu mundi, ut paulo superius introduximus, ait: Celum et terra transibunt, uerba autem mea non transibunt. Et ne quis transitum mundi de loco in locum, uel de tempore in tempus, uel de forma uisibili in formam uisibilem, uel de qualitate in qualitatem, uel de quantitate in quantitatem in his uerbis arbitretur [12 1Kb] posse intelligi, audiat Prophetam fabricatori mundi dicentem: Opera manuum tuarum sunt celi; ipsi peribunt, tu autem permanes. Ille autem aperte dixit, peribunt, ut intelligas, quid  sit transibunt. Si autem celi transibunt, quid de his, que intra ambitum eius continentur, existimandum? Si enim excellentissima pars mundi peritura sit, nunquid putandum, inferiores remansuras esse? Et si, quod continet et ambit, perierit, nunquid, quod continetur et ambitur, saluabitur? Non enim uerisimile, quod melius, obire, et quod deterius, saluari, presertim cum Propheta non dixerit, opera manuum tuarum sunt celum; ipsum peribit: sed opera manuum tuarum sunt celi; ipsi peribunt. Ubi aperte datur intelligi, quod [1 1Kb] non solum illud astrigerum celum, quod uniuersitatem sensibilis creature circumscribit et ambit, uerum etiam celum ethereum, in quo septem planete cursus suos peragunt, et ereum celum, quod inter terram et lunam coartatur,  periturum sit. Aer namque corpulentus terreque proximus aliquando nomine celi uocatur, ut in Genesi, quando uolatilia sub firmamento celi tranare [2 1Kb] facta sunt, aliquando nomine terre, ut in Psalmo: Laudate eum de terra, dracones. Si igitur omnia mundi interualla, tenuissimaque corpora peritura sunt [3 1Kb] , putasne aquas terrasque mansuras, dum illarum natura passibilior sit, et ad corruptionem facilior plus quam ignis et aëris? Ioannes [4 1Kb] theologus in Apocalypsi sua dixit [5 1Kb] , de consummatione mundi prophetans: Primum enim celum, et prima terra abiit, et mare iam non est. Salomon item: Omne, inquit, quod fuit, ipsum, quod erit, et non est omne recens sub sole. Ac si aperte diceret: Solus Deus, omniumque in eo cause, ante mundum  fuit, et ipse post mundum, et in eo cunctorum cause, solus erit: ipse uero mundus, qui sub sole est, et ab eternis causis ortum accepit, in [6 1Kb] easdem causas reuersurus est. Non enim [7 1Kb] erit, quod nunc est. Omne enim, quod incipit esse quod non erat, et desinit esse quod est, iam non est. Animaduerte apertissimas diuine Scripture de interitu mundi sententias. Dominus generaliter extremitates eius colligens: Celum, inquit, et terra transibunt. Propheta interiora spatia etheris et aëris: Opera manuum tuarum sunt celi; ipsi peribunt. Euangelista Ioannes: Mare, inquit, iam non est. Ex his incunctanter docemur, nullam mundi partem remansuram esse, que interitura non sit. DISC. Quid ergo dicemus? Nam [8 1Kb] et idem Salomon ait: Generatio uenit,  generatio uadit; terra uero in eternum stat. Si transierit, quomodo stat, et stabit in eternum? MAG. In his uerbis Salomonis non illam partem mundi, que media et infima est, quoniam infra eam nichil est, in qua genus humanum adhuc mortale et corruptibile possidet generationi et corruptioni obnoxium, accipimus, sed illam terram, de qua Propheta dicit: Qui fundasti terram super stabilitatem suam; non inclinabitur in seculum seculi; incommutabilem  uidelicet naturarum omnium stabilitatem in essentialibus et substantialibus causis, quarum immobile fundamentum est [9 1Kb] sapientia Patris, que non inclinabitur in seculum seculi. Solet namque Scriptura sacra terre nomine naturarum stabilitatem incommutabilem significare, et maxime humane nature soliditatem. Hinc Apostolus: Mortificate, inquit, membra uestra, que sunt super terram. Tanquam diceret: Mortificate uitia uestra, que sunt supra soliditatem nature, ut eradicatis eis uirtutum germina crescant. Ipsa est terra repromissionis, in quam populus fidelium de Aegypto, hoc est, de labore seu tenebris---nam utrumque Aegyptus [10 1Kb] interpretatur---liberatus, et per mare baptismatis introductus, et in deserto presentis uite excercitatus  reuersurus est. Ipsa est terra, quam filii spiritualis Isrel possidebunt, quando Deum facie ad faciem contemplaturi sunt. Eademque Abraham patriarche figurate monstrata est, et in eternam possessionem data. Sed si tibi predicte diuinarum Scripturarum de interitu huius terrene molis, in qua nunc uiuimus in similitudinem iumentorum procreati, non sufficiunt sententie [11 1Kb] , alie ex eadem Scriptura addende sunt. uertex apostolorum, Petrus uidelicet, in Epistola secunda [12 1Kb] : Celi autem, inquit, qui nunc sunt, et terra eodem uerbo repositi sunt, igni reseruati in die iudicii et perditionis impiorum hominum. Ioannes in Apocalypsi: uidi, inquit, celum nouum et terram nouam; primum enim celum et prima terra abiit, et mare iam non est. Celum  autem nouum et terram nouam, uel, ut ait Petrus: Nouos celos et nouam terram, beatum Gregorium Nazianzenum theologum sequentes, de restauratione humane nature in pristinum statum, deque eius in antiquam dignitatem reditu non longe, ut uideo, a ueritate remoti intelligimus. DISC. De interitu mundi, imo etiam ipsius reditu in eternas causas, ex quibus defluxerat, satis est disputatum. Sed quo fine terminabitur, apertius audire uelim.

20. MAG. Miror, quare hoc interrogas, dum tu ipse paulo superius incunctanter definieris finem mundi, suas uidelicet eternas causas in uerbo Dei eternaliter et incommutabiliter subsistentes, et in superioribus inter nos confectum est, in omnibus, que in motu uel in statu [13 1Kb] sunt, uel certe, ut ita  dicam, in mobili statu et in motu stabili, non aliud esse principium, aliud finem, sed unum et id ipsum. Si ergo principia mundi sunt cause, ex quibus ortus est [14 1Kb] , nonne fines eiusdem eedem cause, in quas reuersurus? Non enim in nichilum redigetur, sed in causis suis, motu suo finito, perpetualiter saluabitur et quiescet. At si uerbum Patris, in quo et sunt, et facta sunt omnia, causa omnium causarum est uisibilium et inuisibilium: nunquid ipsa causarum causa  finis mundi est [1 1Kb] , in quam desinet, quando omnia, que in motu sunt, in eo, quod appetunt, in ipso uidelicet Dei uerbo, motus sui finem constituant [2 1Kb] , ultra quem finem nullus ullius [3 1Kb] creature appetitus erit? Non enim habet ulterius, quo tendat, uel quid petat. Uniuersalis quippe totius creature finis Dei uerbum est. Principium itaque et finis mundi in uerbo Dei subsistunt, et, ut apertius dicam, ipsum uerbum sunt, quod est multiplex sine fine finis et principium [4 8Kb] , hoc est, sine principio preter Patrem. Hinc etiam breuiter colligere possumus, quod multis ratiocinationibus suadere conamur, ac sic definire: Ab ipso et ad ipsum omnia; est enim principium et finis. Quod etiam Apostolus apertissime conclusit dicens: Quoniam ex ipso, et per ipsum, et  in ipso, et ad ipsum omnia. Et hoc etiam naturarum omnium, que facte sunt, quinquepertita diuisio, que ab apostolica auctoritate, ut Maximus in Ambiguis tricesimo septimo capitulo scribit, tradita est, lucidissime declarat, reditusque iterum et adunatio earundem per easdem diuisiones et conuolutiones totius creature in unum, et postremo in ipsum Deum. Prima siquidem omnium naturarum diuisio est, que creatam a non creata, que est Deus, segregat. Secunda creatam diuidit in sensibilem et intelligibilem. Tertia sensibilem in [5 1Kb] celum discernit et terram. Quarta separat paradisum et orbem terrarum. Quinta omniumque ultima diuisio est hominis in masculum et feminam. In quo, uidelicet homine, omnis creatura uisibilis et inuisibilis condita  est. Ideoque officina omnium dicitur, quoniam in eo omnia, que post Deum sunt, continentur. Hinc etiam medietas solet appellari, extrema siquidem longeque a se distantia, spiritualia scilicet et corporalia, in se comprehendit et in unitatem colligit, corpore et anima consistens [6 1Kb] . Ideoque in consummatione rerum omnium fabricationis ipsum diuina introduxit historia, significans, uniuersitatem factarum rerum in ipso contineri. Proinde ex adunatione diuisionis hominis in duplicem sexum predictarum diuisionum incipit ascensus et adunatio. In resurrectione enim sexus auferetur, et natura adunabitur, et erit solummodo homo, sicut fieret, si non peccaret. Deinde orbis terrarum paradiso [7 1Kb] adunabitur, et non erit nisi paradisus. Deinde celum et terra adunabuntur,  et non erit nisi solum celum. Et notandum, quod semper inferiora in superiora transmutantur. Sexus quippe in hominem mouetur, quoniam inferior est sexus homine. Orbis terrarum, qui inferior est, in paradisum. Terrena, quia inferiora sunt, in celestia mutabuntur corpora. Deinde totius sensibilis creature adunatio et in intelligibilem transmutatio sequitur, ita ut uniuersa creatura intelligibilis efficiatur. Postremo uniuersalis creatura Creatori adunabitur, et erit in ipso et cum ipso unum. Et hic  est finis omnium uisibilium et inuisibilium, quoniam omnia uisibilia in intelligibilia, et intelligibilia in ipsum Deum transibunt mirabili et ineffabili adunatione, non autem, ut sepe diximus, essentiarum aut [8 1Kb] substantiarum confusione aut interitu. Et hoc totum. Dominus et Saluator noster iehsu Christus resurgendo a mortuis in seipso et perfecit, et exemplum omnium, que futura sunt, premonstrauit. Resurgens quippe nullum sexum habuit. Quamuis enim in ipso sexu, masculi uidelicet, in quo ex uirgine natus, et inter homines usque [9 1Kb] ad passionem conuersatus, post resurrectionem discipulis suis ad confirmandam illorum fidem apparuit; non enim aliter ipsum cognoscerent, nisi in habitu illis cognito se ipsum manifestaret: nulli tamen [10 1Kb] fidelium licet  credere, uel [11 1Kb] ullo modo cogitare, ipsum post resurrectionem ullo sexu detineri. In Christo enim Iesu neque masculus est neque femina, sed solum uerum et totum hominem, corpus dico, et animam, et intellectum, absque ullo sexu uel aliqua comprehensibili forma, quoniam hec tria in ipso unum sunt, et Deus facta, sine proprietatum transmutatione uel confusione. Totus namque Deus est, et totus homo, una substantia, uel, ut usitatius dicam, una persona, locali et temporali motu carens, dum sit super omnia loca et tempora Deus et homo, absque ulla forma, cum sit forma omnium et paterne substantie character, absque ulla similitudine, dum omnia similia ei esse appetunt [12 1Kb] . Humanitas siquidem Christi unum cum Deitate facta nullo loco continetur, nullo tempore  mouetur, nulla forma seu sexu circumscribitur, quia super hec omnia exaltata est, et non solum super hec, uerum etiam super omnes uirtutes, et potestates, ceterosque spirituales ordines, quia sedet ad dextram Patris, quam sessionem nulla creatura potest attingere. Proinde non immerito redarguendi sunt, qui corpus Dominicum post resurrectionem in aliqua parte mundi conantur constituere [13 1Kb] , et localiter et temporaliter moueri, et in eo sexu, in quo apparuit mundo, intra mundum detineri. Quomodo enim inter omnia potest esse corpus, quod in unitate diuinitatis super omnia exaltatum est? Deinde considerandum, quod ipse resurgens a mortuis in paradisum reuersus est. Non enim credendum est, aliquod spatii temporis inter reditum ipsius a mortuis,  et paradisi introitum fuisse, nec ipsum paradisum, in quem a mortuis resurgens intrauit, localem esse, uel in aliqua parte huius mundi sensibilis contineri. Neque, quando manifestabat se discipulis suis, credendum est, extra paradisum fuisse, sed simul et in paradiso erat, et se ipsum suis discipulis demonstrabat. Ille enim iam in paradiso erat, quia in ipso humana natura restaurata est: illi uero, quibus se manifestauit, nondum in paradiso, hoc est nondum restaurata in natura erant [14 1Kb] . Neque quando euanescebat  ab oculis eorum, localiter ab eis recedebat, sed in subtilitatem spiritualis corporis carnalibus adhuc apostolorum oculis inconspicuam se [1 1Kb] occultabat. Hinc datur intelligi, non aliud esse paradisum, in quem resurgens ingressus [2 1Kb] est, preter ipsam humane nature integritatem, quam in seipso restaurauerat, et in qua primus homo, si non peccaret, gloriosus permaneret. Ipse est paradisus, qui sanctis promittitur, in quem ex parte, anima uidelicet, iam ingressi sunt, ex parte, corpore dico [3 1Kb] , extra adhuc sunt. Adunauit itaque in se orbem terrarum paradiso. Ipsi siquidem orbis terrarum paradisus erat. Totum namque, quod de orbe terrarum acceperat, materialem uidelicet carnem cum suis accidentibus absque peccato, et uirilem habitum, in  spiritualem in seipso mutauit naturam. Ac deinde non solum humanitatem, quam acceperat et renouauerat in seipso, in equalitatem angelice nature exaltauit et reduxit, quod per ascensionem eius in celum significatum est, quando uidentibus discipulis eleuatus est in aëra, nube eum suscipiente ab oculis eorum, que et claritatem ipsius et spiritualitatem indicabat; dixit enim, priusquam pateretur: Pater, clarifica Filium tuum: uerum etiam super omnes angelos et uirtutes celestes, et, ut breuiter dicam, super omnia, que sunt et que non sunt, sublimauit. Et quod in seipso particulariter perfecit, generaliter resurrectionis tempore in tota humana natura perfecturus est, hoc est, non solum omnia, que ipsa post peccatum de hoc mundo materiali  attraxerat, conuertet in spiritum, uerum etiam ad equalitatem celestis glorie, quam angeli possident, perducet. Et ne mireris, quod de talibus in aliis libris huius nostre disputationis multa tractata sunt, et nunc iterum recapitulantur, quoniam sic ordo et necessitas inueniendarum rerum, quas inquirimus, exigit, ut easdem sententias et argumentationes multipliciter repetamus et reuoluamus, ac [4 1Kb] ueluti quadam in memoriam reuocemus. Hoc autem dico, quoniam in superioribus libris multa [5 1Kb] de reditu nature beati Maximi sententias introducentes [6 1Kb] pregustauimus: sed nunc plenius tractare debemus. Idem itaque Maximus non solum in Ambiguis, uerum etiam in scholiis de adunatione  creaturarum disputat quadragesimo octauo capitulo, ubi turrium, quas Ozias edificauit in Ierusalem, theoriam exposuit. Angulos fortassis, inquit, sermo Scripture dixit ipsas per Christum factas differentes separatarum creaturarum adunationes. Adunauit enim hominem, ipsam secundum masculum et feminam differentiam mystice in spiritum auferens, et proprietatibus, que per passiones sunt in ambobus, liberam nature rationem constituens. Adunauit autem et terram, que est secundum sensibilem paradisum et orbem terrarum, separationem expellens. Adunauit et  terram et celum, ostendens unam apud semet ipsam uisibilium naturam. Adunauit sensibilia et intelligibilia, unamque ostendit existentem eorum, que facta sunt, naturam, quadam mystica ratione coaptatam. Adunauit per rationem supernaturalem ac modum creatam naturam non create. DISC. Quid igitur dicemus? Qua ratione uel similitudine credendum est, Dominum absque ulla sensibili et circumscripta forma, et maxime absque illa, quam nascendo ex uirgine accepit, resurrexisse? Et quoniam ille exemplum generalis atque future resurrectionis et erat, et est, si absque ullo sexu resurrexit, necessario sequitur, ut omnes homines in resurrectione et post resurrectionem uniuersaliter sexu careant. MAG. Hoc superfluum est querere, quoniam in prioribus [7 1Kb] libris multipliciter  et ratione suasum est, et sententiis beati Gregorii eiusque expositoris, Maximi dico, est conclusum, quod in futura uita post resurrectionem natura hominum omnino sexu, hoc est, uirili et feminea forma carebit, quoniam in ipsam formam, que ad imaginem Dei facta est, reuersura est. Imago autem Dei non est masculus neque femina; ista enim diuisio nature propter peccatum facta est. DISC. In futura itaque uita neque masculus erit, neque femina, si sola simplicitas nature duplicem, qui nunc est, sexum in seipsam absorpserit. MAG. Cur de hoc hesitas, cum de hominibus in resurrectione generaliter ueritas dicat: Neque nubent, neque nubentur, sed erunt sicut angeli in celo? Nunquid angelos ex intellectu et spirituali corpore constare credimus?  Omni tamen circumscripta forma eos carere non dubitamus. Nam quod sepe in humana effigie apparuisse illos diuina narrat historia, non nos cogit estimare, eos tali effigie naturaliter detineri. Illud enim pro tempore factum est, quoniam aliter hominibus apparere [8 1Kb] , et cum hominibus loqui, aut impossibile aut non facile erat. Si ergo angeli omni forma circumscripta carent, quid mirum, homines, dum equales angelis fuerint, omni sexu [9 1Kb] et formarum circumscriptione carituros? Neque enim aliter equales eis erunt, neque hoc incredibile uidetur. Quedam namque corpora sunt liquida ac spiritualia, circumscriptis formis carentia. Quod autem liquidum et [10 1Kb] spirituale est, purissimeque substantie, corporalibus  quantitatibus ac lineamentis seu aliqua mole circumscripta contineri posse non uideo, quoniam uera ratio talia existimare non me sinit. Quattuor siquidem simplicia mundi elementa nullis coartantur formis; ubique enim in mundo sunt, cuius nulla pars est illorum concursu carens. Quod autem ubique est in mundo, quomodo aliqua forma circumscribi possit? Sunt igitur corpora formis sensibilibus carentia. Quid de radiis oculorum dicendum? Nonne et ipsi corporei sunt, omni forma carentes? Si autem dixeris angelos intelligibiles formas [11 1Kb] , habere,  omnino concedo, ac per hoc homines etiam in resurrectione [1 1Kb] similiter intelligibiles formas habituros esse, non solum non denego, uerum etiam affirmo. Sed que et quales nunc in angelis sunt, et in hominibus future, omnino me ignorare fateor, donec transeat, ut ait Augustinus, corpus meum in affectum uoluntatis mee. Non ignoro tamen multos magnosque sapientes, qui omnino aliter de humanis corporibus post resurrectionem sentiunt, quorum sententias in processu huius libri non pigebit introducere, ne uideamur eos uel spernere uel non legisse. DISC. Consequens disputationis ordo exigit, ut, quid quisque ecclesiasticorum sapientum, quos legisti---non enim omnes te legisse opinor, quod cuiquam impossibile est---de talibus senserit, proferas,  ut in arbitrio legentis ponatur, quem [2 1Kb] uelit sequi. Nunc autem a te quero, qua ratione dicitur perire, quod in primordiales causas, uel certe in ipsum Deum perhibetur reuersurum, dum plus pronunciandum sit uiuere et permanere, quam interire et transire?

21. MAG. Huic tue interrogationi breuiter ac facile respondeo, beati Dionysii Areopagite propheticam sententiam exponentis sensum considerans: Pretiosa in conspectu Domini mors sanctorum eius. Sanctorum siquidem mortem non aliam in hoc uersu Prophetam dixisse astruit, preter illorum transitum in Deum contemplationis celsitudine, omnia uisibilia et inuisibilia superantes adhuc in corpore constituti. Num et Petrus ille apostolorum uertex mortuus erat omni  creature, et transiuit in Deum, quando Domino interroganti, quem se esse diceret, respondit: Tu es Christus Filius Dei uiui? Num similiter Ioannes euangelista omnibus, que facta sunt, defunctus est, altitudine theorie cuncta superans et clamans: In principio erat uerbum, et uerbum erat apud Deum, et Deus erat uerbum, totaque ipsius mirabilis et ineffabilis Theologi theoria? Audi Apostolum adhuc mortali corpore detentum, mortuum tamen se et crucifixum pronunciantem: Mihi mundus crucifixus est, inquit, et ego mundo. Talis itaque est interitus sanctorum contemplationis uirtute in ipsum Deum transeuntium, et omnia, que sunt, et seipsos deificati [3 1Kb] altitudine diuine gratie superantium. Eo itaque modo, quo ii, qui uirtute atque scientia  implentur, adhuc in hac uita constituti solo animo intereunt, totus mundus, quando terminabitur, interibit. In ipsum enim, qui propter superessentialitatem sue nature nichil dicitur, reuersurus [4 1Kb] est, non ut totus deificetur, aut cum Deo unum efficiatur, ut celestes uirtutes, et humani animi illuminati, purgati, perfecti, sed ut unumquodque [5 1Kb] eorum, quibus constituitur [6 1Kb] , in suas, ut sepe diximus, reuertatur causas. Causas autem omnium in Deo  esse substitutas, nemo fidelium dubitat. Qui enim dubitat, aut infidelis est aut insipiens. Proinde omne, quod in causam suam reducitur, in Deum redire cur dubitaretur? Et ne rearis, me temere Deum uocasse nichil, et nulla auctoritate suffultum, audi beatum Dionysium Areopagitam in primo capitulo de diuinis Nominibus: Diximus, inquit, cum theologicos characteres exposuimus, unum, incognitum, superessentiale, per se optimum, quod quidem est, trinam unitatem dico, et , neque dicere neque intelligere possibile est: sed et sanctarum uirtutum angelice unitates, quas siue speculatiuas, siue acceptiuas oportet dicere, superincognite et superlucentis bonitatis, et arcane sunt et incognite, et solis ipsis subsistunt, qui super scientiam angelicam,  dignis suis [7 1Kb] angelis. His deiformes angelica imitatione [8 1Kb] , quantum licet, coadunati humani animi, quoniam [9 1Kb] secundum omnem intellectualem operationem requiescunt, talis autem fit deificatorum animorum ad summum lumen, Deum uidelicet, [10 1Kb] unitas [11 1Kb] : laudant ipsum potissime per omnium, que sunt, ablationem. In hoc uere et supernaturaliter illuminati ex beatissima cum ipso unitate, que omnium quidem est, que sunt, causale, ipsum autem nichil, ut omnibus, que sunt, superessentialiter exaltatum. Animaduerte prefatum theologum, quomodo incunctanter summum lumen, Deum uidelicet, qui omnem intellectualem et rationalem illuminat creaturam, nomine quod est nichil, insinuat. Et subiecit rationem, cur nichil uocatur. Quia super omnia, que  sunt, superessentialiter exaltatur. Commune igitur omnium, que facta sunt, ueluti quodam interitu redire in causas, que in Deo subsistunt; proprium uero intellectualis et rationalis substantie, unum cum Deo uirtute contemplationis, et Deus per gratiam fieri. DISC. Plane perspicio, non aliud esse mundo perire, quam in causas suas redire, et in melius mutari. Sed quia pars sensibilis mundi maxima est corpus humanum, non mole sed dignitate rationalis anime, qua formatur et uiuificatur et regitur et continetur, de ipsius reditu tractare ordo rerum exigit et disputationis series, ni fallor.

22. MAG. In hoc non falleris; ita enim instans uia carpenda est. DISC. Ingredere itaque. MAG. Reditum  secundum humani corporis---nam primus in elementa solutio eius est---resurrectionem ipsius esse, communiter omnis Ecclesia fatetur. DISC. Omnium proprie recteque credentium communis confessio est, non aliud esse reditum secundum [12 1Kb] corporum preter eorum resurrectionem, et ex quattuor mundi elementis, in que [13 1Kb] soluuntur, reuocationem. Utrum uero resurrectio corporum secundum gratiam, an secundum naturam, an utraque [14 1Kb] concurrente  sit, querendum; nam fere paucos de hoc tractantes reperi.

23. MAG. Nec ego recordor, me in latinis codicibus legisse, non quod fortassis de hac questione tractatum a quodam nobis adhuc incognito non sit, ut opinor; non enim putandum est, Romane lingue auctores hanc magnam questionem intactam pretermisisse, aut notatam non tractasse: sed quod in manus nostras [1 1Kb] , si quid inde definitum est, non peruenit. Ideoque dum diu per me ipsum de hoc cogitabam, nil aliud mihi occurrebat, preter quod resurrectio mortuorum generaliter bonorum malorumque non nisi sola Redemptoris mundi gratia futura sit, nulla naturali uirtute cogente, in tantum, ut si Deus uerbum caro factum non fieret, et inter  homines conuersatus non esset, et totam humanam naturam non reciperet, in qua passus est et resurrexit, nulla mortuorum resurrectio foret. Et ut sic intelligerem, eo quod ipse dixit, attractus eram: Ego sum resurrectio et uita; ac si per solam incarnationem ipsius [2 1Kb] generale hoc donum, nullo excepto, genus humanum acceperit [3 1Kb] , resurrectionem uidelicet a mortuis, hoc est restitutionem et redintegrationem totius hominis nature, que corpore et anima constituta est. Si autem Dei uerbum humanam naturam non susciperet, et in ea ex mortuis non resurgeret, nullus omnino resurrectionis gratiam haberet, sed, sicut ceterorum animalium cadauera, in terreno puluere perpetualiter humana corpora permanerent. Hoc etiam putabam, audiens  Apostolum dicentem, quod Deus uerbum sit primitie mortuorum. Hec erat mea de resurrectione mortuorum opinio. Sed postquam sancti Epiphanii, episcopi Constantie Cypri, Ancoratum [4 1Kb] [seu] [4* 1Kb] sermonem de Fide legi, magnique Gregorii Theologi de Imagine disputationem, mutaui sententiam, ut illorum auctoritati consentiens, meamque opinionem paruipendens [5 1Kb] , resurrectionem mortuorum naturali uirtute futuram esse concederem. Ideoque eorundem uerba huic nostre presenti disputationi inserere non incongruum iudicaui. Prefatus itaque Epiphanius, de resurrectione disputans, Grecosque resurrectionem omnino negantes conuincens, hec ait: Greci quidem penitus resurrectionem negant, Deum [6 1Kb] ignorantes eiusque mandata; ueruntamen resurgent  etiam nolentes. Ipsa enim creatura plane eos redarguit, manifestans quotidie resurrectionis formam. Occidit namque dies, et mortuorum imbuimur. [7 1Kb] modum; ablata nocte oritur dies, nos inspirans, et resurrectionis signum insinuans. Colliguntur fructus, et status presentium secatur, nostre hinc transmutationis definita specie; seminatur terra et producit, quia deposita semina post messem, id est, post collectionem frugum, resurgent. Locusta mortua et sepulta, quod ex ea proiectum, concipitur  [8 1Kb] in terra, et post tempus terra, que ei commendata sunt, reddit. Semina germinum seminantur, et primum moriuntur; si enim non moriuntur, non uiuificantur. Signacula in nobis Deus fecit resurrectionis per ungues decem et decem, testimonium perhibens de nostra spe. Sed et sic per coronam capitis, perque capillos nostram resurrectionem predicat. Quod enim uidetur in nobis mortuum corpus, hoc est, capilli, quotidie secati, et ungues iterum crescunt [9 1Kb] , significantes resurrectionis spem. Et non est fabulosum dicere propter incredulos exempla nature. Palumbes aues, animalia non simul uelociter uolantia, moriuntur semenstres, et post quadraginta dies continuo reuiuiscunt. , hoc est scabrones, futuram sui mortem sentientes, in spheram fimi  se ipsos abscondunt, sepelientes ipsam spheram in terra et obruentes; ac sic ex suo humore iterum inueniuntur ex suis reliquiis reuiuiscentes. De Phenice aue Arabica superfluum mihi est dicere; iam namque in aures multorum uenit fidelium et infidelium. Hec est autem ipsius causa. Quingentesimum annum peragens prenoscit tempus mortis sue instare. Sepulcrum enim operatur aromatibus, illudque ferens uenit in ciuitatem Aegyptiorum, que uocatur Eliopolis, id est solis ciuitas, et plantis suis pectora sua multum percutiens, ignem de suo corpore proferens, incendit subiectam in loco sepulcri materiam, ac sic seipsum totum comburit, et [10 1Kb] totas carnes suas cum ossibus. Diuina autem administratione nubes mittitur, et pluit, et exstinguit corpus auis  consumentem [11 1Kb] flammam, mortua quidem iam existente aue, et penitus ardente; exstincta autem flamma reliquie carnis eius consumpte relinquuntur, et per unam diem non apparentes, uermem gignunt, qui uermis plumescit, et nouus fit, tertia die solidatur, et solidatus locum inquirentibus et ministrantibus loco se ipsum manifestat, et iterum in suam recurrit patriam, unde uenit, et combustus iuuenescit. Audisti Epiphanium. Si ergo in restaurandis rebus humanique corporis partibus naturalis uis operatur, inque animalibus irrationabilibus resuscitandis, ut prefati auctoris approbant exempla: quid mirum, si uitalis et naturalis uirtus, que nunquam substantiam humanorum corporum deserit, in tantum preualet, ut ipsius operatione ipsa corpora ad uitam  restituantur, et ad totius humane nature integritatem? Ceterorum namque animalium, omniumque rerum sensibilium diuersa et specialia corpora, quoniam et in ipsis uitalis motus, dum formis suis continentur, uiget et mouet, dum soluuntur, silet, nequaquam tamen eorum substantiam deserit, generaliter cum mundo transibunt [12 1Kb] , eo modo transeundi, de quo plura superius tractauimus. Et quoniam cuncta sensibilia et intelligibilia in humane nature plenitudine condita sunt, num rationi resistit,  si totum mundum cum omnibus suis partibus tempore restitutionis ipsius nature, in qua totus continetur, generali quadam resurrectionis specie resurrecturum deliberemus? Presertim cum omnium sensibilium, dum in se ipsa [1 1Kb] consideratur natura, una eademque perspicitur, et in hoc mundo non magnitudinem corporee molis, sed incorporalium substantiarum adunationem absque omni cumulo et partium exaggeratione uel compositione uera considerat ratio: sicut in monade et in centro non quantitatem uel qualitatem numerorum et linearum, sed solam uirtutem, que nulla mole, nullo spatio, nulla quantitate et qualitate circumscribitur, perspicit. Est enim tota per totum in seipsa, nullo loco ambita, nullo tempore mota. Proinde si in uniuersitate sensibilium  humana precellit natura, et superiora semper inferiora ad se attrahunt; non enim ratio sinit superiora ab inferioribus consumi, inferiora autem in superiora transire certissimis approbationibus approbat: num uerisimile est, humanam naturam cuncta intra se et infra se condita sibimet copulaturam et adunaturam in fine omnium existimare? De spirituali autem humanorum corporum post resurrectionem subtilitate eiusdem Epiphanii sententiam non pretereundam esse arbitror. Nam de corpore Christi post resurrectionem, in quo perfectissimum totius humane resurrectionis precessit exemplum, disputans hec ait: Intrauit ianuis clausis; carnale enim ipsius corpus [2 1Kb] spirituale resurrexit: et [3 1Kb] non aliud preter quod est. Et quod est, Deitati coadunauit  [3* 1Kb] in subtilitatem spiritus ornatum. Si enim ibi non erat subtilitas quedam spiritus, corpus ponderosum accepit. Sed ut ostenderet, quia hoc corruptibile nostrum induetur incorruptionem in ueritate; nam si mortale est, induetur immortalitatem: intrauit quidem ianuis clausis, ut ostenderet crassimembre subtilimembre, et mortale immortale, et corruptibile incorruptibile. Ut autem omnes redargueret incredulos in nostra salute, dico autem resurrectione, in subtilem transmutans corpus spiritum, contemperauit resurrectionem. Intuere, quantum incunctanter spiritualium corporum resurrectionem et in subtilitatem incomprehensibilem reditum, omni tarditate et qualitate terrene molis, totiusque ponderis corporeis sensibus succumbentis, localibusque spatiis circumscripti, ab  spiritu absorpta pronuntiat, purissime intelligens Apostolum dicentem: Seminatur corpus animale, surget corpus spirituale. DISC. Intueor, et magni uiri auctoritatem amplector. De spiritualitate siquidem et illocalitate omnium generaliter humanorum corporum post resurrectionem, quando humana natura, que corpore et anima constat, equalis erit angelis, et sanctorum Patrum auctoritate mihi iam [4 1Kb] suasum est [5 1Kb] , et intra me perspexi rationem, consultans, nil aliud probabilius ueritatique propinquius occurrere,  quam corpora in celestem qualitatem conuersa, omneque terrenum uniuersaliter deponentia existimari, sensibus mortalium incomprehensibilia [6 1Kb] , omnique locali circumscriptione libera. Si enim simplicia mundi huius corruptibilis elementa, ut sepe diximus, omne, quod intra ambitum eius continetur, penetrant, nulliusque circumscripti corporis densitas obstat, ne ubique in omnia diffundantur: quisnam de uisibilis huius machine natura diligenter disputantium, eiusque catholicorum [7 1Kb] subtilitatem ac ueluti quandam incorporalitatem mentis contuitu inuestigantium, non incunctanter asserat, aëra tenuissimum omnia celestia et terrestria, necnon et aërea et Neptunia, nullo obstaculo demorante, penetrare, eoque mirabilius et  spirituali tenuitati propinquius igneum spiritum, simplex [8 1Kb] , purum, omni corporeo sensu remotum, non solum cuncta mundi spatia implere et ambire, uerum etiam ipsum tenuissimum aëra nimia sui subtilitate et incorporalibus naturis similitudine, dum sit intimus omnium, tranare [9 1Kb] . Similiterque de aqua simplici et terra sentiendum; nam et ipsa ubique omnibus corporibus insunt secundum suam analogiam. Quid mirum, resurrectionis corpora ultra omnem sensibilem qualitatem ascendentia, omni mole et localitate absoluta, et, ut ita dicam, in spiritum omnino conuersa, uiteque simillima, super omne, quod sensus corporeus potest attingere, ineffabili sua spirituali subtilitate exaltari? De eo uero, quod resurrectio corporum naturali  uirtute cooperatrice sit futura, et non per solam incarnati uerbi gratiam [10 1Kb] , nunc primum incipio cogitare, et ubi prius titubabam, in operatione uidelicet naturali, utrum resurrectionis sit effectiua---humani quippe corporis redintegrationem soli Redemptoris gratie tribuebam, sicut et tu aliquando---ibi iam certus efficior ratione duce. Nullum enim miraculum in hoc mundo contra naturam Deum fecisse legimus: sed causis naturalibus administratiuis et effectricibus, iussu Dei mouente, factas esse quascunque uirtutum theophanias, diuina narrat historia. Et si miraculum miraculorum est generalis mortuorum resurrectio, cuius maximum exemplum precessit in Christo, in tantum, ut cetera fere omnia naturalia argumenta in prefiguratione  ipsius facta fuisse recte intelligantur: num ueritati putandum est non conuenire, nos existimare, ex causarum naturalium effectiua potentia diuine uoluntati subdita ipsam, resurrectionem dico, futuram? MAG. Ambabus itaque cooperatricibus, ipsa quidem natura et gratia, resurrectio perficietur. DISC. Crediderim. Sed quid ad gratiam, quid ad naturam proprie in hac resurrectionis actione pertineat, non satis conspicor. Nullam siquidem inter eas esse nemo solerter sapientie secreta rimantium dixerit  differentiam. MAG. Imo magnam, diligentique inquisitione lucidaque inuentione dignam. In ea siquidem theorie parte [1 1Kb] tria quedam intueri debemus: et primo inexhaustam diuine bonitatis infinitamque per ea et in ea, que facta sunt, diffusionem, deinde ipsius diuisionis [2 1Kb] generalem bipertitamque scaturiginem in ea, que dantur, et ea, que donantur. Tria itaque sunt consideranda, bonitas, eiusque data, et dona: que a se inuicem discernit rationis acies, propriaque singulis coaptat. Datum itaque diuine bonitatis est uniuersitatis substitutio, et secundum generales et speciales rationes cunctarum creaturarum distributio, quam superessentialis bonitas, que Deus est, uniuersaliter omnibus largitur a summo usque deorsum,  hoc est, ab intellectuali natura, que summa omnium creaturarum est, usque ad corporalem, que imum et extremum uniuersitatis possidet locum. Summa igitur bonitas dat uniuerse condite nature esse, quoniam ipsam ex non existentibus in existentia adduxit. Hinc beatus Dionysius quarto capitulo [3 1Kb] de celesti Ierarchia: Primum, inquit, omnium illud dicere uerum, ut bonitate uniuersali superessentialis diuinitas eorum, que sunt, essentias substituens ad esse adduxit [4 1Kb] . Est enim hoc omnium cause [5 1Kb] et super omnia bonitatis [6 1Kb] proprium, ad communionem [7 1Kb] ea, que sunt, uocare, ut unicuique eorum, que sunt, ex propria definitur analogia [8 1Kb] . Omnia igitur, que sunt, participant [9 1Kb] prouidentiam ex superessentiali et causalissima [10 1Kb] Diuinitate manantem  [11 1Kb] . Non enim fortassis essent eorum, que sunt, essentie, nisi a principio assumerent [12 1Kb] . Existentia igitur omnia esse eius participant; esse enim omnium est, superesse [13 1Kb] diuinitas. Hactenus Dionysius. Et non solum superessentialis bonitas dat omnibus esse, uerum etiam eternaliter esse. Omnis quippe essentia et substantia non aliunde et est et subsistit, nisi ab ea superessentiali et supersubstantiali [14 1Kb] bonitate, que per se uere est et subsistit. Nullum namque substantiale uel essentiale bonum per se est, preter ipsam solam, cuius participatio dat omnibus bona esse, solis electis donat deificari. Nulla enim essentia uel substantia [15 1Kb] est diuina bonitate condita, que non eternaliter et incommutabiliter permaneat. Ea siquidem, que perpetuo perseuerare nequeunt,  accidentia sunt substantiis superaddita, et circa eas conglobata, inque eas reuersura. Est itaque datum diuine bonitatis natura omnis, que in essentiam ducta est, et perpetualiter custoditur, ne pereat. At uero quoniam inter esse et eternaliter [16 1Kb] esse medietas  quedam constituitur, que dicitur bene esse, sine qua ipse extremitates, esse uidelicet et semper esse, nec uere sunt, quamuis sint, nec recte dicuntur esse [16* 1Kb] ---esse enim et semper esse, sublato bene esse, nec uere esse est, nec uere semper esse: illud enim uere et est et semper est, quod bene ac beate subsistit---illa insita medietas, hoc est bene esse, donum diuine bonitatis est, libero ac bono uoluntatis intellectualis et rationalis creature motu adiuncto. His enim duobus efficitur bene esse, libera uidelicet uoluntate, donoque diuino, quod gratiam sacrosancta uocat Scriptura. Sed illud donum non omnibus generaliter distribuitur. Soli quippe angelice humaneque nature donatur deificatio. Neque illis uniuersaliter, sed solis angelis, qui Creatoris  sui dilectione ardentes, stabiliti [17 1Kb] in contemplatione ueritatis [18 1Kb] permanent, solisque hominibus secundum propositum uocatis. Huc accedit, quod donum gratie neque intra terminos condite nature continetur, neque secundum naturalem uirtutem operatur, sed superessentialiter et ultra omnes creatas naturales [19 1Kb] rationes effectus suos peragit. Itaque si per solam diuinam gratiam resurrectio mortuorum fuerit, omnino naturalis uirtus euacuabitur, uitalisque motus, qui rerum substantias nunquam deserit, siue ui et potestate siluerit, ut in monade numeri, siue actu et operatione aperta [20 1Kb] sit, ut numeri a monade procedentes, ceteraque, que ex occultis causis in apertos effectus prodeunt. Et iterum [21 1Kb] , si naturalis uirtus resurrectionis effectiua est absque adiutorio  gratie, quomodo Redemptoris humani generis uirtutem in resurrectione mortuorum preualere possibile est credere, cum ipse dixerit: Ego sum resurrectio et uita? Non enim hanc Dominicam sententiam de resurrectione animarum, que est de morte iniustitie et impietatis ad iustitie et pietatis uitam, hoc est in ueritatis contemplationem, solummodo debemus accipere, uerum etiam de resurrectione corporum, cuius principale exemplum in sua propria carne premonstrauit. Sana itaque fide possumus attribuere resurrectionis uirtutem et dato diuine bonitatis secundum naturalem effectiuam potentiam, et dono eiusdem bonitatis secundum superexcellentem omnes naturas gratiam. Nam et hec duo, datum dico et donum, a se inuicem segregauit  Iacobus apostolus, dicens: Omne datum optimum et omne donum perfectum de sursum est, descendens a Patre luminum. Ac si aperte diceret: Omnis naturarum data substitutio et restauratio, que ex dato et dono conformatur, omnisque perfecta eorum,  qui digni sunt eterna beatitudine, deificatio, quam Greci dicunt, ab uno fonte manat, hoc est, de sursum [1 1Kb] a Patre luminum. Itaque datum, ut prediximus, in uniuersaliter [2 1Kb] creaturarum substitutione substantiali, donum uero specialiter [3 1Kb] in deificatione electorum superessentiali accipere debemus. Non enim aliter diuina prouidentia uniuersitatis, quam condidit, ordinem substituere uoluit, nec fieri debuit, nec possibile fuit, nisi ut primo daret essentias et substantias, quibus postea distribueret ornamenta, hoc est, uirtutes donaret iuxta dignitatem et angelorum et hominum, quos presciuit et predestinauit conformes fieri unigeniti Dei uerbi [4 1Kb] . Ut igitur breuiter concludamus [5 1Kb] : natura est datum, gratia uero donum: natura ex non existentibus in [6 1Kb] existentia adducit, donum uero quedam existentium  ultra omnia existentia in ipsum Deum euehit. Eos enim, qui diuinam super omnia communionem participant, inter omnia connumerari uera non sinit ratio. De se ipsa [7 1Kb] namque ueritas ait: Ubi ego fuero, illic et minister meus. Ipsum [8 1Kb] incunctanter super omnia esse credimus. Ministri igitur ipsius super omnia sunt, ceteri uero, qui [9 1Kb] uirtutem pure contemplationis [de ordine theophaniarum [10 1Kb] ] non attingunt, inferiores ordines obtinent, siue in theophaniis, siue in inferiorum naturarum sublimitatibus. In theophaniis autem dixi pluraliter, quoniam nec intellectuales nec rationales nature eodem modo ueritatem contemplature sunt, sed unicuique earum secundum propriam analogiam altitudo theorie distribuitur atque definitur. Hoc dicit de angelica et humana  natura, que sublimissimum uniuersitatis condite obtinent locum [11 1Kb] . Hoc autem dicimus, non quod ulla creatura preter uerbi humanitatem [12 1Kb] , ultra omnes theophanias possit ascendere, eumque, qui solus habet immortalitatem, et lucem habitat inaccessibilem, nulla theophania interposita attingere, sed quod theophaniarum quedam tante altitudinis sunt, ut supra [13 1Kb] omnem creaturam proxima Deo contemplatione intelligantur exaltari, ac ueluti theophaniarum theophanie creduntur esse. Deus enim omnino nulli creature uisibilis per seipsum est, sed in nubibus theorie uidetur [14 1Kb] et uidebitur, sicut ait Apostolus: Rapiemur in nubibus obuiam Christo, et sic semper cum ipso erimus [15 1Kb] . Cetere uero nature,  quas condidit ipsa ueritas non ad se  contemplandam [16 1Kb] , sed ut per eas contemplatiue uirtutes ipsam laudarent, in suis ordinibus et semper sunt et erunt quiete, absque locali circumscriptione et temporali mutabilitate. Finito namque mundo qui localibus spatiis et temporalibus motibus ambitur, quid erit localiter circumscriptum aut temporali mutabilitati subiectum [17 1Kb] ? Erunt enim omnia quieta, quando nichil per generationem in mundum ueniet, nichil per corruptionem in mundum resoluetur. Mundus quippe peribit, nullaque ipsius pars remanebit: ac per hoc neque totum. Transibit enim in suas causas, ex quibus processit, in quibus neque loca sunt, neque tempora, sed locorum temporumque simplices sincereque rationes, in quibus omnia unum sunt, neque ullis accidentibus discernuntur. Omnia enim simplicia, omni compositione  substantiarum accidentiumque carentia, et ut sic dicam, unitas simplex, et multiplex adunatio omnium creaturarum in suis rationibus et causis, ipsarum autem causarum et rationum in uerbo Dei unigenito, in quo et facta sunt et subsistunt omnia. Habes igitur differentiam et proprietatem nature et gratie, dati uidelicet et doni, eorumque communionem. DISC. Habeo, planeque [18 1Kb] , ni fallor, intelligo, ac per hoc breuiter colligam, que a te dicta sunt. MAG. Collige. DISC. [19 1Kb] Naturam dixisti esse datum, gratiam uero donum [20 1Kb] . MAG. Ita. DISC. Addidisti etiam utriusque proprietatem, et nature dedisti de nichilo esse et semper manere, gratie uero deificare, hoc est, efficere homines [21 1Kb] in Deum transire eos, quos [22 1Kb] affluentia diuine bonitatis gratis, absque  nature subsidio [23 1Kb] , nullis precedentibus meritis, exaltat super omnia que sunt et que continentur intra uniuersitatis condite terminos. Commune uero earum, nature dico et gratie, intelligitur esse humane substantie resurrectio, hoc est, mortalium corporum in immortalia transitus, et corruptibilium in incorruptibilia, et animalium in spiritualia, et temporalium et localium in eterna omnique circumscriptione libera. MAG. Recte [24 1Kb] collegisti; hec enim suadere uolui, et, ut uideo, tibi [25 1Kb] suasi. DISC. Adhuc tamen hesito, quoniam non tam clare contemplor, quomodo non solum humane nature resurrectionem, uerum etiam omnium rerum sensibilium, quas huius mundi ambitus comprehendit, uideris  asserere. MAG. Mirari non desino, cur tam frequenter  de talibus hesitas, cum suasum tibi [1 1Kb] sepe concesseris, omnia in homine creata esse [2 1Kb] , uisibilia dico et inuisibilia, ac post hoc resurrectura. uerum de resurrectione inuisibilium nunc tractare non est nostri propositi. De resurrectione uero corporalium [3 1Kb] sensibilium, hoc est, de eorum reditu in suas [4 1Kb] causas disputamus. Si ergo [5 1Kb] humana natura ex intelligibilibus et corporalibus [6 1Kb] sensibilibus composita est, anima [7 1Kb] dico et corpore: quid mirum, si uniuersitas omnium sensibilium in humano corpore resurgat, et quocunque transierit, transeat? In causas tamen solummodo dico, non in ipsam deificationem, que solis purgatissimis intellectibus donabitur. Et si maximam [8 1Kb] argumentationem de hoc audire desideras, attentus esto, et in ea, que restant, intuere. Ac ut de [9 1Kb]  fidei catholice simplicitate disputare incipiamus [10 1Kb] , ex qua omnis assensus in purissimam rerum cognitionem inchoat: credis, ut opinor, omnia que sunt et que non sunt, hoc est, que sensui et intellectui [11 1Kb] succumbunt, et que sensum omnem et intellectum superant, et tamen post Deum, ut et uerbis sancti Dionysii Areopagite utar, circa Deum uoluuntur, inferioribus se naturis incognite in uerbo Dei facta esse.

24. DISC. Hoc incunctanter et credo, et, quantum illuminor superno lumine, intelligo, audiens sacram Scripturam dicentem: In principio fecit Deus celum et terram; principium appellans unigenitum uerbum, in quo Pater fecit omnia, celi uero terreque uocabulis inuisibilem et uisibilem creaturam significans. Et alibi simpliciter, hoc est uniuersaliter ait: Omnia  in sapientia fecisti; omnia dicens, omnium creaturarum uniuersalitatem in uerbo Dei factam conclusit. MAG. Putasne igitur omnia, que in sapientia Dei facta sunt, uiuere, an uita carere: uel, ut uerius et apertius dicam, utrum omne, quod in Dei sapientia factum est, uita et sapientia est, uiteque et sapientie particeps, necne? Et si uita et sapientia est omne, quod in diuina sapientia factum est [12 1Kb] , utrum temporaliter cepit esse, an semper erat, et non erat quando non erat? Et si ita est, nunquam erit, quando non erit; nam si ex tempore cepit esse, necesse est cum tempore finiri. DISC. Absit a corde fidelium hoc existimare, ut omne, quod in uerbo Dei factum est, uita non sit et uita sapiens et eterna, absque ulla temporali inchoatione, absque  ullo temporali termino. Nam et corpora, omnisque sensibilis creatura, in ipso uita sapiens et eterna est, ita ut ineffabili et incomprehensibili modo, credibili tamen [13 1Kb] , omnis creatura in ipso uiuat et uita sit; et cum extra ipsum nichil sit, de seipso, ueluti extra, creaturas conditas produxit. Nam et intra ipsum et  extra ipsum uniuersam creaturam dicimus esse, ea ratione, ut intra ipsum dicantur cause rerum et rationes propter similitudinem earum et simplicitatem, extra uero ipsum [14 1Kb] effectus earum [15 1Kb] causarum et rationum propter quandam dissimilitudinem; locis enim et temporibus uariantur, generibus et speciebus, proprietatibus et accidentibus discernuntur. Ideoque ueluti extra simplicitatem diuine sapientie dicuntur esse, cum extra ipsam nichil sit, et in ipsa omnia, uniuersalis et simplex uita est. Quid enim in sapientia Dei esset, quod uita careret, aut uita non esset, cum et ipsa uera uita sit, et plusquam uita, et nichil in ipsa, quod aut ipsa non est, aut sui simillimum? Presertim cum Theologus Ioannes dicat: Omnia per ipsum facta sunt, et sine ipso factum est nichil, quod factum est:  in ipso uita erat. MAG. In uerbo igitur, quod est sapientia Dei [16 1Kb] , omnis creatura et est et uiuit, et omne, quod in ipso est, perire non potest. Si enim, quod continet, semper et incommunicabiliter manet et uiuit, imo etiam uita est et uita eterna: omne, quod in eo continetur, necessario et est, et semper manet, et eterna uita est [17 1Kb] . DISC. Hinc dubitare et impium et stultissimum est, cum omnis diuine historie auctoritas, omnesque Theologi perhibeant, omnem creaturam in uerbo Dei [18 1Kb] eternaliter esse. Hinc sanctus Augustinus in decimo sexto capitulo duodecimi libri de Ciuitate Dei euidentissime ac breuiter sententiam protulit de eo, quod Deus non solum omnium creator creaturarum semper fuit, uerum etiam et dominus, et sicut nunquam fuit non creator,  ita nunquam non fuit dominus, disputans. Quapropter, inquit, si Dominus [19 1Kb] Deus semper dominus fuit, semper habuit creaturam suo dominatui seruientem, ueruntamen non de ipso [20 1Kb] genitam, sed ab ipso de nichilo factam, nec ei ceternam. Erat quippe ante illam, quamuis nullo tempore sine illa, non eam spatio transcurrente, sed manente [21 1Kb] perpetuitate precedens. Sed si respondero eis, qui requirunt, quomodo semper [22 1Kb] creator semper dominus fuit, si creatura seruiens non semper fuit, aut [23 1Kb] quomodo creata est, et non potius creatori ceterna est, si semper fuit: uereor, ne facilius iudicer affirmare, quod nescio, quam docere quod scio. Ac si aperte prefatus Pater diceret, minus eternitatem [24 1Kb] creaturarum capacium tarditatem redarguens: Si asseruero, quod firmissime scio,  Deum uidelicet et semper creatorem et dominum creature fuisse, ac per hoc et semper creaturam seruientem substitutam non defuisse; nam si semper seruiens creatura non fuit, sequitur, neque creatorem, neque creature semper dominatorem extitisse; at uero quia et semper creator et dominus  erat, necessario sequitur, semper creaturam seruientem creatam [1 1Kb] substitisse; non enim accidens Creatori omnium est creasse que creauit, sed sola perpetuitate superascendit [2 1Kb] et precellit que creauit: uereor ironice suggillans, ne forte iudicer affirmare, quod nescio, quam docere, quod scio. Incunctanter siquidem intelligo, semper et creaturam et Creatorem eius, et Dominum et seruientem sibi inseparabiliter fuisse; non quod creatura Creatori, uel [3 1Kb] seruiens Domino ceterna sit; Creator siquidem Creaturam, et Dominus seruientem eternitate precedit, non tempore, sed [4 1Kb] ea ratione, qua Creator et Dominus principium creature et seruientis est, Creator autem et Dominus , hoc est carens principio. Creatorem autem nostrum [5 1Kb] et Dominum  dicimus unum et solum Deum, summam uidelicet et sanctam Trinitatem, unam essentiam in tribus substantiis; que dum per se cogitatur, solus in ea Pater creditur; nam et [6 1Kb] Filius et Spiritus sanctus non omnino sunt, dum principium, Patrem dico, habent. Filius namque ab ipso genitus [7 1Kb] est, sanctus uero Spiritus procedens. MAG. Primordiales causas in Deo solummodo creatas fuisse, ac Domino suo seruisse, non autem earum effectus, quibus hunc sensibilem mundum compositum non incongrue credimus, arbitraris, ut opinor. DISC. Non aliter arbitror. Causas etenim rerum semper creatas fuisse, earum uero effectus definitis locorum ac temporum interstitiis in hunc mundum processisse, et adhuc procedere, et processuros esse, opinor.  MAG. Hec opinio neque a fide catholica, neque uera intelligentia recedere existimanda. Quid igitur? Putasne, causas solummodo rerum eternas fuisse, effectus uero earum temporales, ac per hoc solas causas semper mansuras, effectus uero perituros? DISC. Ita semper cogitare solitus eram; sed postquam huius presentis disputationis semitam tecum carpere inchoaui, rationis acumen ac ueluti ineuitabilis rerum consequentia cepit me attrahere, ut non solum causas, uerum etiam earum [8 1Kb] processiones, quas sapientes effectus uocant, perpetualiter permansuras concesserim, eo tamen tenore, ut non ipse processiones in semetipsis, sed in suas causas reuersure permaneant. MAG. De hoc adhuc hesitare te uideo? DISC. Negare non possum. Nam que per me de his  cogitabam, uera ratio nutare [9 1Kb] cogit: incognita uero, que introducere uis, nondum mihi liquide patefacta sunt [10 1Kb] . MAG. Dic, queso, quid pure liquideque perspicis, et de quibus adhuc aut penitus titubas, aut partim intelligere incipis, partim obscuritas atque subtilitas aciem tue mentis effugit. DISC. De causis eternaliter factis, semperque manentibus, et in infinitum permansuris, nequaquam mentis mee  contuitus caliginem patitur: clare siquidem ac sine ulla nebula illud intueor, ea maxime ratione ductus, qua in sapientia Dei [11 1Kb] creatas esse non solum credo, uerum etiam intelligo incunctanter. Nam omne, quod in sapientia Dei creatum subsistit, nullus nisi [12 1Kb] impius uel insipiens semper permansurum dubitarit [13 1Kb] . De effectibus uero, quos processiones causarum sapientes sequens uocasti, iamdudum delibero, utrum, sicut sue cause, permansuri, an cum mundo perituri, ita ut non in causas suas redeant et in eis saluentur, sed in nichilum, de quo facti sunt, redigantur [14 1Kb] , ut penitus ulterius non sint. MAG. Effectus nunc causarum dicimus totum mundum sensibilem cum omnibus suis partibus, quibus constat. Nam de mundo intelligibili indubitabilis sententia est, quod  nunquam periturus, quoniam in illo nichil est corruptioni obnoxium; ipse siquidem semper subsistit, quemadmodum et cause, quarum effectus est, celestes dico essentias, quamuis beatus Dionysius Areopagita asserat [15 1Kb] , quasdam angelicas uirtutes in altiorem diuine theorie gradum [16 1Kb] , quam nunc sunt, ascensuras, dum Deus omnia in omnibus fuerit.

25. DISC. De effectibus causarum inuisibilium, de inuisibili [17 1Kb] dico mundo, adhuc titubo, deliberans, qua ratione dicitur, quod periturus sit et permansurus; hec enim sibi inuicem pugnare uidentur, perire dico et permanere. Quomodo enim perit, quod permanet, uel permanet quod perit? MAG. Num paulo superius confessus es, quod ea ratione maxime introductus fueras, ut nullo modo dubitares de eternitate  causarum, quoniam in uerbo Dei facte sunt; non enim potest perire omne, quod semper uiuens uerbum continet, et in quo omnia semper [18 1Kb] uita sunt, nulli corruptioni et defectui subiecta. DISC. Ad hoc sane productus sum, in tantum, ut prius dicam, me penitus non esse, quam illud ignorare posse, audiens Apostolum dicentem: In quo uiuimus, et mouemur et sumus. Si enim in ipso non sum, omnino non sum: et si hoc ignoro, in [19 1Kb] insipientie et ignorantie interitu perditus sum. MAG. Dic igitur, num Dei uerbum, in quo cause omnium eternaliter subsistunt, uenit in causarum effectus, hoc est, in hunc mundum sensibilem, necne. DISC. Quisquis hoc negauerit, omnino uera [20 1Kb] religione, qua unus Deus colitur, et incarnatio uerbi Dei [21 1Kb] predicatur, alienus  est. Ait enim Theologia: Et uerbum caro factum est, hoc est, uerbum homo factum est; carnem pro toto homine posuit, eo modo loquendi, quo totum a parte significatur. Itemque ipsum uerbum incarnatum de seipso predicans: Exiui, inquit, a Patre, et ueni in mundum, et iterum relinquo mundum, et uado ad Patrem. Ac si aperte diceret: Ego, qui secundum diuinitatem equalis sum Patri, unius eiusdemque  essentie, cuius et ipse est, existens, exiui ab illo, hoc est exinaniui meipsum, formam serui accipiens, caro uidelicet factus sum, totamque humanam naturam accepi, et iterum relinquo mundum et uado ad Patrem, hoc est, seruilem formam, totamque humanam naturam, corpus uidelicet et animam et intellectum, et uniuersaliter omne, quod ex ipsa creatura, que constat ex uisibili et intelligibili existentia, sumpsi, ultra omnem mundum in Deitatem meam conuertens, salua naturarum, ex quibus subsisto, ratione manente, super omnia, que sunt et que non sunt, exalto [1 1Kb] . Exiuit igitur a Patre, et uenit in mundum, humanam uidelicet naturam accepit, in qua totus mundus subsistit; nichil enim in mundo est, quod non in humana natura comprehendatur:  et iterum reliquit mundum, et iuit ad Patrem, hoc est, humanam quam acceperat naturam super omnia uisibilia et inuisibilia, super omnes uirtutes celestes, super omne quod dicitur et intelligitur, sue Deitati, que Patri equalis est [2 1Kb] , adunans sublimauit. Quanquam enim totam humanam naturam, quam totam accepit, totam in seipso et in toto humano genere totam saluauit, quosdam quidem in pristinum nature statum restituens, quosdam uero per excellentiam ultra naturam deificans: in nullo tamen nisi in ipso solo humanitas Deitati in unitatem substantie adunata est, et in ipsam Deitatem mutata omnia transcendit. Hoc enim proprium caput Ecclesie sibi ipsi reseruauit, ut non solum eius humanitas particeps Deitatis, uerum etiam ipsa Deitas, postquam  ascendit ad Patrem, fieret; in quam altitudinem nullus preter ipsum ascendit, nec ascensurus est. Et hoc est, quod alibi aperte de seipso dicit: Nemo ascendit in celum, nisi qui de celo descendit, filius hominis, qui est in celo. Ac si manifeste diceret: nemo ascendit in Patrem, nisi qui ex Patre descendit, et dum a Patre descendit, Patrem non deseruit; qui semper in Patre est, quoniam Pater in illo inseparabiliter, et ille in Patre semper est: Ego enim, ait, et Pater unum sumus. In quam unitatem solus ille suam humanitatem subuexit, ceteros autem, quos deificat, sola participatione sue Deitatis [3 1Kb] unumquemque secundum altitudinem proprie contemplationis post [4 1Kb] se constituit, ordinans in seipso, ueluti in quadam domo [5 1Kb] , omnes, quos conformes  sibi [6 1Kb] fieri elegit. Deus itaque Dei uerbum, in quo omnia facta sunt causaliter et subsistunt, secundum suam diuinitatem descendit in causarum, que in ipso subsistunt, effectus, in istum uidelicet sensibilem mundum, humanam accipiens naturam, in qua omnis uisibilis et inuisibilis creatura continetur. DISC. In hoc incunctanter catholica fides consentit. Ipsum namque Dei uerbum homo factum, postquam resurrexit a mortuis, suos discipulos erudiens  dixit: Predicate euangelium omni creature, omnem creaturam appellans hominem. Non enim irrationabilibus animalibus, seu omnibus creaturis sensu carentibus, suum euangelium predicari iussit [7 1Kb] , sed soli homini, in quo omnis natura creata continetur. MAG. Omnis itaque creatura in homine est? DISC. Hoc indubitanter fatendum. MAG. Fateris ergo, uerbum Dei, in quo, et per quod, et ad quod facta sunt omnia, secundum suam diuinitatem in effectus causarum descendisse secundum suam humanitatem? DISC. Firmissime fateor. MAG. Quare descendit? DISC. Dic, queso. MAG. Non aliam ob causam, ut opinor, nisi ut causarum, quas secundum suam diuinitatem eternaliter et incommutabiliter habet, secundum suam humanitatem effectus saluaret, inque  suas causas reuocaret, ut in ipsis ineffabili quadam adunatione, sicuti et ipse cause [8 1Kb] , saluarentur. Ac si aperte diceret: Si Dei sapientia in effectus causarum, que in ea eternaliter uiuunt, non descenderet, causarum ratio periret: pereuntibus enim causarum effectibus nulla causa remaneret, sicut pereuntibus causis nulli remanerent effectus; hec enim relatiuorum ratione simul oriuntur, et simul occidunt, aut simul et semper permanent [9 1Kb] . DISC. Totus itaque mundus in uerbo Dei unigenito, incarnato, inhumanato adhuc specialiter restitutus est, in fine uero mundi generaliter et uniuersaliter in eodem restaurabitur. Quod enim specialiter in seipso [10 1Kb] perfecit, generaliter in omnibus perficiet. Non dico in omnibus hominibus solummodo, sed in omni sensibili  creatura. Ipsum siquidem Dei uerbum, quando accepit humanam naturam, nullam creatam substantiam pretermisit, quam in ea [11 1Kb] non acceperit [12 1Kb] . Accipiens igitur humanam naturam, omnem creaturam accepit. Ac per hoc si humanam naturam, quam accepit, saluauit et restaurauit, omnem profecto creaturam uisibilem et inuisibilem restaurauit. Hinc non incassum credimus et intelligimus, incarnationem uerbi Dei non minus angelis, quam hominibus profuisse; profuit namque hominibus ad suam [13 1Kb] redemptionem sueque nature restaurationem, profuit angelis ad cognitionem. Incomprehensibile quippe erat uerbum omni creature uisibili et inuisibili, hoc est intellectuali et rationali, angelis uidelicet et hominibus, priusquam incarnaretur, quoniam remotum  et secretum super omne, quod est et quod [14 1Kb] non est, super omne, quod dicitur et intelligitur: incarnatum uero quodammodo descendens, mirabili quadam theophania et ineffabili et multiplici sine fine in cognitionem angelice humaneque nature processit, et super omnia incognitum [15 1Kb] ex omnibus naturam, in qua cognosceretur, assumpsit, mundum sensibilem et intelligibilem in seipso incomprehensibili harmonia adunans. Et lux inaccessibilis omni  creature intellectuali et rationali prebuit accessum. Hinc est, quod communiter angelicam hymnologiam uniuersalis Ecclesia in celo et in terra intelligibili et sensibili uoce cantare non desinit: Gloria in excelsis Deo, et in terra pax hominibus bone uoluntatis. Ac per hoc breuiter concludendum, in ipso omnia [1 1Kb] uisibilia et inuisibilia, hoc est sensibilis et intelligibilis mundus, restaurata, inque unitatem ineffabilem reuocata sunt: adhuc in spe, in futuro uero in re: adhuc in fide, in futuro in specie: adhuc in argumento, in futuro in experimento: iam in ipso homine, quem specialiter accepit factum, in futuro in omnibus generaliter perficiendum. Non itaque quis paruipendat, quod Dei uerbum inhumanatum sit, ac ueluti humanam naturam solummodo saluarit [2 1Kb] ,  sed firmissime credat, et purissime intelligat, quod per inhumanationem Filii Dei omnis creatura in celo et in [3 1Kb] terra salua facta est. Omnem uero creaturam dico corpus, et uitalem motum, et sensum, et super hec rationem et intellectum. Extra que putasne preter Deum ullam naturam esse? MAG. Nullam. Totius enim [4 1Kb] creature nulla alia partitio inuenitur. Si enim est, aut intellectus cognitus uel incognitus est, aut ratio, aut sensus, aut uita nutriens augensque corpora, aut corpus ipsum [5 1Kb] erit, et hec omnia uerbum Dei incarnatum accepit. DISC. Quid itaque dicturi sumus? Num irrationabilia animalia, ligna etiam et herbe, omnesque huius mundi partes a summo usque deorsum in uerbo Dei incarnato restaurata sunt [6 1Kb] ? MAG. Miror, cur toties eandem rem  repetis. Nonne uerbum assumens hominem, omnem creaturam uisibilem et inuisibilem accepit, et [7 1Kb] totum, quod in homine accepit, saluum fecit? At [8 1Kb] si omnem creaturam accepit, humanam accipiens naturam, profecto omnem creaturam saluauit, et in eternum saluaturum [9 1Kb] erit. DISC. Corporee igitur moles, localibus spatiis distente, multis diuersisque partibus composite, nec non etiam uisibiles species, quibus moles ipse, ne fluant in unum, continentur, resurrecture sunt in generali hominum [10 1Kb] resurrectione? Ac per hoc si partes ipse in suas moles formasque et species, quibus uisibilis mundus et ornatur et componitur, resurgant, sequitur, quod totus mundus non periturus sit, sed in eundem statum reuersurus. Nam si partes restaurabuntur, cur non et totum [11 1Kb] ?  MAG. uisibilium et sensibilium corporum moles et species resurrecturas non dicimus, sed, ut sepe inter nos conuenerat, in suas causas et rationes, que in homine facte sunt, in resurrectione hominis cum homine et in homine reuersuras, in quibus plus animalia omnia dicenda sunt animalia esse, quam in ipsis effectibus corporeis ac sensibilibus. Ubi enim subsistunt, ibi ueraciter animalia sunt. Similiter de  omnibus sensibilibus, siue celestibus siue terrenis, intelligendum. Omnia siquidem, que locis temporibusque uariantur, corporeisque sensibus succumbunt, non ipse res substantiales uereque existentes, sed ipsarum rerum uere existentium quedam transitorie imagines et resultationes intelligenda sunt. Cuius rationis exemplum est uox eiusque imago, que a Grecis uocatur, seu corpora ipsorumque umbre, que siue in puro aëre formate, siue de aquis, siue de qualicunque re, unde solent resultare, resultant: que cuncta non res, sed false rerum imagines probantur esse. Itaque sicut imagines uocum umbreque corporum per se non subsistunt, quia substantia non sunt: sic corpora ista sensibilia ueluti rerum subsistentium quedam  similitudines sunt, et per se subsistere nesciunt. Nam et humana corpora, que nunc [12 1Kb] localiter distenduntur, incrementis decrementisque uariantur et [13 1Kb] mouentur, species quoque eorum [14 1Kb] , siue generales ille, quas [15 1Kb] omnia corpora humana [16 1Kb] participant, siue speciales, quibus [17 1Kb] singulorum corporum quantitas circumscribitur, in resurrectione futura non erunt [18 1Kb] , sed in spiritualem naturam, que locis temporibusque, propriis quoque speciebus, que ex qualitate et quantitate sumuntur, nescit circumscribi, transituras [19 1Kb] esse naturalis ratio edocet. Hoc autem dicimus non prescribendo sententias eorum, qui aliter de resurrectione corporum omnino disputant. Affirmant enim, humana corpora in ea quantitate et specie, in qua unumquodque cecidit, futura  esse, sexumque eorum, uirilem dico femineumque, permansurum autumant. De quibus postmodum commemorabimus. Quod autem animalia ea ratione, qua diximus, hoc est, in causis suis iterum futura sint [20 1Kb] , ex uerbis sancti Dionysii incunctanter possumus argumentari. Capitulo sexto de diuinis Nominibus de diuina uita disputans: Immortalium, inquit, angelorum uita et immortalitas, et imperdibile ipsum angelice semper motionis, ex ipsa, diuina uidelicet uita, et per ipsam est et subsistit; idcirco et uiuentes semper et immortales dicuntur, et non immortales iterum, quia non a seipsis habent immortaliter esse et eternaliter uiuere, sed ex uiuifica et totius uite factrice et continuatrice causa. Et sicut in onte [21 5Kb] dicimus, hoc est de essentia tractantes; enim a Grecis  essentia dicitur diuina [22 1Kb] , ut [23 1Kb] et , quia et eiusdem esse est causalis, sic et ibi iterum, in uita uidelicet, quia et per seipsam uita est diuina uita, uitalis et substantialis, et omnis uita, et uitalis motus ex uita ipsa, que est super omnem uitam et omne principium totius uite. Ex ipsa et anime imperdibile habent [24 1Kb] , et animalia omnia et germina secundum nouissimam consonantiam anime habent uiuere. Qua ablata, tam [25 1Kb]  generali uidelicet uita quam speciali et singulari [1 1Kb] , iuxta eloquium deficit uita omnis ad terram, et deficientia ad participandum eam infirmitatem, iterum conuersa, iterum animalia fiunt. In quibus uerbis prefati theologi non resurrectionem animalium irrationabilium, seu rerum sensu carentium restitutionem [2 1Kb] in pristinas species quantitatesque, quibus mundus iste impletur, futuram intelligimus, sed in causas suas, ex quibus procedunt, et in quibus subsistunt, reditum esse futurum. Non enim dixit, diuinam uitam angelice solummodo et humane, hoc est, intellectualis et rationalis uite causam esse, sed uniuersaliter omnis uite. Omnis autem uita aut rationalis est, ut in superioribus libris copiose disputatum [3 1Kb] , aut irrationalis, aut nutritiua corporum  et auctiua [4 1Kb] , hoc est aut angelica, aut humana, aut animalis, aut sensu carentium, ut sunt ligna et herbe ceteraque similia, in quibus uitalis solummodo motus operatur. Ac per hoc non de sola humana uita, sed de omnibus predictis uite speciebus, nec de corporibus solummodo humanis, sed de omnibus que spiritus uite uegetat, diuinum pronuntiat eloquium: Auferes spiritum eorum, et deficient, et in puluerem suum reuertentur. Nulla enim uita, seu rationalis, seu animalis, seu nutritiua, diu, ut non [5 1Kb] dicam semper, corruptibilia et mortalia corpora uiuificare et administrare potest; ideoque deserit, eaque [6 1Kb] deserente deficient [7 1Kb] corpora, et in puluerem suum reuertentur. Et hoc est quod ait: Et deficient [8 1Kb] , id est animalia et germina ad participandum  eam infirmitatem [9 1Kb] ; non enim semper participare uitam possunt, propter corruptibilium terrenorumque corporum infirmitatem et fragilitatem. Naturalis autem operatio uite in corporibus, siue ea regendo siue deserendo, ad Creatorem omnium refertur. Propterea dicit: Auferes spiritum eorum, non quod Deus auferat spiritum ullius corporis, sed quod sinat [10 1Kb] spiritus corruptilibus corporibus grauatos [11 1Kb] ab eis deficere ad tempus, in eandem incorruptibilitatem et spiritualitatem conuersa [12 1Kb] iterum naturali motu reuersuris. Quod enim eis congenitum est in hunc mundum, non possunt semper deserere, sed quandoque finito mundo recipient, dum in causis, quod regit [13 1Kb] et quod regitur [14 1Kb] , mirabili quadam [15 1Kb] harmonia unum inseparabile futurum sit.  Ideoque ait: Emitte spiritum tuum, et creabuntur. Ac si diceret: spiritum uitalem, quem fecisti, emitte, hoc est, emitti et redire in corpora, que temporaliter deseruit, naturali appetitu uolentem redire permitte. Et renouabis faciem terre, hoc est, adunatis inseparabiliter corporibus suis uitalibus speciebus, restaurabis integritatem nature, que terre uocabulo  [16 1Kb] mystice significatur. Quod si cuipiam incredibile uidetur et contra naturalem rationem, irrationabilia sensuque carentia in humanam transire naturam, primum intentus conspicetur, quod inferiores humane nature partes, sensum dico corporeum et nutritiuam uitam ipsumque corpus, irrationabilium sensuque carentium nec non et [17 1Kb] terrenorum corporum conditionibus simillime sunt. At si ita est, quid mirum aut incredibile [18 1Kb] , si similia transeant in sui similia, ut ex multis similibus unum quiddam sibi simile efficiatur, ita tamen inferiora similia [19 1Kb] in superiora, quorum similitudines sunt, transeant. Non enim naturalis ratio sibit superiora in inferiora mutari, inferiora uero superiora naturaliter appetunt eisque uolunt [20 1Kb] adunari. Perspiciat  quoque passiones irrationabilis creature, quas post [21 1Kb] casum hominis a dignitate diuine imaginis insertas sibi pena quadam peccati humana natura attraxerat, quasque [22 1Kb] insitas naturaliter ante lapsum non habebat, moueri posse in his, qui perfecti sunt, in uirtutes naturales. Passiones autem dico uoluptatem et tristitiam, concupiscentiam atque timorem, et que ex his nascuntur, quas in uirtutes posse mutari dubium non est. uerbi gratia, concupiscentia quidem intellectualis diuinorum appetitus desiderantium operatur motum; uoluptas uero innocuam nutritiue animi operationis letitiam; timor quoque future in delictis prouidam ultionis curam; item tristitia correctricem in presenti malorum penitentiam. Si ergo passiones, quas rationabilis natura  ex irrationabili in seipsam deduxerat, in naturales anime possunt mutari uirtutes, cur incredibile sit, ipsam irrationabilitatem in altitudinem rationabilitatis transmutari? Nam et superbia, que ueluti caput totius malitie perhibetur, in amorem celestis excellentie, et in despectum terrene infirmitatis in bonis hominibus uertitur, dicente Apostolo: Que sursum sunt sapite, non [23 1Kb] que super terram. Breuiterque dicendum, nullum uitium esse, quod in sapientibus, diuina gratia in eis [24 1Kb] operante, mutari in uirtutem non possit. Ac sic de malitia solet fieri bonitas, de bonitate autem nequaquam malitia. uirtus siquidem bonitatis contrarium sui in seipsam consumit [25 1Kb] . Malitie uero dedecus bonitatis pulchritudinem decolorare impossibile est. Si itaque uitia  in uirtutes, cum sibi inuicem contraria sint, moueri non negamus: cur naturas inferiores in naturas superiores, dum sibi nullo modo aduersantur, mirabili quadam adunatione transfundi negauerimus? Satis de his dictum [26 1Kb] DISC. Satis plane.

26. MAG. Quoniam uero de eo, quod resurrectio corporum naturali uirtute, diuina gratia cooperante,  per Saluatoris mundi inhumanationem futura sit, beati Epiphanii testimonium introduximus, necessarium arbitror, magni [1 1Kb] quoque theologi Gregorii sententiam de eadem ratione introducamus. DISC. Necessarium. Nam et sic promissum, [2 1Kb] et quod in ore duorum idoneorum testium constituitur, inconcussum esse uidetur. MAG. uicesimo itaque et secundo [3 1Kb] capitulo sermonis de Imagine disputans, quod resurrectio non tantum ex predicatione Scripture, quantum ex ipsa rerum necessitate speratur: Sed non sic est, inquit, fortis [4 1Kb] malitia, ut bonitatis uincat uirtutem: neque enim melius neque singularius, hoc est simplicius, nostre nature inconsultum, insipientiam dico, quam Dei sapientia. Non enim possibile est, conuersibile atque mutabile potentius esse atque singularius,  quam quod semper similiter se habet, atque in bono fixum est [5 1Kb] . Nam [6 1Kb] diuinum quidem consilium semper et [7 1Kb] immutabile ubique [8 1Kb] se [9 1Kb] habet: conuersibile autem nostre nature non in malo fixum manet. Quod enim semper omnino mouetur, si quidem ad bonum processionem habuerit, propter eximietatem rei perquirende nunquam desinet ab ipso, qui sursum est, meatu. Non enim inueniet terminum quesiti, qui [10 1Kb] nanciscentis stabilitabit unquam motum. Sin [11 1Kb] ad id, quod contrarium est, motum [12 1Kb] susceperit, ubi [13 1Kb] cursum malitie peregerit, et in sublimissimam mali mensuram peruenerit: tunc quod semper impetu mouetur, nullum ex natura statum inueniens, cum [14 1Kb] spatium, quod in malitia est, transcursum fuerit, secundum necessitatem ad [15 1Kb] bonum conuertit motum. Nam dum malitia in infinitum non progreditur [16 1Kb] ,  sed necessariis finibus comprehenditur, consequenter boni successio finem malitie excipiet. Ac sic, ut dictum est, semper-mobile nostre nature ultimo recurret in bonam uiam [17 1Kb] , dum ex memoria priorum infelicitatum castigatur, ne in equales recidat [18 1Kb] . Rursus igitur erit [19 1Kb] nobis cursus in bonis, eo quod finibus necessariis malitie natura circumterminatur. Ut enim superiorum periti [20 1Kb] luminis quidem omnem mundum plenum esse dicunt, tenebras uero oppositione terreni corporis obumbrationem fieri, quum quidem a solis radiis a tergo secundum formam rotundi corporis umbra instar coni claudatur [21 1Kb] ; sol enim multipliciter magnitudine terram superans, illamque  radiis undique complectens, in summitate coni commissuras luminis connectit; itaque secundum hypothesin sin fieret alicui uirtus transgrediendi mensuram, in quam extenditur umbra [22 1Kb] , omnino in lumine esset, a tenebris illesus: sic arbitror oportere etiam de nobis cogitare [23 1Kb] , quia transeuntes malitie terminum, cum in summitate umbre peccati fuerimus, iterum in lumine conuersabimur, secundum infinitam multiplicationem, quantum ad malitie mensuram, bonorum natura abundante. Iterum ergo paradisus, iterum omne illud lignum, quod etiam uite est lignum, iterum imaginis gratia et principii dignitas. Animaduerte, quam clare et rationabiliter et indubitanter astruit: primum quidem malitiam non posse esse perpetuam, sed ex necessitate rerum  ad certum terminum peruenturam, et quandoque [24 1Kb] desituram [25 1Kb] . Si enim diuina bonitas, que semper non solum in bonis, uerum etiam in malis bene operatur, eterna et infinita est [26 1Kb] , contrarium eius necessario non erit eternum et infinitum; alioquin non erit contrarium, nec ex diuersa [27 1Kb] parte oppositum. Aeterna siquidem, quamuis qualitate discrepant, sola eternitatis equalitate sibimet conueniunt. Diuina namque pietas atque seueritas qualitate dissonant, dum una delicta punit, altera indulget: ambe tamen eterne sunt. Diuine autem bonitati malitia omnino opponitur. Malitia itaque consummationem accipiet, et in nulla natura remanebit, quoniam in omnibus bonitas diuina et operabitur et apparebit. Ac per hoc naturam nostram  non esse in malo fixam, nec futuram esse semper malitia detentam, sed ad bonum finito omni malo reuersuram, prefatus auctor asserit. Sicut enim umbra terre, quam noctem appellant, in aëris et etheris spatia per infinitum non porrigitur, sed intra centum uiginti [28 1Kb] sex millia stadiorum, ut physici perhibent, coartantibus eam undique solaribus radiis circa terram diffusis, instar coni acuminatur, ita ut penitus deficiat: sic malitia, que ueluti quedam umbra delictorum nostrorum nostram occupat naturam, abundantia superne eterneque [29 1Kb] bonitatis coartabitur, et omnino abolebitur, dum irrationabiles humane anime motus ad rationabiles ueritatis affectus conuertentur [a 1Kb] . Deinde nostram  naturam semper moueri, quod etiam fere omnes diuini philosophi approbant, incunctanter asserit, et nichil aliud appetit, nisi summum bonum, a quo ueluti principio incipit moueri, et ad quod ueluti finem [1 1Kb] motum suum accelerat. Tota siquidem rationalis creatura, que proprie in hominibus intelligitur subsistere [2 1Kb] , etiam in delictis suis peruersisque anfractibus Deum [3 1Kb] suum, a quo est, et ad quem contemplandum condita est, semper querit. Rationabilis quippe natura nunquam malum appetit, in multis tamen fallitur et decipitur, falsa pro ueris approbans, quod proprium est erroris, et non rectam uiam ingredientis [4 1Kb] ad summum bonum, quod semper querit. Peruersus autem ipse motus uocabulo malitie non incongrue appellatur. Malitia  namque est anime intellectualis naturalium bonorum obliuio, et ad finem insitarum nature uirtutum operationis defectus, naturaliumque potentiarum per fallentem iudicationem in aliud preter finem irrationabilis motus. Finem uero dico eorum, que sunt, causam, quam naturaliter appetunt omnia. Proinde ipso irrationabili motu, qui totius mali et malitie et [5 1Kb] causa et plenitudo est, bonitatis amplitudine circumscripto penitusque terminato, rationabiliter secundum insitas sibi naturales uirtutes humana natura mouebitur, sursum uersus erecta, causam suam semper appetens, et in paradisum, delicias dico uirtutum, quas naturaliter sibi insitas [6 1Kb] peccando perdiderat, rediens, escamque ligni uite, Dei uidelicet uerbi contemplationem, ardenter desiderans,  diuineque imaginis, ad quam facta est, dignitatem recipere festinans. Sed quoniam [7 1Kb] , quod querit et appetit, dum recte mouetur uel non recte, infinitum est, omnique creature incomprehensibile, necessarieque [8 1Kb] semper queritur, ac per hoc [9 1Kb] semper mouetur: semper querit, mirabilique pacto [10 1Kb] quodammodo inuenit, quod querit [11 1Kb] , et non inuenit, quia inuenire non potest. Inuenit autem per theophanias, per nature uero diuine per seipsam contemplationem non inuenit. Theophanias autem dico uisibilium et inuisibilium species, quarum ordine et pulchritudine cognoscitur Deus esse [12 1Kb] , et inuenitur non quid est, sed quia solummodo est, quoniam ipsa Dei natura nec dicitur nec intelligitur; superat namque omnem intellectum lux inaccessibilis.  Et hoc est quod Psalmista dicit: Querite Dominum et confirmamini; querite faciem eius semper. Et hec est spiritualis illa uia, que in infinitum tendit, quam pure perfecteque anime ingrediuntur, Deum suum querentes. Nam et uirtutes celestes Deum suum semper querunt, in quem semper prospicere concupiscunt. Ipsa est caligo, de  qua Dionysius Areopagita Dorotheo scribens ait: Diuina caligo est inaccessibile lumen [13 1Kb] , in quo habitare Deus dicitur; dum inuisibilis existit [14 1Kb] propter supereminentem claritatem, et inaccessibilem superexcellentiam [15 1Kb] superessentialis luminum manationis [16 1Kb] , in hoc fit omnis Deum scire et uidere dignus, dum ipse non uidet, nec cognoscit uere lumen, in quo super uisionem et cognitionem factus est, hoc solum sciens, eum in omnibus sensibilibus et intelligibilibus esse, et prophetice dicens: Mirabilis facta est scientia tua ex me, confortata est, et non potero ad eam. Quemadmodum etiam diuinus Paulus Deum cognouisse dicitur, cognoscens illum super omnem intelligentiam et cognitionem existentem; propter quod et inuestigabiles esse uias eius ait, et inscrutabilia iudicia  eius, et inenarrabiles donationes eius, et pacem eius superantem omnem intellectum, sic inueniens eum super omnia, et hoc super intelligentiam cognoscens, quia supra omnia est, omnium causalis existens. Idem in epistola ad Gaium monachum: Tenebre quidem, inquit [17 1Kb] , obscure sunt in lumine, et magis in multo lumine. Ignorantiam occultant scientie, et magis multe scientie. Hec enim [18 1Kb] supereminenter, sed non secundum priuationem accipiens, approba [19 1Kb] super uere, quia latet---etiam qui habent incomprehensibile lumen, nesciunt quid sit quod habent, testante Euangelista: Et lux in tenebris lucet, et tenebre eam non comprehenderunt; ideoque diuinum lumen tenebrarum uocabulo, quoniam incomprehensibile est, uocitatur; similiter et gnostica uirtus contemplantium  illud, quoniam ab eo repercutitur, tenebrarum nomine frequens appellatur, quia habentes lumen et rerum scientiam latet---secundum Dominum ignorantia; et superposite ipsius tenebre uelantur ab omni lumine, et abscondunt omnem scientiam. Et si quis uidens Dominum intellexit quod uidit, non ipsum contemplatus est, sed quid eorum ab ipso existentium et cognitorum; ipse autem super animum et super essentiam collocatus, uniuersaliter non cognoscitur, neque uidetur, sed est superessentialiter et super animum cognoscitur. Et ipsa secundum quod melius est perfectissima ignorantia, scientia est eius super omnia cognita. Neque hoc euangelista pretermisit dicens: Deum nemo uidit unquam. Et ut ait Ambrosius:  Sicut nunquam uisibilis fuit, ita nunquam uisibilis erit. Et quod [20 1Kb] ipsa ueritas dicit: Nemo nouit Patrem nisi Filius, neque Filium nisi Pater. Sed utrum Dei uerbi humanitas, sicut et eius diuinitas, incomprehensibilis est omni creature, omnemque superat intellectum, postquam in deitatem uerbi assumpta est, unaque cum ipsa substantia facta absque ulla confusione utriusque nature diuine  scilicet atque [1 1Kb] humane, ex quibus unus Christus Dominus noster atque Saluator constare creditur et intelligitur ab his, qui orthodoxe fidei participes sunt, an intra terminos uniuersitatis condite rationabili et intelligibili nature cognoscibilis circumscribitur, hoc est, intra numeros qui cognosci possunt detinetur, unusquisque [2 1Kb] prout uult suam sententiam proferat. Ego autem incunctanter uestigia eorum sequor, qui non temere predicant humanitatem Domini nostri Iesu Christi sue diuinitati unitam, ita ut unum, salua naturarum ratione, in ipsa et cum ipsa sit, quoniam una substantia est, et ut usitatius dicam, una persona humanitas Christi et diuinitas. Et quemadmodum diuinitas eius omnem superat intellectum, ita et humanitas, que super  uniuersalitatem uisibilis et intelligibilis creature, super omnia loca et tempora, super omnem circumscriptionem et definitionem, super omnes celos, super omnes uirtutes et potestates, super omne, quod dicitur et intelligitur, super omne, quod post Deum est, exaltata est et superessentialis facta, est omni creature incomprehensibilis et ininuestigabilis. Et hoc in superiori huius operis textu docuimus.

27. DISC. De exaltatione incarnati uerbi cum carne, quam de uirgine accepit, totoque homine copulato sibi in unitatem substantie super omnia superessentialiter, et a te copiose suasum, et a sanctis Patribus est roboratum. Sed utrum tota natura humana, quam solam partim in electis liberandam putaueram, partim semper [3 1Kb] in reprobis eterno  igne torquendam detineri, solutis ipsius malitie retinaculis penitusque disruptis, ut superior docet ratio, ascensura est, quo primitie ipsius, humanitatem Christi dico, ascendit [4 1Kb] , iam dubius delibero, quoniam inter se multa in hac questione colluctantur. Si enim tota illuc ascensura est, et, ut apertius dicam, reditura in eum, quem peccando deseruit; si eam totam redimendo suscepit: quid dicturi sumus? Nonne consequens erit, nullam eternam mortem miserie, nullam impiorum penam remansuram? Quid enim in eis torquebitur, postquam tota natura, cuius et [5 1Kb] boni et mali participes sunt, non solum omni morte atque malitia liberabitur, uerum etiam in ipsum Deum reuertetur? Ubi ergo [6 1Kb] estus ille flammarum ignis eterni, in quem seueritas  iustissimi iudicis malos missura est, dicens [7 1Kb] : Ite, maledicti, in ignem eternum, qui preparatus est diabolo et angelis eius? Ubi erit supplicium eternum, in quod ituri sunt impii, si nulla pars humane nature remanserit, que eterno supplicio obnoxia sit? Finita namque omni malitia, quis malus remanebit? Omnis enim malus malitia malus est, ac per hoc pereunte malitia peribit etiam et malus. Deficiente quippe causa necessarium est effectum sui  deficere. Eadem est ratio [8 1Kb] de morte et uita. Si enim omnino [9 1Kb] absorbebitur mors a uita, quemadmodum a bonitate malitia et a beatitudine miseria: quis a morte et miseria torquebitur, quando extra uitam et beatitudinem nemo residebit? Si uero quis asseruerit, partem humane nature in Deum redituram, partem in penis semper mansuram: quanta incommoda, uereque rationi reluctantia assertionem eius consequentur? Cogetur siquidem fateri, Deum [10 1Kb] uerbum non totam humanam naturam, sed partem eius sumpsisse, ac per hoc neque totum humanum genus saluare uoluisse, nec saluasse; quod absurdum credere. uera item ratio puraque rerum speculatio eum deridebit simplicitatem humane nature in partes [11 1Kb] diuidentem, ac ueluti ex multis dissimilibus  uel similibus compositam esse docentem, cum sit una, et simplex, omnique compositione et dissimilitudine et multiplicitate partium libera: alioquin non iam ad imaginem Dei facta est, sed ad mortalium et corruptibilium corporum multiformem uarietatem, quod existimare et stultissimum est, et turpissimum, et omnino a [12 1Kb] ueritate alienum. Porro si humana natura imago et similitudo Dei est, profecto et tota per totum in se [13 1Kb] ipsa est, et tota in singulis eam participantibus, nullam in seipsa uel in aliquo sue uniformiter simplicitatis diuisionem uel partitionem, seu possibilitate diuidendi uel partiendi, seu actu et opere recipiens. Si enim una et indiuidua Diuinitas est, ad cuius imaginem humanitas facta est, necessario et ipsa una et indiuidua est, et omnes homines, nemine  excepto, in ea unum sunt. At si quis humanitatis simplicitatem et impartibilitatem me dixisse nulla prerogatiua [14 1Kb] sacrorum Patrum auctoritate adiutum [15 1Kb] existimet, audiat beatum Origenem in libro tertio in Epistolam [16 1Kb] ad Romanos: Ego dixi: Dii estis et filii Excelsi, et addidit: Omnes. Que adiectio omne simul sub hoc titulo humanum connexuit genus. Denique in consequentibus dicit: uos autem ut homines moriemini. Unde et illud, quod scriptum est: Et recogitauit Deus quia fecit hominem super terram, et penituit in corde suo, et dixit Deus: Deleam hominem, quem feci, a facie terre, non solum pro excidio diluuii dictum puto, sed aliquid ex hoc etiam sub mysterio de futuris predictum, ut eo modo sentiatur, quod dictum est: Deleam hominem, quod [17 1Kb] et  per prophetam dicit Deus [18 1Kb] : Ecce enim deleo sicut nubem iniquitates tuas [19 1Kb] , ut uideatur delens eum secundum hoc, quod homo est, post hec facere eum Deum, tunc, cum erit Deus omnia in omnibus. Magnum quoque theologum Gregorium in decimo septimo capitulo sermonis de Imagine disputantem de humanitate legat, ubi ait: Quid est, quod de his cogitamus? Sermo, qui dicit: Fecit Deus hominem, infinita significatione omnem humanitatem ostendit.  Non enim nunc connominatur creature Adam, sicut in sequentibus historia dicit, sed nomen creato homini non aliud quoddam uniuersaliter est. Non igitur uniuersali [1 1Kb] nature uocatione tale aliquid suspicari introducimur [2 1Kb] , quia in diuina prescientia [3 1Kb] et uirtute omnis humanitas in prima constitutione comprehensa est. Oportet enim nil Deo infinitum in his, que ab eo facta sunt, estimare, sed uniuscuiusque eorum, que sunt, finis et mensura circumponderans factoris sapientia est. Quemadmodum igitur aliquis homo corporis quantitate coartatur, et mensura sibi substantie magnitudo est, que in superficie corporis perficitur: sic arbitror ueluti in uno corpore totam humanitatis plenitudinem pro gnostica uirtute a Deo omnium comprehensam fuisse. Et [4 1Kb] hoc docet sermo qui dicit:  Quia fecit Deus hominem, secundum imaginem Dei fecit eum. Non enim in parte nature imago, neque in quodam eorum, que secundum ipsam considerantur, gratia [5 1Kb] est, sed in totum genus equaliter talis peruenit uirtus. Signum uero est omnibus similiter animus collocatus [6 1Kb] , dum omnes intelligendi et consiliandi uirtutem habeant, et alia omnia, ex quibus diuina natura in eo, quod secundum ipsam factum est, imaginatur. Similiter se [7 1Kb] habet et ipse in prima mundi [8 1Kb] constitutione ostensus homo, et post uniuersitatis consummationem futurus, equaliter in seipsis diuinam ferunt imaginem [9 1Kb] . Propterea unus homo nominatum est omne genus humanum, [10 1Kb] quia in uirtute Dei nichil preterit, nichil instat, sed et quod spectatur, equaliter presenti comprehensiua uniuersitatis operatione [11 1Kb] continetur. Omnis  itaque natura humana [12 1Kb] que a primis usque ad [13 1Kb] nouissima peruenit, una quedam uere existentis imago est; ipsa uero in masculum et feminam generis differentia nouissime constitutioni formationis adiecta est. Proinde si Dei [14 1Kb] uerbum humanitatem accepit, non partem eius, que nulla est, sed uniuersaliter totam accepit. Et si totam accepit, totam profecto in seipso restituit, quoniam in ipso restaurata sunt omnia, et nichil humanitatis, quam totam accepit, perpetuis penis insolubilibusque malitie, quam tormentorum calamitas sequitur, nexibus obnoxium reliquit; in nullo enim damnat Deus, quod fecit, sed quod non fecit, punit. Nam et preuaricantium angelorum naturam non punit, nec puniturus est; illorum uero malitiam et impietatem nociuamque potentiam, quemadmodum  et malorum hominum eis adherentium, extinguet, et fortassis illorum erit eterna damnatio sue malitie impietatisque uniuersalis abolitio. Inter hec itaque sibi inuicem repugnantia, ueluti inter estuantis oceani fluctus cautesque, quas allidunt, afflictus longa et inextricabili deliberatione fatigatus conuoluor, nullamque uiam euadendi reperio. Si enim, ut breuiter colligam, que late superius dicta sunt, totam humanitatem uerbo Dei [15 1Kb] assumptam, ac per hoc  in ipso saluandam naturali resurrectionis uirtute cooperatrice, que nullam naturam perire sinit, neque perpetuo puniri dixero: quid erit, quod eterne damnationi attribuatur? Diuineque Scripture auctoritati resistere uidebor, que incunctanter diabolo, omnibusque eius membris, eterna tormenta minatur esse futura. Si autem neque totam humanitatem a Christo assumptam atque saluandam, neque naturali resurrectionis uirtute totam liberandam, sed ex parte in diuine imaginis dignitatem redituram, ex parte in eterna calamitate captiuam remansuram docuero: nonne confestim uera ratio diuinaque simul auctoritas me redarguet? Ratio quippe euidentissime docet, nil summe [16 1Kb] bonitati uiteque ac [17 1Kb] beatitudini ex diametro contrarium perpetuo esse  posse. Bonitas enim circumscribit malitiam, penitusque consumit, similiter uita mortem, beatitudo miseriam, uirtus uitia, uitiorumque [18 1Kb] causas, ceteraque id genus. Diuina auctoritas clamat: Ero mors tua, o mors, et morsus tuus, o inferne. Item: Nouissimus inimicus destruetur mors, hoc est diabolus auctor mortis, uel certe ipsa mors. Huius nomen apud Grecos est ; ita quidem scriptum est , inimicus . In uisionibus quoque Daniel prophete angelus inquit: Septuaginta hebdomades abbreuiate sunt super populum tuum et super urbem sanctam tuam, ut consumetur preuaricatio et finem accipiat peccatum, et deleatur iniquitas, et ad ducatur iustitia sempiterna. Mystico uidelicet septuaginta hebdomadum numero abbreuiatarum totum tempus a primo aduentu  Saluatoris usque ad secundum significans. Septenario siquidem numero cursus huius uite, septenis dierum reuolutionibus conuolutus insinuatur. Qui cursus abbreuiatus dicitur. Omnia namque tempora in comparatione eternitatis breuia sunt. In hac itaque [19 1Kb] acie, inter hec tela ueluti ex utroque latere confixus, ignorans, quo tendam, et quid potius sequar, anxius consisto. Non enim leuis consideratio est, unum e duobus eligere: aut eternas penas impiorum angelorum et hominum destruere, aut diuinam bonitatem et beatitudinem, absorpta omni malitia miseriaque, non ubique in omni creatura regnaturam. MAG. Patiens esto; aderit lux mentium, que illuminat abscondita tenebrarum, obstrusa [20 1Kb] aperit, incognita reuelat, fugitiua reuocat,  incircumscripta circumscribit, indefinita definit, ambigua ad certam quodammodo sententiam adducit. Ac primum quidem contemplari oportet, quid inter nos confectum, inque inconcussam definitionem peruenit, quid adhuc in fluctuanti deliberatione estuat, quid de cetero querendum sit. DISC. Non aliam naturarum inquisitionem ratio exigit. MAG. Multa definita rationabiliterque reperta in tua deliberatiua theoria perspicio. Sed quoniam adhuc ueluti in ambiguo  posita, ut tu ipse fateris, tibi uidentur, necessarium arbitror, ea repetere, in quibus titubare uideris, ut sedatis animorum fluctibus firmam de his, que inter nos querimus, proferam sententiam, ne diutius amphiboli [1 1Kb] uideamur, nil ad purum discutientes. DISC. Ita fiat. MAG. Diuino animo omnia contineri nullus recte naturas rerum intelligens dubitat. DISC. Hinc dubitare ridiculum, dum omnes sapientes nullo modo in hoc dissentiunt, audientes Apostolum dicentem: Ex ipso et per ipsum et in ipso et ad ipsum sunt omnia. Dionysius Areopagita capitulo septimo de diuinis Nominibus: Omnis, inquit, animi et rationis, et sensus omnis, diuina sapientia et principium et causa et substantia et consummatio et custodia et fons dicitur [2 1Kb] et est. Beatus Ambrosius  in expositione in Lucam introducens apostolum: In Domino, inquit, Iesu omnia condita sunt in celis et in terra, uisibilia et inuisibilia, et ipse est ante omnes, et omnia in ipso constant. Ceterorum Patrum sententias de hoc ponere longum est, et non necessarium. MAG. Si ergo [3 1Kb] in animo diuino subsistunt omnia, nichil extra ipsum conficitur esse. DISC. [4 1Kb] Supra quem uel [5 1Kb] infra uel extra nichil est. MAG. Omnino itaque [6 1Kb] ipse est omnia. DISC. Omnino. Quid enim aliud omnia sunt, nisi eorum in diuino animo scientia, sicut ait in prefato capitulo Dionysius: Diuinus animus omnia continet, omnibus remota scientia, iuxta omnium causam in seipso omnium scientiam preambiens, priusquam angeli fierent, sciens et adducens angelos, et alia omnia ab intus, et ab eo, ut  sic dicam, principio sciens et in essentiam ducens. Et hoc arbitror tradere eloquium, cum ait: sciens omnia ante generationem eorum. Non enim ex existentibus existentia addiscens nouit diuinus animus, sed ex se et in se secundum causam omnium scientiam et cognitionem prefert et ante-coambiuit: non secundum speciem singula contemplans, sed secundum unam cause circumstantiam omnia sciens et continens, sicut et lux secundum causam in seipsa cognitionem tenebrarum preambit, non aliunde uidens tenebras quam a lumine. Semet igitur diuina sapientia cognoscens cognoscit omnia immaterialiter materialia, et non partite partita, et multa uniuersaliter, in se [7 1Kb] ipso uno omnia et cognoscens et adducens. Etenim si secundum unam causam Deus omnibus existentibus esse tradit:  secundum eandem unicam causam sciuit omnia, ut [8 1Kb] ex ipso existentia, et in ipso ante substituta; et non ex existentibus accipiet eorum scientiam, sed et ipsis singulis eorum scientie erit largitor. MAG. Diuinus itaque animus nullum malum nullamque malitiam nouit. Nam si nosset, substantialiter extitissent, neque causa carerent. Iam uero et causa carent, ac per hoc in numero conditarum naturarum essentialiter non sunt, ideoque omnino diuina alienantur notitia. DISC. Aliter intelligi uera non sinit ratio. Diuina namque  scientia causa est existentium, ideoque, quicquid nouit, necesse est in natura rerum fieri. Quod autem in natura rerum non inuenitur, nullo modo in diuina scientia inueniri possibile est. MAG. Deus itaque impios nescit et angelos et homines, omnesque diuine legis preuaricatores. DISC. Illorum substantias omneque, quod in eis fecit, et in ipso subsistit, nouit: quod autem illorum peruersis motibus nature ab ipso substitute accidit, omnino ignorat. Nam quicquid non fecit, sua scientia penitus alienum est. MAG. De diuine nature, omniumque, que in ipsa et per ipsam et ad ipsam et ex ipsa facta sunt, eternitate, et quod ipsa sola uere ac [9 1Kb] singulariter eterna sit, et quod omne eternum participatione eternitatis sit eternum [10 1Kb] , non dubitas, credo. DISC. Quomodo dubitarim, dum talia et  ratio et diuina auctoritas approbat? Si enim unus Deus est causa omnium ac [11 1Kb] finis, sequitur, quod solus singulariter eternus sit, et omne, quod eum participat, solummodo eternum esse. Quid enim eternum esse potest preter ipsum, et quod in ipso et ab ipso factum est? MAG. Malitiam pedissequasque eius, mortem dico et miseriam, diuersorumque delictorum penas arbitrarisne a Deo factas, aut diuine uirtutis participes esse? Nam quod scriptum est: Mors et uita a Domino Deo est, non de illa morte, qua moritur humanitas peccando, penaque peccati subsequente per corruptionem soluitur, arbitror esse dictum, sed de illa, de qua Psalmista dicit: Pretiosa in conspectu Domini mors sanctorum eius, hoc est, pretiosus purgatissimarum animarum in intimam  ueritatis contemplationem, que uere uera beatitudo est et eternitas, transitus. Et hec est mors, qua religiose uiuentes, pie [12 1Kb] casteque Deum suum querentes, adhuc in hac mortali uita constituti moriuntur, in speculo et enigmate, quod querunt, uidentes, in futuro uero in pristinam diuine imaginis dignitatem, ad quam facti sunt, reuersuri, ipsum Deum facie ad faciem, quantum creature comprehensibili et intelligibili fas [13 1Kb] , incomprehensibilem et intelligibilem uniuersalitatis causam, super omnia exaltati, facie ad faciem, hoc est, proxima illi theophania uisuri sunt, sicut ait Apostolus: uidemus nunc per speculum et in enigmate, tunc autem facie ad faciem, faciem appellans comprehensibilem quandam humano intellectui diuine uirtutis, que  a nulla creatura per seipsam perspicitur, apparitionem. Porro si malitia et mors et miseria nature adeo condite repugnans, neque in causa omnium facta, neque eius particeps est, miror, qua ratione deliberas, et hesitas, malitiam mortemque eternorum tormentorum in humanitate, quam totam Dei uerbum in seipso assumptam liberauit, eternaliter permansuram, cum uera ratio doceat, nullum contrarium diuine bonitati uiteque ac beatitudini posse esse ceternum. Diuina siquidem bonitas  consumet malitiam, eterna uita absorbebit [1 1Kb] mortem, beatitudo miseriam. Scriptum est enim: Ero mors tua, o mors, et morsus tuus, o inferne. Nisi forte adhuc ambigis, Dominum Iesum humane nature acceptorem et saluatorem non totam ipsam, sed quantulamcunque partem eius et [2 1Kb] accepisse et saluasse; quod credere superiores rationes refutant. DISC. Iam uideo undique me captum, nullamque rationem reperire, qua possim astruere, malitiam, mortemque, ac miseriam in humanitate, aut in tota, aut in aliqua parte eius, dominaturam, perpetuoque permansuram, quoniam in uerbo Dei, quod eam totam in unitatem [3 1Kb] sue substantie suscepit, uniuersaliter et redempta et liberata est; ac per hoc recte ratiocinationis uirtute superatus cogor fateri, totam  humanitatem in omnibus eam participantibus liberandam, omnibusque malitie uinculis mortisque atque miserie absoluendam, quando in suas causas, que in suo Saluatore subsistunt, reuersura est. Adhuc tamen delibero, securus iam de humanitate factus, utrum uniuersaliter in omni creatura malitia abolebitur, an in sola humanitate. Aestimo namque, diabolicos animos nunquam malitia omnibusque eam consequentibus carituros. Ac per hoc, licet in sola humanitate dono diuine gratie naturalique uirtute cooperatrice malitia penitus aboleatur, in demonum tamen natura sine fine perseueraturam puto, et in ipsis [4 1Kb] diuine bonitati ceterna erit, ideoque non in omni abolebitur natura [5 1Kb] . MAG. Nondum clare perspicis, ut opinor,  Deum nullam creaturam, quam fecit, punire, nec in humana, nec in demonum substantia; sed quod non fecit, in omnibus punit, hoc est irrationabiles peruerse uoluntatis motus. Ac ne de hoc diutius hesites, audi beatum Augustinum in undecimo libro Exemeri sui dicentem, de natura demonum malitiaque disputans: Nonnulli, inquit, eum, diabolum uidelicet, non in hanc malitiam libero arbitrio uoluntatis [6 1Kb] esse deflexum, sed in hac omnino creatum putant, quamuis a Domino Deo summo et uero naturarum omnium creatore; adhibentque testimonium de libro Iob, quoniam ibi scriptum est, cum de illo sermo esset: Hoc est initium figmenti Domini quod fecit, ut illudatur ab angelis eius. Cui sententie congruit, quod in Psalmo scriptum est: Draco hic,  quem finxisti ad illudendum ei, nisi quod hic »quem finxisti« dixit, non autem sicut ibi, »hoc est initium figmenti Domini;« tamquam initio eum ita finxisset, ut malus, ut inuidus, ut seductor, ut omnino diabolus esset, non uoluntate deprauatus, sed ita creatus. Hec opinio quomodo non sit aduersa ei, quod scriptum est: Fecit Deus omnia et ecce [7 1Kb] bona ualde? Ubi inuenitur diabolus non propria uoluntate deprauatus, sed ab ipso Domino Deo factus malus ualde? Quamuis conentur ostendere. Nec [8 1Kb] insulse etiam  uel inerudite asseritur [9 1Kb] , non tantum conditione prima, sed etiam nunc deprauatis tot uoluntatibus, in summa tamen omnia, que creata sunt, id est uniuersam omnino creaturam bonam esse ualde, non quod boni sint in ea mali, sed quod non efficiant malitia sua, ut sub Dei administratoris imperio, uirtute sapientie [10 1Kb] , decus et ordo uniuersitatis aliqua ex parte turpetur siue turbetur [11 1Kb] , cum suis quibusque uoluntatibus etiam malis tribuantur certi et congrui limites potestatum et pondera meritorum, ut etiam cum ipsis conuenienter iusteque ordinatis uniuersitas pulchra sit: tamen quia cuilibet occurrit, et uerum est atque manifestum, iustitie ipsius [12 1Kb] esse contrarium, ut nullo precedente merito hoc ipsum in quoquam [13 1Kb] Deus damnet, quod in eo ipse creauerit [14 1Kb] ,  certaque et euidens damnatio diaboli et angelorum eius ex Euangelio recitatur, ubi se dicturum Dominus prenunciauit [15 1Kb] eis, qui a sinistris sunt: Ite in ignem eternum, qui preparatus est diabolo et angelis eius, nullo modo in eo naturam, quam Deus creauit, sed malam propriam uoluntatem pena ignis eterni plectendam esse credendum est. Demonum autem malitiam non esse perpetuam beatus Ambrosius in expositione in Lucam apertissime docet, dicens: Cepit orare demon, ut intreundi in porcos acciperet facultatem. Et primum clementiam Domini debemus aduertere, quod nullum prius [16 1Kb] ipse condemnat, sed unusquisque sibi auctor est pene. Non mittuntur in porcos demones, sed ipsi petunt, quia celestis luminis claritatem sustinere non poterant,  ut, qui oculos dolent, radium solis ferre non possunt, sed tenebrosa eligunt, ut splendentia derelinquant [17 1Kb] . Fugiunt ergo demones splendorem lucis eterne, et ante tempus debita sibi tormenta formidant, non prediuinantes, que futura sunt, sed que prophetata sunt, recordantes. Dixit enim Zacarias: Et erit in illa die, disperdet Dominus nomina idolorum de terra, et non erit ulterius memoria eorum, et spiritum immundum exuram de terra. Docemur ergo, quod non semper manebunt, nec malitia eorum possit esse perpetua. Nunc igitur illam metuentes penam, aiunt: uenisti perdere nos ante tempus? Sed quia adhuc esse desiderant iam ab hominibus recedentes, propter quos penam sciunt sibi esse subeundam petunt mitti in porcos.  Et ne forte existimes, non solum in diabolo malitiam, uerum etiam substantiam esse perituram---substantiam enim dicit non a Deo factam naturam, sed omnem sue apostasie consequentiam, id est propositum superbie, et inimicam uoluntatem, et immunditiam idololatrie; his enim et similibus ueluti membris subsistit omne, quod diabolus dicitur: potest etiam intelligi de aëreo corpore, quod ei est superadditum [18 1Kb] ---et quod non in omni rationali creatura mors aculeusque eius, peccatum dico,  omnisque malitia interitura sit, sed in parte creature interimentur, in parte permanebunt, audi magnum Origenem, diligentissimum rerum inquisitorem, in tertio libro de consummatione mundi, hoc est de summo bono, ad quod uniuersa rationabilis natura festinat, ut Deus omnia in omnibus sit; non enim alia consummatio mundi est preter Deum omnia in omnibus esse tractantem et dicentem [1 1Kb] . Que sint ergo ista [2 1Kb] omnia, que Deus futurus sit in omnibus, requiramus. Et ego quidem arbitror, quia hoc, quod in omnibus omnia esse dicitur Deus, significet etiam in singulis eum omnia esse. Per singulos autem omnia erit hoc modo, ut, quicquid rationabilis mens, expurgata omni uitiorum fece, atque omni penitus abstersa nube malitie, uel sentire  uel intelligere uel cogitare potest, omnia Deus sit, nec ultra iam aliquid aliud nisi Deum uideat, Deum teneat, omnis motus sui Deus modus et mensura sit; et ita erit omnia Deus. Non enim iam ultra mali bonique discretio, quia nusquam malum. Omnia enim ei Deus est, cui iam non adiacet malum; nec ultra ex arbore sciendi bonum et malum edere concupiscet, qui [3 1Kb] semper in bono est, et cui omnia Deus est. Si ergo [4 1Kb] finis ad principium reparatus, et rerum exitus collatus initiis, restituet illum statum, quem tunc habuit natura rationabilis, cum de ligno sciendi bonum et malum [5 1Kb] edere non egebat, ut amoto omni malitie sensu, et ad sincerum [6 1Kb] purumque deterso, solus, qui est unus, Deus bonus hic ei fiat omnia, et non in paucis aliquibus uel pluribus, sed ut in omnibus  ipse sit omnia, cum nusquam mors, nusquam aculeus mortis, nusquam omnino malum: tunc uere Deus omnia in omnibus erit. uerum istam perfectionem ac beatitudinem rationabilium naturarum ita demum quidam permanere in eo statu, quo supra diximus, putant, id est, ut Deum omnia habeant, et Deus eis sit omnia, si nullatenus eas societas nature corporalis [7 1Kb] amoueat [8 1Kb] . Alioquin estimant, gloriam summe beatitudinis impediri, si materialis substantie interseratur admixtio. De qua re plenius a nobis, que in superioribus occurrere potuerunt, pertractata atque digesta sunt. Nunc uero, quoniam apostolum Paulum mentionem spiritualis corporis fecisse inuenimus, qualiter etiam inde sentiri debeat de hoc, tantummodo, prout  possumus, requiramus. Quantum ergo sensus noster capere potest, qualitatem spiritualis corporis talem quandam esse sentimus, in quo inhabitare [9 1Kb] deceat non solum sanctas quasque perfectasque [10 1Kb] animas, uerum etiam omnem illam creaturam, que liberabitur a seruitute corruptionis. De quo corpore etiam illud Apostolus dixit: Domum habemus, non manufactam, eternam in celis, id est mansionibus beatorum. Ex hoc ergo coniecturam capere possumus,  quante puritatis, quante subtilitatis, quante glorie sit qualitas corporis illius, si comparationem faciamus eius ad ea, que nunc, licet celestia sint et splendidissima corpora, manufacta tamen sunt et uisibilia. De illo [11 1Kb] autem dicitur domus esse non manufacta, sed eterna in celis. Quia ergo, que uidentur, temporalia sunt, que autem non uidentur, eterna sunt, omnibus his corporibus, que siue in terris, siue in celis uidemus, et que uideri possunt, et manufacta sunt, [et eterna facta sunt] [12 1Kb] , et eterna non sunt, multa longe prelatione precellit illud, quod et uisibile non est, nec manufactum est, sed eternum est. Ex qua comparatione coniici potest, quantus decor, quantus splendor, quantusque fulgor sit corporis spiritualis; et uerum esse illud quod dictum est:  Quia oculus non [13 1Kb] uidit, nec auris audiuit, nec in cor hominis [14 1Kb] ascendit, que preparauit Deus his [15 1Kb] qui diligunt eum. Non autem [16 1Kb] dubitandum est, naturam corporis huius nostri uoluntate Dei, qui talem fecit eam, usque ad illam qualitatem [17 1Kb] subtilissimi et purissimi ac splendidissimi corporis posse a Creatore produci, prout rerum status uocauerit, et meritum rationabilis nature poposcerit. Denique cum uarietate et diuersitate mundus indiguit, per diuersas rerum facies speciesque omni famulatu prebuit se materia conditori, utpote Domino et Creatori suo, quo diuersas celestium terrenorumque [de simplicitate et unitate corporum post resurrectionem] [18 1Kb] ex ea duceret formas. Cum uero res ad illud ceperint festinare, ut sint omnes unum, sicut est Pater cum Filio unum,  consequenter intelligi datur, quod, ubi omnes unum sunt, iam diuersitas non erit. Propterea, namque etiam [19 1Kb] nouissimus inimicus diabolus, qui mors appellatur, destrui dicitur, ut neque ultra triste sit aliquid, ubi mors non est, neque diuersum sit, ubi non est inimicus. Destrui sane nouissimus inimicus ita intelligendus est, non ut substantia eius, que a Deo facta est, pereat, sed ut propositum et uoluntas inimica, que non a Deo, sed ab ipso processit, intereat. Destruetur ergo non ut non sit, sed ut inimicus et mors non sit. Nihil enim omnipotenti impossibile est, nec insanabile est aliquid factori suo. Propterea enim fecit omnia, ut essent et ea, que facta sunt, ut essent, nec esse non possent [20 1Kb] . Propter quod immutationem quidem uarietatemque recipient,  ita ut pro meritis uel in meliore, uel in deteriore habeantur statu; substantialem uero interitum ea, que a Deo ad hoc facta sunt, ut essent et permanerent, recipere non possunt. Itaque, quod Ambrosius in ambiguo reliquerat, Origenes declarat. Nam quod ille ait: Docemur, quod non semper demonia manebunt, ne malitia eorum possit esse perpetua, dubium est, quid uelit, utrum substantia demonum simul et eorum malitie periture sint, an solummodo malitia,  qua sola demonia uocantur, manente eorum incorruptibiliter natura. Iste uero indubitanter astruit, quod in ipsis substantia a Deo facta semper permansura, malitia uero peruersa illorum uoluntate reperta in eternum peritura. Talia siquidem nomina demonium [1 1Kb] , Diabolus, nouissimus inimicus, et mors, non sunt nature, sed praue uoluntatis uocabula. Audisti igitur sanctum Augustinum dicentem, quod Deus in diabolo non, quod fecit, sed, quod non fecit, puniturus est [2 1Kb] ; audisti Origenem affirmantem, diaboli substantiam nunquam perituram, sed eius solummodo malitiam. Et ut hoc firmius et [3 1Kb] credas et cognoscas, lege magnum Dionysium Areopagitam in libro de diuinis Nominibus de eo, quod in natura demonum malum non sit, eamque nullo modo corrumpi  uel minui posse disputantem.

28. Sed neque demones, inquit, natura mali. Etenim si natura mali [hoc dicit, quia demones ex bono creati sunt, et naturaliter subsistunt, et conuersi a bono sunt deserentes illud] [a 1Kb] , neque ex bono, neque in existentibus, neque ex bonis conuersum [4 1Kb] natura et semper mali existunt. Sequitur, sibimet sunt mali an aliis? Siquidem sibimet; an corrumpunt seipsos? Si autem aliis; quomodo corrumpunt, essentiam an uirtutem an [5 1Kb] actionem? Siquidem essentiam; primum quidem non iuxta naturam. Natura enim incorruptibilia non corrumpunt, sed acceptiua corruptionis, [hoc est nullam naturam corrumpunt, quia nulla natura acceptiua est mali]. Sequitur [6 1Kb] , neque hoc omni [7 1Kb] et omnino malum, sed neque corrumpitur  quidquam [8 1Kb] existentium, secundum quod essentia et natura, sed defectu  iuxta naturam ordinis, harmonie et commensurationis ratio infirmatur manere similiter [9 1Kb] habens, . Infirmitas [10 1Kb] autem non est [11 1Kb] perfecta: si enim perfecta  esset [12 1Kb] , et corruptionem et subiectum tolleret [13 1Kb] , essetque talis corruptio et suimet interitus [14 1Kb] , ideoque ut talis [15 1Kb] non malum, sed deficiens bonum. Quod enim omnino expers est [16 1Kb] boni, neque in existentibus erit. Eadem etiam est ratio de potentie et actionis corruptione [17 1Kb] . [Sicut natura corrumpi non potest, ita uirtus et actio naturalis corruptionem non recipiunt]. Deinde, quomodo demones ex Deo facti [18 1Kb] sint mali? Bonum enim bona adducit et substituit. uerum dicet aliquis [19 1Kb] , dicuntur mali, sed non secundum quod sunt, ex bono [20 1Kb] enim sunt, et bonam sortiti sunt [21 1Kb] essentiam, sed secundum quod non sunt, infirmi, ut Eloquia aiunt, seruare suum principium. In quo enim, dic mihi, demonas uitiari dicimus [22 1Kb] , si non in cessatione habitus et operationis,  que uersantur circa diuina bona? [23 1Kb] Alioquin [24 2Kb] , si natura mali sunt demones, semper sunt mali: atqui malum instabile est. Si itaque semper eodem modo se habent, non sunt mali: semper enim idem esse boni proprium est. Si uero non semper mali, neque natura mali sunt, sed angelicorum bonorum indigentia. Sed non omnino expertes sunt boni, secundum quod et sunt, et uiuunt, et intelligunt, et omnino est quidam in illis appetitus motus: mali autem esse dicuntur, eo quod in naturali operatione sunt infirmi. Deprauatio igitur est eis malum, et rerum illis conuenientium desertio frustratioque, atque imperfectio et impotentia, facultatisque in eis perfectionem conseruantis infirmitas, et abactio, et dilapsio. Quid uero aliud in demonibus malum? Furor irrationalis, concupiscentia demens,  imaginatio preceps. Sed hec etsi in demonibus sunt, non omnino, neque in omnibus, neque hec per se mala. Etenim in aliis animalibus non habitus horum, sed priuatio est et corruptio animalium et malum; habitus uero animalis naturam, que isthec habet, seruat et constituit. Non itaque malum est demonica gens, qua secundum naturam est, sed qua non  est. Neque totum bonum illis datum, mutatum est, sed ipsi a toto bono dato exciderunt. Neque dicimus angelicas donationes illis datas unquam mutatas fuisse, sed et integri sunt, et plane conspicui, quamuis ipsi non uident, dum facultatem claudunt, qua bona sua possunt intueri. Itaque quod sunt, et ex bono sunt, et boni, et bonum pulchrumque appetunt, dum esse, et uiuere, et intelligere existentia desiderant; et priuatione, et fuga, et prolapsione bonorum eis conuenientium dicuntur mali, suntque mali, secundum quod non sunt; et non existentis cupidi, malum appetunt. Intuere uim [1 1Kb] uerborum, et quante subtilitatis sunt. Primo quidem uniuersaliter breuiterque comprehendens, demones natura malos non esse, dicendo sed neque demones natura mali, rationem  subiunxit: etenim si natura mali, neque ex bono, Deo uidelicet, qui solus a seipso bonus est, creati sunt; omne quippe, quod ab eo creatum est, bonum est, non enim ex bono malum fieri potest; neque in existentium naturarum numero computantur; neque ex bonis conuersum [2 1Kb] natura, hoc est, neque ex bonis angelis natura in malitiam peruerse uoluntatis conuersi sunt. Hec enim uocabula prefatus auctor preuaricatoribus angelis solet imponere. Conuersum [3 1Kb] , hoc est conuersionem ex bonorum natura, et casum a sapientia. Et semper mali existunt; a superioribus assumitur negatio: et neque semper mali existunt. Nam quod natura malum est, non potest semper existere. Naturam quippe mali et malitie eternam [4 1Kb] esse impossibile est. Substantia  autem demonum nunquam peribit. Natura itaque mali non sunt. Deinde argumenta per interrogationes subdidit, dicens: Sequitur, sibimet sunt mali, an aliis? Ac si dixisset: si natura mali sunt, necessario aut sibimet mali sunt, aut aliis. Et siquidem sibimet, an corrumpunt seipsos? Utique corrumpunt. Quod impossibile est fieri; nulla siquidem natura seipsam corrumpere potest; accidens est enim omni nature sui corruptio. Ac per hoc si natura demonum mala est, sibimet non est mala, quoniam seipsam non sinitur corrumpere; malum quippe non mali, sed boni est corruptio. Si autem aliis natura bonis mali sunt, quomodo ea corrumpunt, utrum essentiam eorum, an uirtutem, an [5 1Kb] actionem? Ac si diceret: harum trium nullam [6 1Kb] possunt corrumpere.  Hec enim tria, essentiam dico, et uirtutem, et actionem in omnibus incorruptibilia sunt, quoniam in his tribus omnis natura subsistit. Et hoc est quod sequitur: Siquidem essentiam; primum quidem non iuxta naturam, hoc est, non illam essentiam, qua subsistit natura. Natura enim incorruptibilia, essentiam uidelicet, uirtutem, et actionem, non corrumpunt, sed acceptiua corruptionis, hoc est, que possunt corrumpi, ut sunt naturalia accidentia, qualitates dico  et quantitates, ceteraque, que augeri ac minui possunt, et in subiecto quodam intelliguntur. Sed neque illa corrumpuntur a malo; augeri enim accidentia substantie, uel minui, neque malum est, neque corruptio, sed profectus quidam [7 1Kb] atque defectus capacitatis substantiarum. Ideo ait: Neque hoc omni [8 1Kb] et omnino malum, hoc est, neque acceptiua corruptionis a malo corrumpuntur, quia neque omnino malum. Nam in hoc loco una negatio bis ponitur sic: neque hoc omni [9 1Kb] et neque omnino malum. Quid enim corrumperet, quod omnino non est? Nam omnis corruptio, que in natura rerum mutabilium intelligitur, aut defectus perfectionis est, aut de specie in speciem transitus materie, aut generalium in specialia et specialium in generalia transmutatio  que omnia non mala, sed mutabilium rerum naturales qualitates et quantitates et conuersiones [10 1Kb] intelliguntur. Cetera uero huius capituli plana sunt, et expositionis non indigent. Apertissime namque docet, nichil eorum, que sunt, secundum essentiam et naturam posse corrumpi, defectum uero naturalis ordinis, et commensurationis infirmitatem, quibus duobus mutabilia eodem modo semper manere non possunt, corruptionis uocabulo uocitari, et quod ipsa corruptio non malum sit, sed deficiens bonum. Si enim malum esset, in natura rerum non existeret. Docet etiam, demones non secundum quod sunt, malos esse, ex optimo enim sunt, optimeque participes essentie [11 1Kb] , sed secundum quod non sunt, mali dicuntur. Et quid in eis malum dicitur,  aperte declarat, infirmitatem uidelicet eorum, qua seruare suum nolunt principium, summum scilicet bonum, ex quo sunt, negligentiam quoque eorum, qua diuinorum bonorum habitudine et actione uacant [12 1Kb] , ceteraque, que de miseria demonum luculentissime a prefato magistro dicta sunt, deque nature eorum bonitate, et quod nichil donationum, quas in conditione sui acceperunt, in eis commutatum sit aut ab eis demptum, sed integritatem et claritatem sue nature semper manere, quamuis non intelligant [13 1Kb] suas speculatiuas uirtutes, quas ad contemplationem sui Creatoris, si uellent, insitas habent, fugientes a uero lumine, et cadentes ex connaturalium sibi optimorum angelorum contemplatiua uirtute, appetentes, quod non est: et hoc est  totum, quod in eis malum et malitia dicitur. uidisti ergo, quod natura demonum et bona sit, et a summo bono facta, et quod non secundum quod sunt, sed secundum quod non sunt, mali dicuntur. Ac per hoc naturali necessitate sequitur, quod in eis est a summo Deo factum, solummodo in eis permansurum, nullo modoque puniendum, quod autem ex Deo non est, illorum uidelicet malitia [14 1Kb] , periturum, ne in aliqua creatura, siue humana, siue angelica, malitia  possit fieri [1 1Kb] perpetua et bonitati ceterna. Similiter de morte et miseria intelligendum, ne uite et beatitudini quid contrarium atque ceuum intelligatur. Porro si uniuersaliter malitia, et mors, aculeusque eius, quod est peccatum, omnisque miseria, insuper etiam nouissimus inimicus, nequitia uidelicet diabolica, uniuersalisque impietas, [aut ipsa certe mors] [2 1Kb] , de natura rerum abolebitur: quid restat, nisi ut sola uniuersalis creatura omni fece malitie et impietatis purgata, omni morte corruptionis libera, penitusque absoluta remaneat? Et hec est generalis uniuerse creature, que a seruitute liberabitur, resurrectio, mysticeque terre, nature uidelicet, renouatio [3 1Kb] . De qua Propheta predixit: Auferes spiritum eorum, et deficient, et in puluerem suum reuertentur;  emittes spiritum tuum, et creabuntur, et renouabis faciem terre. Qui etiam letari Dominum in operibus suis dicit, deficientibus peccatoribus a terra et iniquis, ita ut non sint. Quomodo enim quis ex peccato [4 1Kb] nominabitur, peccato non existente; aut iniquus, iniquitate destructa? Sicut ait idem Propheta: Non resurgent impii in iudicio. Nam quando humanitas in resurrectione restaurabitur, omni impietate et malitia et morte absoluetur. Ac per hoc neque mali, neque impii resurgent; sola siquidem natura resurget [5 1Kb] , impietas uero et malitia eterna damnatione peribunt. DISC. Quis est ergo ille eternus ignis, quod supplicium, ardensque sulphurei [6 1Kb] stagnum ignis, uermis quoque non moriens, ceteraque tormenta, que diuina eloquia diabolo omnibusque eius membris  futura esse pronuntiant? Si secundum historiam rerumque uisibilium proprietatem putantur fore, necessario in aliqua parte mundi sensibilis sensibiliter erunt. Et si ita est [7 1Kb] , mundus iste aut totus aut aliqua pars eius reseruabitur, in qua damnandi perpetuo damnabuntur. Ac per hoc non soluetur omnino, neque consummabitur, hoc est, in causas suas non reuersurus est [8 1Kb] , quando Deus omnia in omnibus erit. Ipsa est enim [9 1Kb] , ut prediximus, consummatio mundi, et non alia, Deum omnia [10 1Kb] in omnibus esse. Et quod est grauius, quid punietur, si nullum [11 1Kb] substantiale subiectum, quod puniri possit, nullo [12 1Kb] modo remanserit? Porro si totus mundus, uniuersaliterque tota creatura, que a Deo facta est, in eternas causas, in quibus subsistit, non est reuersura,  tota adhuc nostra ratiocinatio irrita ponitusque dissoluta residebit. MAG. In uanum laborauimus, si ita fuerit, sententieque sanctorum Patrum, quas introduximus, redigentur in risum, quod absit. DISC. Succurre itaque, deque predictis tormentorum speciebus, quas diuina non mendax promittit historia, probabilem redde rationem.

29. MAG. Diuersas suppliciorum formas non localiter  in quadam parte, uel in [13 1Kb] toto huius uisibilis creature, et, ut simpliciter dicam, neque intra uniuersitatem totius nature a Deo condite futuras esse credimus; et neque nunc esse, et nusquam, et nunquam, sed in malarum uoluntatum corruptarumque conscientiarum peruersis motibus, tardaque penitentia et infructuosa, inque peruerse potestatis omnimoda subuersione, siue ab [14 1Kb] humana siue angelica creatura. Subuertitur autem, quod omnino extinguitur. Extinguetur omnino omnis facultas peccandi, malefaciendi, impie agendi. Facultate autem totius malitie penitus subtracta, nonne sola occasio, peruersa uidelicet uoluntas, remanebit ueluti extincta? Ut enim fides sine operibus mortua est; silet enim [15 1Kb] : ita peccatum absque possibilitate  peccandi, et malitia absque maleficio, et impietas absque idolorum cultu. Quamuis enim in peruersis uoluntatibus peruerse agendi appetitus ardorque semper permanserit, quoniam quod appetitur, perfici non sinitur, et in nullo, nisi in semetipsa, flamma maleuole cupiditatis ardet: quid aliud relinquitur, nisi fetida cadauera, omni uitali motu, hoc est, omni naturalium bonorum uirtute atque substantia priuata? Et fortassis tales sunt grauissimi cruciatus malorum hominum et angelorum, et ante iudicium futurum, et post, malefaciendi cupiditas, et perficiendi difficultas. Quod autem non in localibus spatiis corporalibusue carceribus diabolus cum membris suis punietur, sed unusquisque intra sue male uoluntatis terminos penas luet, beatus Ambrosius  in expositione in Lucam manifeste declarat, illum locum Euangelii exponens: Tolletur manibus et pedibus ligatus [16 1Kb] , et mittetur [17 1Kb] in tenebras exteriores, illic erit fletus et stridor dentium. Que sunt tenebre exteriores? Nunquid illic quoque carcer aliquis latumieque subeunde sunt? Minime. Sed quecunque extra promissa sunt celestium mandatorum, in tenebris exterioribus sunt, quia mandata Dei lumen sunt: et quicunque sine Christo est, in tenebris est, quia lumen interius Christus est [18 1Kb] . Ergo neque corporalium stridor aliquis dentium, neque ignis aliquis perpetuus flammarum est corporalium, neque uermis est corporalis, sed hec ideo, quia, sicut ex multa cruditate et febres nascuntur et uermes, ita, si quis non decoquat peccata sua uelut quadam interposita sobrietate abstinentie,  sed miscendo peccata peccatis, tanquam cruditatem quandam contrahat [19 1Kb] ueterum et recentium delictorum, igne aduretur proprio, et suis uermibus consumetur. Unde et Isaias ait: Ambulate in lumine ignis uestri, et flamma, quam accendistis. Ignis est, quem generat mes itia delictorum; uermis est, eo quod irrationabilia anime peccata mentem rei sensumque compungant, et quedam exedant uiscera conscientie,  que tanquam uermes ex unoquoque nascuntur, tanquam ex corpore peccatoris. Denique id Dominus per Isaiam declarauit, dicens: Et uidebunt membra hominum preuaricantium in me, et uermis eorum non morietur, et ignis non extinguetur [1 1Kb] . Stridor quoque dentium prodit indignantis affectum, eo quod sero unumquemque peniteat, sero ingemiscat, sero irascatur sibi, quod tam peruicaci improbitate deliquerit. uide igitur, qualia loca tormentorum prefatus describit Theologus. Ubi Iudas Saluatoris nostri proditor torquetur? Nunquid alibi nisi in sua polluta conscientia, qua Dominum tradidit? Qualem penam patitur? Seram profecto penitentiam et inutilem, qua semper uritur. Quid patitur diues ille in inferno? Nonne splendidarum epularum, quibus in hac uita  uescebatur, egestatem? Qua flamma consumitur impurissimus rex Herodes, nisi suo furore, quo in necem exarsit innocentium? Hec exempla de prauis malarum uoluntatum motibus, quos in semetipsis uitiorum torquet iustissima uindicta, diuersarumque libidinum cicatrices sufficiunt. Unusquisque enim impie uiuentium ipsa uitiorum libidine, qua in carne exarsit, ueluti quadam flamma inextinguibili torquebitur. De diabolicarum uero peruersarum uoluntatum supplicio quid aliud intelligendum, preter illarum eternam refrenationem, sueque impietatis eternum interitum? Que enim grauior pena impio, quam impie agere et neminem ledere posse [2 1Kb] ? Hec est [3 1Kb] catena, qua Dominus noster iehsu Christus, descendens in infernum, diabolum ligauit, eos uidelicet,  qui in eum pie perfecteque credunt, eiusque mandata custodiunt, perdere non ualere, quamuis ante iudicium non puniri demones [4 1Kb] precentur [5 1Kb] , sed mitti in porcos, libidinosos uidelicet homines, in quibus adhuc uim suam exerceant [6 1Kb] : durius ligandus, quando de potestate illius post iudicium omnis liberabitur creatura, omninoque absoluetur a seruitute, in principium suum, Deum uidelicet, qui est principium omnium et finis, reuersura, dum uisibilium administratio circa generationem et corruptionem finem accipiet per magnam, ut ait beatus Maximus, communemque resurrectionem, que gignit in immortalitatem hominem secundum subsistentiam immutabilem, propter quem uisibilium natura esse per generationem suscepit, et cum quo [7 1Kb] accipiet per gratiam secundum  essentiam non corrumpi. Ad hanc igitur uisibilis creature seruitutem soluendam uerbum Dei homo ex hominibus corporaliter nascitur sine peccato per hominem, et baptizatur in filiolitatem spiritualem, pro nobis uoluntarie subiens natiuitatem, Deus secundum essentiam, et Dei Filius secundam naturam; ut natiuitatem ex corporibus destrueret, corporaliter nascitur sine peccato, et ex baptismate in spiritualem filiolitatem pro nobis subire recepit natiuitatem natura  Deus. Adam quippe in deificationem ex spiritu natiuitatem sponte sua relinquens, natus est corporaliter in corruptionem, sed hoc damnauit optimus et clemens pro nostro delicto factus homo, et condemnauit seipsum nobis [8 1Kb] solus liber peccato, et ex corporibus nasci dignatus natiuitate, in qua potentiam nostre condemnationis superauit, mysticeque in spiritu direxit natiuitatem, et corporalis natiuitatis soluens pro nobis in seipso uincula, dedit nobis potestatem per natiuitatem ex spiritu, filios Dei, pro carnis et sanguinis, fieri, credentibus in nomine eius. Et hec est inuidia, qua maxime intra semetipsam diabolica punitur iniquitas; torquetur enim, magnam communemque resurrectionem humane substantie omniumque in ea uisibilium in immutabilem immortalitatem,  deque sua potestate elapsam prospiciens [9 1Kb] , quam, uidelicet substantiam, subditam sibi atque captiuam penitus abolere, inque eterna morte [10 1Kb] perpetuis penis obnoxiam detinere decreuerat. Dum enim uicissitudo nascendi ex corporibus et in corruptionem redeundi desierit, in quo potestas antiqui hostis remanebit? In nullo.

30. DISC. Hec omnia probabili auctoritate et ratione subnixa esse arbitror. Sed adhuc restat difficillima illa, ut mihi uidetur, questio, in quo supplicia illa erunt [11 1Kb] , que non solum diabolo, uerum etiam impiis hominibus futura diuina testatur auctoritas. uerbi gratia, ut pauca ex multis introducam. Dominus in Euangelio promittit se dicturum: Discedite a me, maledicti, in ignem eternum, qui paratus est  diabolo et angelis eius. Ubi ostendit, eterno igne diabolum et angelos eius arsuros. Et quod scriptum est in Apocalypsi: Diabolus, qui seducebat eos, missus est in stagnum ignis et sulphuris quo et bestia et pseudoprophete cruciabuntur [12 1Kb] die et nocte in secula seculorum. Ubi uocabulo diei intelligimus apertam angelicis humanisque puris intellectibus impiorum damnationem, noctis uero tropo diuine sententie incognitam omnibus profunditatem. Et animaduerte, quod nunc non quero de qualitate suppliciorum et localitate. Satis namque in superioribus auctore Ambrosio [13 1Kb] suasum est, nulla corporalia uel localia uel sensibilia uel temporalia futura. Nec immerito; nam post consummationem mundi neque corpora sensibilia [14 1Kb] erunt, neque loca,  neque tempora, in quibus tormenta intelligantur esse posse. Hec enim omnia finem accipient cum mundo, dum finis fuerit omnium corporum spiritualitas, omnium locorum simplicitas omnino spatiis carens, omnium temporum eternitas. Ideoque eternitatem ignis, de quo Dominus dicturus est: Discedite a me, maledicti, in ignem eternum, et alibi: Ibunt isti in supplicium eternum, item in Apocalypsi: Et cruciabuntur die nocteque in secula  seculorum, non de diuturnitate, deque infimis temporalium reuolutionum prolixitatibus, uerum de irreuocabili et incommutabili iustissimi iudicis sententia intelligere debemus. Eadem ratio est de eternitate beate uite, in qua etiam nulla temporalia spatia intelliguntur, quoniam in seipsa immutabiliter permanens, super omnia tempora, nullo principio seu fine concluditur. Hinc confectum, omne, quod eternum dicitur, in Deo solummodo intelligi, ne ulla eternitas existimetur extra eum, qui solus eternus est et eternitas. Aut enim inconcussa iustissimorum eius iudiciorum seueritas, qua puniri sinit in impiis irreuocabiliter quod non fecit, aut ineffabilis et supernaturalis eius gratia, qua quos presciuit et predestinauit conformes fieri imaginis [1 1Kb]  Filii sui, deificat ac super omnia exaltat, eternitatis nomine recte rationis contuitu accipitur, quoniam nichil Deo ceternum est, aut ex diametro contrarium. Ipse siquidem solus in his, que in ipso sunt, et feliciter uiuunt, eternus est per gratuitam gratiam; in his uero, que extra ipsum sunt, quoniam ab ipso non sunt [2 1Kb] , ideoque, quamuis dicantur esse, omnino non sunt, eternus est per seueram sententiam. Non itaque te nunc interrogo de corporalitate, seu localitate, seu temporalitate suppliciorum; spiritualiter enim futura impiorum tormenta intelligenda sunt: sed adhuc quero, in qua re debemus ea credere, uel intelligere futura esse? Non enim putandum est subiecto aliquo carere; accidentia quippe sunt supplicia [3 1Kb] . Si autem nullum accidens  est nisi in subiecto, et omne subiectum res aliqua est per se subsistens: supplicia igitur in subiecto aliquo per se subsistente futura esse necesse est. Porro, si omne, quod per se subsistit, ab eo, qui omnium subsistentium causa est, substitutum est; omne quippe, quod a causa omnium substitutum non est, penitus nichil est, et in numero existentium non subsistit: sequitur, ut in aliqua substantia a Deo substituta suppliciorum calamitas constituatur. Si autem hoc datum fuerit, confestim illa ratio uacillabit, que approbat, diuinam iustitiam in nulla creatura, quam fecit, punire quod fecit, quoniam omne, quod in omnibus, que ab eo, qui impassibilis est et incorruptibilis, factum est, profecto impassibile et incorruptibile est, nullisque [4 1Kb] passionibus  obnoxium. Passiones autem nunc dico non illas, que naturaliter insunt, ut corporei sensus [5 1Kb] , sed que contra naturam sunt, circaque corporalem [6 1Kb] materiam uersantur in hac adhuc mortali uita; ipsius autem nature trinitatem, que est essentia, uirtus, operatio, nec attingere nec corrumpere possunt, quamuis eam oppugnare uideantur appetere [7 1Kb] . He autem passiones sunt generatio ex corporibus ad similitudinem irrationabilium animalium, incrementa  et decrementa [8 1Kb] corporum, omnesque eorum corruptiones, et extrema omnium [9 1Kb] corporalis compaginis solutio, irrationabiles quoque rationalis [10 1Kb] anime motus, qui ex materia nascuntur, et circa eam uoluuntur: que cuncta non ex prima conditione humanitatis, sed ex generali eius peccato initium sumpserunt, ideoque simul cum ipsa materia, quam inficiunt, peribunt, quando ipsius humanitatis prima conditio ab his omnibus similibusque sibi passionibus liberabitur, igneque spirituali diuine gratie et bonitatis purgabitur. Et hoc propheta Isaias sub figura Ierusalem predicens: Sanctificabo, inquit, eam in igne ardente, et deuorabit sicut fenum materiem, ignem appellans non impios torquentem iustissima pena, sed sordes nature purgantem clementissima  gratia. At si diuina iustitia in omni creatura non sinit puniri omne, quod a summo bono creatum est, non solum ut esset, uerum etiam ut semper impassibile et incorruptibile contrariis passionibus permaneret: quomodo puniri potest, aut suppliciis subiectum esse [11 1Kb] , quod omnino in natura rerum non intelligitur esse? Aut quomodo impiorum tormenta naturali subiecto, quod torqueant, possunt carere? MAG. Nodosa nimis difficilisque, ut dixisti, ad soluendum perplexio. In hac enim questione tria nobis occurrunt, et unum ex iis eligere, alia [12 1Kb] duo infirmare necesse est. Cogimur namque fateri, aut quod penitus non est in rerum natura, per se absque ullo subiecto posse puniri; et hoc rationi ualde uidetur resistere; quomodo enim punitur, quod non in aliquo  subsistit?---aut quoddam [13 1Kb] naturale subiectum supplicia pati, quod non minus, imo plus rationi et auctoritati contrarium esse uides; omne quippe, quod in natura rerum a summo bono substitutum est, siue secundum substantiam, siue secundum accidens, diuina iustitia atque pietate prouida prohibetur puniri, ne quid triste miserumue in uniuersa creatura reperiatur---aut puniri, quod non est, tamen [14 1Kb] in subiecto aliquo, quod est, omnique pena liberum punitur. Horum trium elige, quid sequendum. DISC. Tertium, et ex duobus precedentibus compositum, si tamen probabiliter potest inueniri. Torqueri enim, quod non est, et in natura rerum non inuenitur, aut naturale subiectum penas soluere [15 1Kb] , rationes predicte incunctanter refellunt.  Puniri autem uitium, quod non est, in aliquo tamen, quod est, et impassibile est, quoniam pati penas non sinitur, credibile mihi uidetur, uerique simillimum. Quamuis mentis mee contuitum adhuc fugere uideatur, utrum tale quiddam ita sit. MAG. ueritas querentibus se pie ac deuote amat occurrere, seque ipsam aperire, et que mentes eorum fugiunt, prodere. Denique eam inter nos queramus, rationabili incessu gradientes, et uicissim me precedentem  sequere, et ego te pregredientem subsequar [1 1Kb] . DISC. Precede.

31. MAG. De reditu humanitatis, omniumque, que in ipsa et propter ipsam facta sunt, in ipsa et cum ipsa in principium suum tractamus. Non enim nunc de substantia demonum, quam conditor omnium bonam et incorruptibilem in eis fecit, sermo nobis est, utrum et ipsa purgata conuertetur ad principium suum, quod preuaricando deseruit, an semper a contemplatione ueritatis sua peruersitate exorbitata fugiet. Hoc interim solummodo ad purum de ea cognoscimus, quod non punitur, nec unquam punietur, et quod dignitas sue prime conditionis, priusquam superbiret, hominemque deciperet, semper immutabiliter absque ulla demptione in ea manet,  manebitque in eternum, et quod impietas, quam superbiendo attraxerat, penitus peribit, ne diuine bonitati ceterna fieri possit. De salute autem eius, aut conuersione, seu in causam suam reditu propterea nichil definire presumimus, quoniam neque diuine historie, neque sanctorum Patrum, qui eam exposuere, certam de hoc auctoritatem habemus; atque ideo illam obscuritatem silentio honorificamus, ne forte, que extra nos sunt [2 1Kb] , querere conantes, plus cadere in errorem, quam ascendere in ueritatem nobis contingat. Proinde quod extra nos non est, nostram naturam [3 1Kb] dico, duce Deo querere debemus. DISC. Ita oportet. Nam non solum nos ipsos non prohibemur, uerum etiam iubemur querere, dicente Salomone: Nisi cognoueris teipsum,  uade in uias gregum. Non enim longe a brutis animalibus distat, qui seipsum communemque humani generis naturam ignorat. Moyses item: Attende tibi ipsi, ait, et lege ueluti in libro, operationum anime historiam. Si enim nos ipsos nosse et querere nolumus, profecto ad id, quod supra nos est, causam scilicet nostram, redire non desideramus, ac per hoc in grabbato carnalis materie morteque ignorantie iacebimus. Nulla quippe alia uia est ad principalis exempli purissimam contemplationem preter proxime sibi sue imaginis certissimam notitiam. Inter principale namque exemplum imaginemque et similitudinem sui, hoc est inter Deum et humanitatem, nullum interstitium constitutum est. Hanc rationem intuentes Greci humanitatem appellauere,  hoc est , sursum uersus conuersionem, uel , hoc est, sursum seruans uisum. Ad Creatoris sui siquidem contemplationem, nulla alia interposita creatura, humanitas creata est. MAG. Age itaque. Dic queso, putasne illam humanitatem, inter quam et suum Creatorem nulla creatura intercluditur, unam quandam simplicem, inseparabilemque, partitione in se ipsa carentem [4 1Kb] naturam subsistere? DISC. Non aliter existimo. Alioquin imago Dei non est, qui unus et unitas inseparabilis est, et  una essentia in tribus substantiis, ad cuius imaginem trinitas quoque humanitatis intelligitur, que est esse, uelle, scire, ut sanctus Augustinus in libris Confessionum suarum disputat. Beatus autem Dionysius Areopagita eandem trinitatem essentiam, uirtutem et operationem perdocet. Nec inter se dissonant, nisi in significationibus uocabulorum. Neque hoc in omnibus; ambo siquidem esse dicunt, unus autem uelle, alter uirtutem. Nec in hoc iuxta rerum speculationem inter se discrepant; nulla enim naturalior et substantialior uirtus est humanitatis, quam bene uelle. Unus item ait scire, alter operationem. Et que est rationabilis nature operatio, preter seipsam et Deum suum, quantum datur sciri [5 1Kb] , quis superat omnem scientiam, scire? Hec namque est  naturalis nostra operatio, que non extra nos, sed intra nos constituta est. Quid enim nosse appetimus, nisi causam nostram intra nos ineffabili prouidentia, et ultra nos incomprehensibili uirtute? Ac de his in superioribus libris satis inter nos est actum, ut arbitror. MAG. Satis profecto: sed eadem repetere, ut clarius elucescant, non te pigeat nec pudeat. DISC. Nequaquam. MAG. Est igitur humanitas simplex quedam, et in rationibus suis in infinitum multiplex creatura, quemadmodum et sua causa in seipsa simplex est et plusquam simplex, et in occasionibus rerum ab ea factarum infinita et plusquam infinita. Est autem causa eius summa ac [6 1Kb] sola per se bonitas, cui simillima est humanitas. Ut enim illa tota ubique in seipsa est, ita et ista, quoniam [7 1Kb] simillima  imago est [8 1Kb] , ubique in seipsa tota est. Et quemadmodum diuina bonitas in omnibus participantibus se tota est, et nullius malitia, seu stultitia, seu ignorantia prohibetur penetrare uniuersitatem ab ea conditam: ita humanitas in omnes homines diffunditur, et tota in omnibus est, et [9 1Kb] tota in singulis, siue boni sint siue mali. Nullius enim stultitia repellitur, nullius malitia detinetur, nullius uitio corrumpitur, sordibusue polluitur, pura in omnibus, in superbis non inflatur, in pusillanimis non tabescit, in maioribus corporibus non est maior, neque in minoribus minor, equalis in omnibus, equaliter in suos participes proueniens, melior in bonis non est quam in malis, neque deterior in malis quam in bonis, in integris corporibus non est integrior, quam in his,  que [10 1Kb] occasione aliqua integritatem suam aut perdunt aut non attingunt. Paradigma: solaris radius munda penetrat et immunda, dum sit in omnibus mundus, neque purior in nitidis [11 1Kb] , quam in sordibus incontaminatus. Est enim in omnibus, que illuminat, lucet in tenebris, et, mirabile dictu, tenebras in se non sinit, dum tenebrarum causas intra se comprehendit, non solum umbrarum, uerum etiam absentiarum ratione. Nulle quippe tenebre sunt in natura rerum, que lumine non circumscribuntur.  Si enim in corporibus sunt, quamuis longissime protendantur, postremo tamen solari luce ambiuntur. Si in spiritibus, quorum tenebre ignorantia ueritatis sunt, sapientie claritate finem accipiunt. Similiter nulla absentia est, que non ab eo, cuius absentia est, causam nascendi accipiat; nam si lumen non precesserit, absentia eius, que tenebre sunt, non sequetur. Ideoque ex uno genere sunt absentie, et res, quarum absentie sunt, ut lux et tenebre, sonus et silentium, forma et informitas, ceteraque id genus. Sed quis dignis laudibus imaginem Dei demonstrare, congruisue similitudinibus comparare potest! Et ut cognoscas equalitatem humanitatis in omnibus hominibus, intuere communem speciem humanorum corporum. Nullus enim homo alio homine  humanior est; nam si aliqua deformitas contigerit, uel formarum differentia, non ex natura euenit, sed uel ex corruptione corporee integritatis, uel quibusdam accidentibus, que extrinsecus adueniunt, quasdamque singulis hominibus differentias addunt, dum sit una species et generalis omnibus ex natura uniformiter impressa. Unus sensus corporeus quinquepertitus communiter omnibus inest, quamuis in multis ipsius organa [1 1Kb] deficiant, oculos dico, auresque, ceteraque instrumenta, in quibus exterior [2 1Kb] sensus operatur. Quid dicam de ratione et intellectu? Nonne omnibus generaliter insunt, quamuis non omnes eis bene recteque utantur? Multi siquidem naturalibus bonis abutentes eterne sue damnationis causas inuenerunt. Similiaque manifesta indicia communionis  in omnibus humane nature. Que cum ita sint, quis recte [3 1Kb] philosophantium pureque naturas rerum inspicientium non continuo pronunciaret [4 1Kb] , irrationabiles motus malarum uoluntatem posse puniri in his, qui naturam bonam et rationabilem et impassibilem participant? Et quemadmodum mala uoluntas naturale bonum non contaminat, ita etiam tormentum eius [5 1Kb] , male uoluntatis dico [6 1Kb] , naturale subiectum, cui accidit, et in quo continetur, non torquet. Ipsa siquidem natura, sicut libera est, penitusque absoluta ab omni peccato, ita uniuersaliter libera et absoluta est ab omni pena peccati. Nam et secularium causarum iudices, si tamen non libidine uindicte, uerum correctionis gratia reos suppliciis dignos examinant, non naturam in eis, sed delictum  torqueri appetunt. Quoniam uero delicta per se, naturali subiecto segregata, punire non possunt. [7 1Kb] , propterea corpus simul cum delicto puniunt. Naturarum autem optimus conditor, piissimus prouisor, iustissimus delictorum in his, qui se spernunt aut [8 1Kb] nesciunt, ultor, punit in natura, quam fecit, delictum, quod non fecit, liberans ex delicto, separansque, quod fecit, ineffabilique modo in eo, quod fecit, impunito punit, et ut uerius dicam, puniri sinit,  quod non fecit. Non enim peccata naturalia sunt, sed uoluntaria. Etenim causa totius peccati est, siue in angelo, siue in homine, propria peruersaque uoluntas: ipsius autem peruerse uoluntatis causa in naturalibus motibus rationabilis et intellectualis creature non inuenitur. Etenim bonum causa mali non potest esse [9 1Kb] ; incausalis itaque est, omnique naturali origine carens. Hinc illud mirabile et inexplanabile oritur, quomodo mala uoluntas preuaricantium angelorum et hominum, dum sit incausalis, totius peccati totiusque pene peccati causa efficax est. Et si quis dixerit, initium omnis peccati [10 1Kb] esse superbiam, uideat eam in natura rerum non subsistere. Neque enim essentia est, neque uirtus, neque operatio, neque accidens ullum naturale; est autem  intime uirtutis defectus, peruersusque dominationis appetitus, sicut scriptum est: Quid superbit terra et cinis, quoniam proiecit intima sua in uita sua? Et initium dicitur, non causa, quia prima progressio est et manatio primordialis peccati, in quo omnes peccauerunt. At si omnino nichil est, quis sapiens constituerit ipsam [11 1Kb] inter causas, cum in nullo naturaliter subsistat? Punitur itaque irrationabilis motus peruerse uoluntatis in natura rationabili, ipsa uidelicet natura ubique in seipsa, et in omnibus eam participantibus bona, salua, integra, illesa, incontaminata, incorruptibilis, impassibilis, immutabilis [12 1Kb] participatione summi boni permanente, ubique beata, gloriosissimaque [13 1Kb] in electis, in quibus deificatur [14 1Kb] , optima in reprobis, quos continet, ne illorum substantialis  proprietas ad nichilum redigatur, hoc est, ne naturalium bonorum, que ex conditione sua attraxerant, patiantur interitum; gaudet contemplatione ueritatis in his, qui perfectam beatitudinem possident; gaudet administratione substantialitatis in his, qui suorum delictorum penas soluunt; in omnibus tota, perfecta, suo similis Creatori, cunctis uitiorum sordibus, quibus in hac mortali carne ueluti lepra quadam deformari et uiolari extrinsecus patitur, purgata, in pristinum conditionis sue statum restituta reuertetur, redemptoris et susceptoris sui gratia reuocata. Hinc datur intelligi, quod in natura rerum, post mundi huius sensibilis consummationem, nulla malitia, nulla mors corruptionem inferens, nulla miseria fragilem in hac adhuc uita materiem  inficiens relinquetur. Omnia quippe uisibilia et inuisibilia in suis causis quiescent; sola uero illicita uoluntas malorum hominum et angelorum, sauciata prauorum sui [15 1Kb] morum memoria conscientiaque in seipsa torquebitur, cum de his, que in hac uita sibi optauerat, et futura sibi cogitauerat, nichil inueniat. In illa enim [16 1Kb] die peribunt omnes cogitationes eorum. Cogitationes dixit perituras, non autem substantias. Sed quas cogitationes ait? uanas profecto  rerum sensibilium, quibus in hac uita insano inhiant amore, phantasias, quas irrationabilibus obcecate per malitiam anime affectibus attrahunt. Quibus phantasiis ipsi, qui eas fingunt, simillimi erunt. Nullam quippe uere ueri soliditatem inuenient, sed ueluti inanibus somniis torquebuntur [1 1Kb] . Hinc Maximus decimo sexto de Ambiguis capitulo: Qui diuina, inquit, sapienter meditantur uerba, perditionem et infernum et filios perditionis et similia appellant eos, qui, quod non est, sibimet secundum [2 1Kb] mentis affectum subsistentiam faciunt, et sic phantasiis per omnia similes fiunt. Quid dicam de sancto Augustino in duodecimo libro Exemeri sui, disputante de eo, quod anime adhuc in hac [3 1Kb] carne mortali constitute, non alibi nisi in phantasiis, aut quasdam  inanes letitias, aut quasdam inanes penas patiantur, in futura uero uita, receptis corporibus, solida ueritatis contemplatione iusti gaudebunt, impii uero inanes rerum sensibilium imagines patientes flebunt, salua et impunibili in utrisque substantia. Duo namque genera passionum sunt: unum, quo deificati in conditoris sui purissimam cognitionem rapiuntur, alterum uero [4 1Kb] , quo impii in profundissimam ueritatis ignorantiam merguntur. Et quid mirum, si impii, quod in hac uita adhuc in carne corruptibili detenti per somnia, et post eam phantastice patiuntur in inferno, spiritualibus corporibus suis [5 1Kb] receptis, ac ueluti grauissimo quodam somno euigilantes [6 1Kb] , expressius patiantur per supplicia, ita ut semper, sicut ait Augustinus, uere pene eis sint, false uero  imagines in non ueris, uera tristitia, uerus luctus pauorque, sera penitentia, urens cogitationum flamma. E contrario autem iusti patientur, quibus, receptis corporibus, deificatisque mentibus, uere beatitudines erunt in ueris contemptationibus, uerum gaudium, uera letitia, quoniam omne, quod in hac uita per fidem accipiunt, in futuro per speciem considerabunt. Sed qualis ipsa species sit, unusquisque in seipso uidebit experimento: In domo [7 1Kb] enim, inquit ueritas, Patris mei mansiones multe sunt. Utrisque tamen erunt phantasie ueluti facies quedam expresse, iustis quidem diuinarum contemplationum; nam non per seipsum, sed per quasdam suas apparitiones secundum altitudinem uniuscuiusque sanctorum contemplationis uidebitur Deus. He [8 1Kb]  quippe sunt nubes, de quibus ait Apostolus: Rapiemur in nubibus obuiam Christo, nubes uidelicet appellans diuinarum phantasiarum diuersas apparitiones secundum uniuscuiusque deificati altitudinem theorie. Impiis uero mortalium rerum semper erunt phantasie ac diuerse falseque species, secundum diuersos malarum suarum cogitationum motus. Et quemadmodum deificati per innumerabiles diuine contemplationis gradus ascendent,  sicut scriptum est: Ibunt sancti [9 1Kb] e uirtute in uirtutem, in nubibus uisionis rapti, uidebuntque Deum deorum in Sion, hoc est, non per seipsum, sed in speculo [10 1Kb] diuine phantasie: ita a Deo elongati semper descendent [11 1Kb] per diuersos uitiorum suorum descensus in profundum ignorantie, inque tenebras exteriores, in quibus erit fletus et stridor dentium. In utrisque tamen, iustis dico et impiis, salua, et integra, et incontaminata, omnique contraria passione libera erit et semper erit humana natura: utrisque erit similis corporum spiritualitas ablata omni animalitate, similis incorruptibilitas subtracta omni corruptione, similis nature gloria, quando auferetur omnis contumelia, similis essentia, similis eternitas. Hec sunt in regeneratione  generalia naturaliaque bona totius humanitatis, omnibusque participantibus eam communia. Hec sunt data de sursum a Patre luminum descendentia, in omnes generaliter diffusa, quorum participatione nemo excluditur, nemo priuatur, quoniam nemo sine his subsistit; nullius malis [12 1Kb] meritis impediuntur, ne dentur; nullius bona merita precedunt, quibus prestentur; omne meritum preoccupant; sola diuina bonitatis largiflua plenitudine omnibus per omnia uniuersaliter inexhausta effusione manant; in nullo augentur; in nullo minuuntur; equaliter omnibus insunt, et bonis et malis; a nullo retrahuntur; eternaliter in omnibus et substantialiter permanebunt, omni corruptione contrariaque passione absoluta. Attamen sunt contrariarum  qualitatum, bonarum dico malarumque uoluntatum, uirtutis ignominieque capacia. Et bone quidem uoluntates atque uirtutes ex natura et gratia eis adsunt, praue uero uoluntatis obnoxii [13 1Kb] motus, qui uere proprieque superflua nature dicuntur, ex nulla causa naturali seu supernaturali eis accidunt, ideoque extra se simul et intra se impassibiliter eos sustinent. Non enim ex natura, uel gratia prouenit, quod per priuationem nichil est, quoniam neque substantia est, neque naturale accidens, neque uirtus [14 1Kb] naturalis quadriformis, qua rationalis anima ornatur, prudentiam dico, temperantiam, fortitudinem, iustitiam; neque harum bicornis fons, sophia [15 1Kb] uidelicet et [16 1Kb] mansuetudo, que ex caritate manant [17 1Kb] ; neque ulla uirium, que ab eis erumpunt,  de quibus nunc tractare longum uidetur, propositoque alienum; neque supernaturalis excellentia ineffabilis deificationis ultra omnem creaturam, quam nec oculus uidit, nec auris audiuit, nec in cor hominis ascendere potest. Non enim inter omnia, sed super omnia comparatur; nec intra potestates nature condite includitur. Et ne mireris, quod dixi, humanam naturam contrariorum capacem esse, ex quibus nichil patitur, neque sue simplicitatis serenitas  perturbatur, accipe paradigmata. Aer iste [1 1Kb] , quo circumfundimur, et quo spirantia et respirantia per pulmones ueluti per fabrinos folles ignem cordis semper sufflant, nulloque temporis momento sopiri eum natura sinit animalium, lucidas simul tetrasque fert nubes, illas quidem solaris radii receptiuas, illas uero repulsiuas; ille ex superioribus tenuitatem fulgidam, etheree puritati propinquam, qua lucent, accipiunt; ille uero [2 1Kb] ex inferioribus densitatem tenebrosam, terrenis sordibus similem, qua lucem respuunt, attrahunt: ipse autem er in omnibus sue semper subtilitatis et serenitatis immobilem custodit qualitatem, nec in nubibus corporascit, nec cum perturbationibus, quas suffert, perturbatur; lucis capax et tenebrarum, dum sua  natura neque luce augetur, neque tenebris minuitur, calorem recipit et frigus, dum substantia ipsius nichil calore neque frigore patitur. Corpulentia siquidem, quam ex terrenis aquaticisque [3 1Kb] uaporibus accipit, calet in eo aut friget, in nubes conglobatur, uertitur atque mouetur in uentos, densatur in pluuias imbresque, coagulatur in niues grandinesque, ceterasque species, quas ex predictis uaporibus, quos Greci uocant, nascentes simplex, at [4 1Kb] spiritualis natura aëris, donec in terrena [5 1Kb] humidaque pondera [6 1Kb] grauentur, sustinet; ipse uero, ut prediximus, puritatem suam et spiritualitatem incorruptibilem possidet, neque purior neque spiritualior in luce, quam in tenebris, neque subtilior, neque plus inferiora se corpora penetrat in serenitatibus, quam in perturbationibus  suis. Hinc a philosophis Grecorum uocabulum sibi attributum est condignum. Aer enim dicitur, id est spiritus, ideoque simplex ac spirituale corpus a Physicis uocitatur, quod ab his, qui Olympi montis uerticem ascendunt, indubitanter approbatur, quoniam illuc [7 1Kb] nulla , hoc est uaporatio, seu de terra seu de aqua, potest exaltari. Quod autem inferior pars eius, aëris dico, uapores recipit ad mortalium animalium utilitatem, que absque flatu aëreo uiuere non ualent, diuina prouidentia administrante dispositum est. Si enim simplicitas illius absque ulla humiditate quadamque corpulentia interposita mortalium corporum pulmones inflaret, nequaquam ignea natura, que cordibus inest, arderet, ac per hoc totum corpus frigesceret,  caloris uirtute desertum, per quam uitalis motus mortalia membra ministrat. Ut ergo subtilitas aëris adiunctis sibi uaporibus in pulmones intraret, fortioremque impetum faciens ignem cordis incenderet, propterea inferior pars aëris circa terras aquasque diffusa, humiditatis corpulentieque capax facta est, absque sue simplicissime serenissimeque nature uel corruptione, uel detrimento, uel additamento, uel ulla mutatione, uel transmutatione. Propterea autem dixi, aëreum solum spiritum ad ignem cordis  incendendum, seu ad alia corpora sensu carentia nutrienda non sufficere absque ulla corpulentia intermixta, quoniam igneum aëreumque elementum per se sibi inuicem iunguntur, ita ut nullum motum sensibilem efficiant, pre nimia sue nature subtilitate, que semper quieta est, omnique perturbatione remota. Dum uero inferioribus se elementis, terre dico et aque, miscentur, in illorum corpulentiori qualitate uim suam exercent, motusque suos, quibus corpora sensibilia administrant, manifestos depromunt. Hoc autem paradigma propterea introduximus, ut incunctanter cognoscamus, humanam naturam in regeneratione eius serenissimam esse futuram, dum in ea nil terrenum seu humidum seu ponderosum relinquetur, omnino in spiritum conuersa; diuersarum  tamen qualitatum capacem fore absque ulla restitutionis sue permutatione aut contraria sibi passione. Ut enim er iste, ex quo similitudinem quandam humanitatis [8 1Kb] accepimus, ethereos desuper splendores, deorsum uero concretas ex terra et aqua recipit fumigationes: ita humanitas, ad imaginem Dei facta, irrationabilibus autem suis motibus in amorem rerum sensibilium, inque corpora corruptibilia, que eam aggrauant, miserabiliter lapsa, dum tempore regenerationis in antiquum reuocabitur statum, diuinis radiis, in se et supra se splendentibus, in his qui deificabuntur fulgebit, temporalium uero [9 1Kb] mortaliumque rerum, quibus in hac uita inficitur, phantasticam memoriam infra se et extra in his, qui omni beatitudine priuabuntur,  sustinebit, non ut ipsa in seipsa penas luat, sed ut illa, que contra uoluntatem Creatoris sui attraxerat, extra ipsam damnentur, penitusque pereant, malitiam dico, et impietatem, ceteraque nequitie membra, que ex operibus carnis, hoc est, carnaliter anime uiuentis, merito originalis peccati occasionem sumpserunt; que dum per se queruntur, nichil sunt, quoniam in numero eorum, que a conditore omnium substituta sunt, non sunt. Ex irrationabilium quippe animalium similitudine rationabili nature subrepsere, ideoque in ea omnino damnabuntur, ne ei perpetuo noceant, quamuis in propriis impiorum uoluntatibus recordationes eorum, quibus torquebuntur, permansuras esse non sit negandum. Aliud est enim, omnem malitiam generaliter in omni humana natura  penitus aboleri, aliud phantasias eius, malitie dico, in propria conscientia eorum, quos in hac uita uitiauerat, semper seruari, eoque modo semper puniri: quemadmodum aliud est, eandem humanam naturam in suam gratiam, quam peccando perdiderat, diuine uidelicet imaginis dignitatem restitui, aliud uniuscuiusque electorum propriam in bonis meritis conscientiam, qua in hac uita Deo suo in omnibus seruierunt, super omnem humanitatis uirtutem deificari, eoque modo semper ac beate uiuere, et super omnia,  que sunt, exaltari. Ibi enim erunt, ubi est ille, quem in hac uita dilexerunt, et semper eum uidere appetiuerunt.

32. Hinc [1 1Kb] occurrit quantuplex rationalis creature theoria. Prima enim speculatio ipsius est in generali illa et communi substantialique uirtute, qua omnes homines simul et semel in prima eius conditione eam participant, siue boni sint siue mali. Secunda in processionibus ipsius in hanc uitam mortalem per singulorum hominum ex corporibus generationem. Tertia in reditu ipsius generaliter per seipsam in angelicum statum, quem deseruit in hunc mundum sensibilem cadens. Quarta in his, qui eam participant, et in hac mortali carne uiuentes, seipsos communemque suam naturam, ac super omnia Creatorem  omnium querentes, merito sue proprie ac bone uoluntatis, gratia duce [2 1Kb] , ad communem sue nature integritatem redire adepti sunt, ac deinde dono diuine gratie super omnia, post se relinquentes omnia, in ipsum Deum transferentur [3 1Kb] . Quinta speculatio est eorum, qui uniuersaliter insita nature [4 1Kb] bona, que omnibus, nemine excepto, diuina largitate prestantur et prestabuntur, possidebunt: ad summa tamen dona [5 1Kb] diuine gratie, que solis iustis reposita ac preparata sunt, peruenire non poterunt, quoniam in hac uita Deo seruire noluerunt, temporalium rerum amore detenti; quo uidelicet amore in alia uita, siue in solis animabus siue receptis corporibus, uelut inextinguibili flamma ardebunt, dum illic non inuenient ea, quibus hic intemperanter  inhiabant, sed eorum uanas falsasque phantasias uidebunt, quas cum ueluti ueras res comprehendere uoluerint, umbrarum instar euanescent [6 1Kb] , quoniam naturali subsistentia non fulciuntur. Erunt enim, sicut scriptum est: uanitas uanitatum et omnia uanitas. Ipse erunt cogitationes, de quibus Psalmista ait, quod etiam paulo superius introduximus: In illa die peribunt omnes cogitationes eorum. Ac si diceret, omnes cogitationes, quas in hac uita de rebus terrenis temporalibusque animabus, suis carnalibus [7 1Kb] desideriis dediti infixerant, in illa die, hoc est, in apparitione ueritatis peribunt, quando de his, que uiuentes in carne cogitauerant, resurrecturi in spiritu nichil inuenient. Quid enim perfidus Iudeus, arrogans Ismelita, exorbatus impietate paganus de  falsa felicitate, quam sibi uana opinio in futura uita promittit, inuenturi sunt? Aut quanta tristitia, quantus dolor, qualis flamma perpetue egestatis eos torquebit, quando nichil terrenarum cupiditatum mortaliumque deliciarum, quas spe uana imbiberant, reperturi, nichilque eis remanebit preter uacuam incomprehensibilemque rerum, quas sibi futuras esse crediderant, umbram fugitiuam? Quam semper comprehendere uolentes et non ualentes [8 1Kb] , quoniam nichil est, penas luent eternas, ut non  dicam de his, qui fidem catholicam profitentur, carnalia tamen sibi et localia et temporalia et sensibilia bona futura esse existimant, similiter etiam de suppliciis infernalibus arbitrantur. Ubi datur intelligi, quod nichil in natura rerum penas patietur, preter uanas impiarum animarum cogitationes in semetipsis extra omnem naturam, quoniam in numero naturarum non sunt; ex mala enim uoluntate terrenisque desideriis occasionem acceperunt. Ut enim, quod sepe diximus, ultra omnes naturales uirtutes iustorum beatitudo per conditoris gratiam exaltabitur, ita infra omnem naturam impiorum supplicium [9 1Kb] per eiusdem conditoris iustitiam deprimetur. Quid enim inferius est, extraque omnem naturam demersius uanitate uanitatum falsisque imaginationibus  rerum, que semper peribunt? Hinc illud mirabile et inexplanabile nascitur. Attamen uera ratione, diuineque Scripture auctoritate ita fieri et non aliter probatur, quomodo [10 1Kb] ultra omnia naturalia bona beatificantur iusti, ac ueluti ex contraria parte infra eadem naturalia bona puniuntur impii, et quomodo natura illa, quam et boni participant et mali, ueluti [11 1Kb] medietas quedam constituitur, ita ut neque beatitudine bonorum augeatur, neque infelicitate malorum minuatur, suis solummodo naturalibus bonis subnixa contentaque, omnium substantias continens, omnia sua omnibus participantibus se ministrans [12 1Kb] . Siquidem inde est generalis omnium forma, qui eam participant; inde singulorum specialissima species, pluralitatisque infinitus numerus;  inde numeri incrementorum corporalium per loca et tempora. Tempora nunc dico spatia, quibus corpus humanum ad perfectum sui incrementum peruenit, loca uero sedes singulorum corporis membrorum. Inde [13 1Kb] naturalia accidentia corporum animarumque procedunt. Et quid dicam? Ita illa humanitas omnium generalis a conditore suo intra duas sibi inuicem oppositas extremitates, inter felicitatem dico electorum et infelicitatem reproborum librata est, ut in his, qui boni sunt, quandam ineffabilem pulchritudinem ultra suas uirtutes gratia largiente de sursum accipiat, in his autem, qui mali sunt, nullam turpitudinem deorsum iustitia prohibente [14 1Kb] in seipsam attrahat. In ipsa siquidem nullius turpitudo turpis est, nec malitia nocet, nec error errat. Suus conditor  omne, quod in ea fecit, exornat, et nullo modo punit; omne autem, quod in ea non fecit, in ea sustinet et sinit, et impunitum fieri non permittit. Sed illa pena dupliciter intelligitur: aut enim delicta in his, qui ad principium suum reuertuntur, per indulgentiam puniuntur; aut in his, qui a principio suo semper fugiunt, perpetuo torquentur.

33. Si autem a me queris, qua ratione ea, que a Deo facta non sunt, intra ea, que ab eo facta sunt, continentur [15 1Kb] , aut quomodo ea, que extra  humanam naturam computantur, intra eam puniri possunt, primo tibi respondebo iuxta simplicitatem catholice fidei: Quis cognouit sensum Domini, aut quis consiliarius eius fuit? et quoniam inuestigabiles sunt [1 1Kb] uie illius in omni tempore. Aut [2 1Kb] quomodo in operibus eius et prouidentia et bonitate et iustitia ratio queritur, qui omnem rationem superat et intellectum, et super omne, quod dicitur et intelligitur, exaltatur? Et [3 1Kb] si de talibus rationem exigis, exige similiter, qua ratione omnia de nichilo facta sunt, qua ratione mundus iste soluetur, et in causas suas reuertetur, qua [4 1Kb] ratione mortalia nostra corpora non solum in spiritualia, uerum etiam in animas nostras, ut Gregorio placet [5 1Kb] , transibunt, qua ratione nos, qui in hac uita ueluti [6 1Kb] ex tribus satis simile,  corpore scilicet [7 1Kb] et anima et spiritu, compositi sumus, in futuro ueluti in unam quandam massam simplicem fermentabimur in inseparabilem spiritualitatem, ut Ambrosio placet [8 1Kb] ; qua ratione homines mortales per naturam, omne enim, quod a seipso non accepit esse, mortale dicitur, in immortalem Deum mutabuntur per gratiam? Ac ne longius presenti negotio transitum facere uideamur, si queris a me, qua ratione, quod non est secundum naturam, sed extra naturam, expellitur intra naturam [9 1Kb] et sustinetur et punitur, ipsa natura impunita permanente, omnibusque contrariis passionibus illesa, queram a te, qua ratione ea, que uirtutes [10 1Kb] nature excellunt, qui intra terminos nature continentur, possidebunt, hoc est, qua ratione sancti et nature  sue fines non excedent, et ea, que ultra naturam sunt, dona uidelicet gratie suscipient? At si in his omnibus non solum humana, uerum etiam angelica deficit ratio [11 1Kb] et intelligentia, patiens esto, diuineque [12 1Kb] uirtuti incomprehensibili locum da, eamque silentio honorifica, quoniam, dum ad eam peruenitur, omnis ratio deficit et intellectus, et inter cetera, que omnem rationem et intellectum exsuperant [13 1Kb] , humiliter concede posse fieri diuina prouidentia administrante ea, que et extra et contra naturam sunt, uirtute nature sustineri et intra eam puniri, ipsa semper in seipsa incolumi omnino [14 1Kb] perseuerante. At si dixeris, hec omnia diuine uirtutis inscrutabilia miracula, quamuis omni creature rationabili et intelligibili cognoscere impossibile est [15 1Kb] ,  cur omnia, que facta sunt, et [16 1Kb] quomodo facta sunt, non tamen in omnibus cognitionem fugiunt [17 1Kb] , ut de eis nulla reddatur ratio, cur facta sunt. Propterea siquidem, inquis, omnia de nichilo facta sunt, ut diuine bonitatis amplitudo et largitas per ea, que fecit, et ostenderetur et laudaretur. Nonne hoc docet psalmus iste prophetico spiritu cantatus, in quo omnis creatura inuisibilis et uisibilis Creatorem  omnium laudare iubetur: Laudate Dominum de celis et cetera? In cuius fine mirabili Theologie contuitu apertissime datur intelligi, quod omnia in spiritualem naturam reuersura sunt. Ita enim concluditur: Omnis spiritus laudet Dominum. Si enim sola intra semetipsam diuina bonitas quieta absque ulla operatione perseueraret, non fortassis laudis sue occasionem faceret; iam uero in omnia uisibilia et inuisibilia seipsam diffundens, et in omnibus omnia existens, rationabilem intellectualemque creaturam ad seipsam cognoscendam conuertens, ceterarum uero rerum pulchras et innumerabiles species rationabili et intellectuali creature in materiem sue laudis prestans, ita omnia fecit, ut nulla creatura sit, que non aut per seipsam et in seipsa, aut per  aliud summum bonum non laudet. Alia ratio est, qua omnia de nichilo facta sunt. Summum bonum, quod a seipso et in seipso subsistens bonum est, non debuit abstinere a conditione bonorum, que nec a semetipsis, nec in semetipsis, sed ab ipso et in ipso bona sunt. Ac per hoc ex non existentibus existentia creauit, ne ueluti inuidie reprehenderetur, retrahens se a substitutione eorum, que potuit substituere. Alioquin neque Dominus esset, neque conditor naturarum, neque suorum bonorum copiosissimus et in nullo deficiens largitor, neque iustissimus meritorum iudex, neque omnium prouisor, si nichil crearet

34. Cur autem mundus iste soluetur, inque suas causas reuertetur, talis ratio redditur. Omnia, que ex causa omnium procedunt, et [18 1Kb] ex primordialibus  causis in ea constitutis naturali motu suum principium semper appetunt, extra quod quiescere nequeunt. Alia ratio: Omnia, que ex fonte omnium manant, uilescerent, imo etiam penitus perirent, si ad fontem suum redire neque possent neque redirent. At si uisibilium reditus in suas inuisibiles causas prohiberetur, ualde naturali omnium desiderio non solum contrarium, uerum etiam fieret nociuum. Mortalia uero corpora nostra [19 1Kb] non solum in spiritualia, uerum etiam in animas nostras propterea transibunt, quoniam naturalis necessitas cogit, ut, quemadmodum anima rationalis ad imaginem Dei facta in eum, cuius imago est et similitudo, reuertetur, ita et corpus, quod ad imaginem anime, ac ueluti imago imaginis est factum, in suam causam,  que est anima, ac per eam ueluti medietatem quandam in ipsum Deum, qui est unica omnium causa, uertatur, omni terreno pondere et corporalitate absolutum. Cuius rei paradigmata manifestissima [20 1Kb] promuntur. uidemus enim humorem in fumum, et fumum in flammam, ac per hoc humorem in flammam, flammam uero in igneum transire elementum. Physici etiam perhibent, solarem radium de mari,  deque fluminibus, omnibusque aquarum collectionibus madoribusque terrenis in seipsum attrahere, inque suam naturam ueluti quedam alimenta consumere.

35. De eo autem, quod nos, qui in hac uita compositi sumus, in simplicem quandam unitatem adunabimur, talis ratio est. Oportebat siquidem imaginem unius ac summe Trinitatis, que in seipsa inseparabilis et simplex et incomposita est, in unitatem et inseparabilem simplicitatem redigi; alioquin dignitatis amplitudinem perderet, et pulchritudinem deformaret, quod fieri diuina clementia non sinit. Non enim principale exemplum imaginem sibi similem a seipso et secundum seipsum factam, elongari semper a se quadam deformitate et dissimilitudine  aut aliqua compositione, sua simplicitate remota, permittit. Eadem ratio est de reditu mortalium hominum, qualicunque modo mortales dicantur, seu quia nec a seipsis nec in semetipsis subsistunt, seu quia pena originalis peccati mortalitate absorpti sunt in Deum suum, qui solus immortalis est. Non enim conueniret immortalis Creatoris bonitati, imaginem suam eterna morte detineri. Nam quod eam merito peruerse sue [1 1Kb] uoluntatis, qua sibi obedire noluerat, mortalem fieri morique permiserat, plus misericordie sue [2 1Kb] quam uindicte manifestat. Siquidem corrigere eam, correctamque ad seipsam reuocare, non autem incorrectam, semperque expulsam et in infinitum elongatam [3 1Kb] uoluit. Si itaque de talibus non, quomodo facta sunt, sed qua ratione facta  sunt, conaris astruere; unum quippe omnem superat intellectum, alterum quodammodo theoreticis speculationibus comprehensibile [4 1Kb] non denegatur, ut nulla de eo reddi possit ratio: et ego nonnullam rationem de presenti questione conabor reddere. uidetur enim mihi propterea totius uniuersitatis condite Creatorem et ordinatorem irrationabiles motus peruerse malorum et hominum et angelorum uoluntatis intra eam puniri siuisse, ipsa uidelicet uniuersitate omnibus contrariis passionibus absoluta omninoque libera semper subsistente, ut ex collatione, sicut ait sanctus Augustinus, peruerse uoluntatis impiorum laudaretur et exaltaretur rata uoluntas iustorum. Etenim, ut ipse ait, nigrum colorem inter ceteros colores ars picture interserit, ut ex comparatione ipsius,  dum obscurus cernitur, aliorum colorum claritas probetur. Nam quod deforme per seipsum in parte aliqua uniuersitatis existimatur, in toto non solum pulchrum, quoniam pulchre ordinatum est, uerum etiam generalis pulchritudinis causa efficitur: et est sapientia ex collatione insipientie, scientia ex collatione ignorantie, que est [5 1Kb] per defectum et priuationem, uita ex comparatione mortis per defectum, lux ex oppositione tenebrarum per priuationem laudibus  digna [6 1Kb] ; et, ut breuiter dicam, omnes uirtutes ex oppositis sibi uitiis non solum laudem comparant, uerum etiam sine illorum comparatione laudem non adquirerent. Eadem ratione beatitudo iustorum gloriam sibi [7 1Kb] inuenit ex suppliciis impiorum, gaudiumque bone uoluntatis ex tristitia peruerse; et ut uera ratio pronunciare non trepidat, omnia, que in partibus uniuersitatis mala, inhonesta, turpia, misera, suppliciaque ab his, qui simul omnia considerare non possunt, iudicantur, in contemplatione uniuersitatis, ueluti totius cuiusdam picture pulchritudinis, neque supplicia sunt, neque misera, neque turpia, neque inhonesta, neque mala sunt. Quicquid enim diuine prouidentie administrationibus ordinatur, bonum et pulchrum et iustum est. Quid enim melius  est, quam ut ex oppositorum comparatione et uniuersitatis et conditoris omnium laus ineffabilis comparetur? Quid iustius, quam ut bene meriti sublimissimum rerum ordinem, male uero meriti infimum obtineant? Quid honestius, quam ut ex propriis singulorum habitudinibus uniuersitas rerum omnium ornetur? Nemo itaque recte philosophantium existimat, ullam malitiam malumue, ullam impietatem impiumue, ullam miseriam miserumue, ullam penam punitumue, ullum supplicium supplicioue obnoxium, ullam turpitudinem turpeue, ullam inhonestatem inhonestumue, in bona, et optima, et religiosissima, et felicissima, et impunibili, et beatissima, et pulcherrima, et honestissima harmonia totius uniuersitatis condite [8 1Kb] , et ab eo, qui summa honestas  est, summa pulchritudo, summa beatitudo, summa quies, summa felicitas, summe religionis, summum bonum [9 1Kb] , ordinate, posse esse [10 1Kb] . Aliud est enim [11 1Kb] considerare singulas uniuersitatis partes, aliud totum. Hinc conficitur, ut, quod in parte contrarium esse putatur, in toto non solum non contrarium, uerum etiam pulchritudinis augmentum [12 1Kb] reperitur. Infernus itaque cum a Grecis , hoc est tristitia uel deliciarum priuatio, dum per seipsum consideratur, malum malis cognoscitur, dum uero in uniuersitatis pulcherrima ordinatione constituitur, bonum bonis efficitur, quoniam non solum iustissimi iudicis seueritas, eternaque [13 1Kb] sententia in eo manifestatur, uerum etiam beatorum hominum et angelorum laus felicitatis acquiritur, et pulchritudo cumulatur.  Quare itaque intra terminos nature fieri non sineretur, unde laus eius et [14 1Kb] adquiritur et pulchritudo augetur? Cur autem diuersa impiorum supplicia inferni uocabulo Latini solent significare, ex opinione uulgi, ut sanctus Augustinus in duodecimo libro Exemeri sui explanat, tractatum est. Antiqui enim spes suas fabulis animasque sepulcris dantes, quemadmodum cadauera corporum obruta sepulcris, ita etiam animas cum ipsis cadaueribus detentas in  iisdem sepulcrorum cauernis putabant. Hinc infernum quasi infra terram positum uocabant. Inde falsa creuit opinio, animas uidelicet locales esse sub terra. Greci autem solito more res acutius considerantes expressiusque significantes, , ut diximus, hoc est tristitiam appellauerunt infernum. Naturam siquidem rerum uisibilium et inuisibilium diligenter rimantes, locum suppliciis inuenire non potuerunt, nisi in libidinose uoluntatis malorum hominum et angelorum egestate, rerumque, quas intemperanter amauerant, defectu et priuatione, ex quibus tristitia nascitur, in [1 1Kb] qua rationabilium animarum irrationabiles appetitus siue in hac uita siue in futura torquentur, egestate quidem non ualentes inuenire, quod sibi optant fieri, defectu uero et priuatione, dum  quod illicito perniciosoque amore possidere putauerant, omnino ab eis aufertur, diutiusque eo abuti non sinuntur. Et hoc est totum, quod dicitur malarum cogitationum irrationabiliumque cupiditatum pena atque supplicium, dolor uidelicet atque tristitia, quibus duobus impiorum conscientia intra semetipsam punitur; que duo propterea mala non sunt, quoniam iustissima diuine prouidentie administratione his, quos torquent, accidunt, et quoniam, quod ubique in omnibus malum non est, malum dici non potest. Est autem tristitia bona in his, qui sua lugent delicta, sicut ait Dominus in Euangelio: Beati qui lugent nunc, quoniam ipsi consolabuntur. Similiter bonus dolor in his, quibus tardum morosumque uidetur, donec ad promissam sibi beatitudinem perueniant.  Quo dolore Apostolus laborabat, dicens: Cupio [2 1Kb] dissolui et esse cum Christo. Quid dicam de doloribus eorum, qui Christi [3 1Kb] martyres facti sunt [4 1Kb] ? Tristitia autem dolorque impiarum cupiditatum, siue in hac uita siue in altera, propterea mala non sunt, quoniam mala desideria puniunt: urit enim tristitia, que nascitur ex egestate rerum temporalium, ueluti quedam inextinguibilis flamma imperfectos appetitus; mordet ueluti uermis non moriens, dolor, qui putredine libidinose concupiscentie nascitur, dum quod concupiscitur, aufertur. Est et alia ratio, que tristitiam et dolorem impiorum mala non esse perhibet. Sunt enim ueluti quedam materia copiosissime laudis, eterni gaudii, eterneque salutis, quibus, qui in Deum transeunt, fruuntur. Repertum est  itaque, ut arbitror, illud tertium quod querebas, ceterisque duobus preferebas, hoc est, posse puniri, quod in natura rerum nec secundum substantiam, nec secundum naturale accidens, nec omnino a Deo factum est, in aliquo subiecto naturali et substantiali et et [5 1Kb] a Deo facto, quod per seipsum neque punitur, neque in se punito compatitur. Et hac ratione recte intelligitur, quod uerissime creditur, Deum uidelicet in nulla natura a se condita punire quod fecit; quod autem non fecit, punit. DISC. Repertum  sane; quamuis adhuc non omni caligine remotum. Non enim iam clare perspicio, et absque ulla nebula luculenter, quomodo potest puniri quod non est, et, quod est, puniri non potest. Facilius namque crediderim posse puniri quod est, quam quod non est. MAG. Ecce iterum quasi obliuiscens preteritarum rationum uideris, et quem putaueram ex presentis negotii profundo emersum et absolutum, denuo demersum atque detentum te esse uereor. DISC. Non adeo te oportet uereri. Siquidem de talibus, que inter nos conueniunt, quedam mentis acumine, ueluti ethereum lumen, purissime penetro, quedam uero caliginose ac ueluti aëra intercisas [6 1Kb] ruptas nubeculas conspicor. Ideoque non me pudet, nec piget repetere, ut lucidius aspiciam, que adhuc  mentis mee obtutibus non omnino patefacta sunt. MAG. Age igitur, dic, num omnia, que sunt, ab eo solo, qui uere est, et totius essentie superessentialis causa, ex non existentibus in existentia deducta sunt, et utrum quiddam in natura rerum est, quod ab eo substitutum non est [7 1Kb] ? DISC. Cur me interrogas de eo, quod omnibus recte philosophantibus notissimum est, et incunctanter definitum? Ab uno enim omnia, et nichil est, quod ab eo non sit. MAG. Putasne itaque, omne, quod ab ipso est, posse corrumpi? DISC. Nec hoc dixerim. Omne enim, quod in essentiam duxit, non, ut esset, tantummodo duxit, sed ut semper esset, quoniam semper causaliter in eo erat. Omne autem, quod semper est, eternum est; et omne [8 1Kb] eternum uerum: omne autem uerum  nulla ui potest corrumpi. Nullum igitur ab uno omnium principio factum recipit sui corruptionem. Quid enim illud corrumpere posset? Non enim uerum, neque uerisimile est, ut a Creatore corrumpatur, quod, ut semper esset, ab eo constitutum est. Et si aliqua natura creata melior illo est, inferiorem se naturam corrumpere impossibile est, quoniam bonum nullius boni corruptionis causa fieri potest [9 1Kb] ; sin autem inferior se creatura est [10 1Kb] , difficilius est, inferius corrumpere quod superius est. At si equale sibi bonum est, nullum bonum equale sibi bonum corrumpere appetit, dum eiusdem uirtutis sint et operationis et essentie. Relinquitur ergo, nullam naturam alteram naturam [11 1Kb] corrumpere uel [12 1Kb] uelle uel posse. Est et alia ratio, que indubitanter asserit,  nullum [13 1Kb] eorum, que ab uno Deo conditore omnium sunt, corruptionem nec recipere uel [14 1Kb] corrumpi posse. Si enim corrumpi inchoaret, corruptionis eius finis sequeretur. Omne siquidem, quod inchoat pati, passionis sue duplicem finem expectat. Aut enim penitus, ut non sit, sua corruptione consummabitur, suaque corruptio secum extinguetur, consumpto quippe corruptibili corruptionem eius perire necesse est, quando non inuenit, quod corrumpat: aut ad talem finem corruptio  perueniet, ut in eo, quod corrumpit, aliquid incorruptibile remaneat, quod corrumpi non potest, eoque reperto ipsa corruptio necessario deficit; corruptio quippe, quando nichil corrumpit, in seipsa extinguitur. Sed hec duo uera refutat ratio. Nulla enim natura potest corrumpi, ut penitus non sit, et ad nichilum redigatur. Ad hoc quippe creata est, ut semper subsistat. At si inchoaret corrumpi, et ad talem finem perduceretur, ut penitus sua corruptione interimeretur, profecto ad nichilum redigeretur. Quod uirtus essentie a summo bono condite penitus excludit. Nulla itaque natura corrumpi inchoat, neque finem interemptionis sue expectat. Si autem quippiam a Deo factum incipit corrumpi, et tamen in eo relinquitur quod corrumpi  impossibile est, nullamque corruptionem recepit, profecto ipsum est, quod solum et totum a Deo incorruptibile factum est, quod corruptionem non recipit, ac per hoc nusquam nunquam corrumpi inchoauit. Nullum itaque eorum, que a summo bono [1 1Kb] condita sunt, corruptionem uel corrumpendi possibilitatem recipit. MAG. uideo te resipiscere, ac de his, que tibi caliginosa uisa sunt, claram indubitabilemque rationem reddere. Hac itaque de incorruptibilitate rerum a Deo conditarum definita sententia considera, num omne, quod corrumpi non potest, potest puniri. DISC. Qua ratione id fieri possit [2 1Kb] , non intueor. uidetur enim mihi omne, quod corrumpi non potest, puniri non posse, sicut omne corruptibile punibile arbitror esse. Corruptionem  siquidem quandam penam fieri quis negarit? Nam dum corpora nostra mortalia ipsum dolorem, qui repentina sanitatis corruptio definitur, patiuntur, ea puniri sentimus. Animas quoque adhuc in eis detentas eisque compatientes quodammodo puniri nullus ambigit, cum ratio doceat, simplicem anime naturam neque corrumpi, neque puniri, neque passionibus corporeis infici; compati tamen dicitur, dum congenito sibi corpore et compaginato auxilium prestare laborat, ne destruatur. Semper enim appetit corpus sibi superadditum in unum [3 1Kb] colligere, in unoque, ne fluat et corrumpatur, continere. MAG. Anima itaque ad imaginem Dei facta, sicut nunquam corrumpitur per seipsam, ita nunquam punitur. DISC. Non aliter prefata docet ratio. Si enim  nulla spiritualis substantia per seipsam puniri potest, quanto magis illa, que ad imaginem Dei facta est. MAG. Quid ergo dicemus de corpore? Numquid quoniam corrumpitur, punitur? DISC. Puniri non dicimus, nisi quod suam penam sentit, ideoque si solus anime sensus est, quod ex mortuis cadaueribus datur intelligi, corrumpitur solummodo corpus, non autem punitur. Nam et corpora rerum omni sensu carentium, ut sunt ligna et lapides, herbarumque germina, corrumpi dicimus, non autem puniri. Sed si sensus exterior non solum ad animam, uerum  etiam ad corpus pertineat, non magnopere negandum, corpus mortale et animale et corrumpi et puniri posse. MAG. Corpora igitur mortalia, si sensus sint capacia, corrumpi et puniri, sin uero sensu carentia, corrumpi solummodo uidentur posse, non autem puniri [4 1Kb] . DISC. Ita existimo. MAG. Omnia itaque corpora mortalia, siue solummodo corrumpantur, siue simul et corrumpantur et puniantur, a Deo facta non sunt. Predictis siquidem rationibus confectum est, omne, quod a summo bono factum est, nullam corruptionem, ac [5 1Kb] per hoc nullam penam recipere. DISC. Mundum istum uisibilem sensibilibus corporibus maxime subsistentem a Deo factum esse, quis nisi insipiens negare presumat? MAG. Quomodo ergo illius corpora corrumpuntur  uel puniuntur? DISC. Duobus modis corruptionem dicimus. Quorum unus quidem ille, qui generalium elementorum coitum per uisibiles species in generationem procedere docet, et iterum specialium corporum resolutionem, in catholica elementa ex quibus compacta sunt reditum; alter, quo nullius creature essentiam et uirtutem et operationem posse uitiari affirmantes, rationabilis intellectualisque creature uoluntates irrationabilibus motibus corrumpi approbamus. Et primus quidem modus temporalium localiumque rerum et sensibilium plus uidetur docere in se inuicem transfusionem et transmutationem, quam corruptionem, quoniam omne, quod diuina prouidentia ordinatum est, pulchritudinem infert uniuersitati, non corruptionem.  In his enim omnibus et naturalis [6 1Kb] substantiarum integritas, et qualitatum naturalium mutabilitas custoditur; quibus duobus sensibilis creature plenitudo componitur, ac per hoc abusiue temporalium rerum uarietas per incrementa et resolutiones incrementorum corruptionis nomine appellatur. In hac forma locutionis intelligitur Apostolus dixisse, de fragilitate humani corporis disputans: Corruptibile hoc induetur incorruptionem, et mortale immortalitatem. Et alibi: Corpus quod corrumpitur aggrauat animam, et terrena habitatio deprimit sensum multa cogitantem. Quibus uerbis non solum humani corporis adhuc fragilis atque mortalis solutionem in elementa simplicia, quorum qualitatibus in se [7 1Kb] inuicem conuenientibus componitur,  uerum etiam ex ipsis iterum reuocationem, inque spirituales incorruptibilesque qualitates reditum significat, terreni corporis mutabilitatem corruptionis uocabulo appellans. Non enim propterea ista sensibilia et temporalia spernuntur ab his, qui spiritualia desiderant et eterna, quasi mala sint, sed quia instabilia et mutabilia sunt, finemque transmutationis sue in melius expectant, et in comparatione stabilium immutabiliumque nullum transmutationis sue finem in melius expectantium ueluti contemptibilia penitusque deserenda et postponenda iudicantur.  Secundus uero modus non in rerum mutabilium transfusionibus intra naturam uersatur, sed in propriarum uoluntatum perturbationibus, que extra naturam sunt, quoniam, que ex Deo non subsistunt, corruptiones, que uere dicende sunt peruerse uoluntatis uitia, considerat. Proinde huius mundi corpora non corrumpi, sed in seipsa naturali motu ac uarietate transfundi existimanda sunt, ac per hoc neque puniri. Naturales siquidem passiones penarum uocabulo iuxta rerum proprietatem [1 1Kb] nullo modo appellande sunt. Et si quis dixerit, sensibilium corporum in semetipsis transfusiones per generationem et solutionem propter peccatum humane nature fieri, ac per hoc ueraciter corruptiones posse uocari, uideat totius uisibilis creature  ordinem et pulchritudinem non nisi in uicissitudinibus rerum per loca et tempora constare, illasque uicissitudines ac uarietates non aliunde nisi diuina prouidentia et administratione causas ducere, et plus ad humane nature eruditionem, et ad Creatorem suum reuocationem factas fuisse, quam ad peccati ultionem. Eo enim modo spiritualis medicine imaginem suam Deus uoluit et in seipsam et ad seipsum [2 1Kb] reuocare, ut rerum mutabilium tedio fatigata et exercitata, immutabilium eternorumque stabilitatem contemplari desideraret, ardenterque uerorum incommutabiles species appeteret, in quarum absque ulla uarietate pulchritudine quiesceret. Hinc conficitur, quod etiam in superioribus presentis disputationis plurimis locis est  conclusum atque definitum, nullam aliam sedem corruptionibus penisque posse reperiri, preter rationabilis et intellectualis creature peruersos illicitosque proprie uoluntatis motus, qui nec ex Deo, nec ex natura condita occasiones accipiunt, incausales enim sunt, quoniam per seipsos dum queruntur, nichil aliud in eis inuenitur preter licite et naturalis uoluntatis priuationem atque defectum. MAG. Omne itaque, quod corrumpi non potest [3 1Kb] , puniri posse ratio non sinit; omne autem, quod ex una omnium causa factum est, incorruptibile esse necesse est. Omne igitur, quod ex una omnium causa factum est, penas pati impossibile est. Porro si impiorum supplicia futura esse diuina testatur auctoritas, que nullo modo fallit  uel fallitur, sequitur, ut in aliquo, quod ex Deo factum est, ideoque [4 1Kb] non abusiue dicitur esse, et probabiliter concluditur impassibile, corruptiones penasque atque supplicia constituas, et ad id, de quo hesitare uidebaris, intrepidus redeas, et incunctanter dicas, solummodo posse puniri, quod non est, in eo, quod est, hoc est peruersam uoluntatem, que penitus substantialis non est, in phantasiis rerum sensibilium, que uidelicet [5 1Kb] phantasie, quoniam de naturalibus formis in memoria exprimuntur, non  omnino non esse intelligende sunt; quod autem est, omnino impunibile [6 1Kb] esse necesse est, dum uirtute sua, quod punitur, sustineat et puniri sinat. Ac per hoc uerissime de diuina predicatur iustitia, quod in nulla creatura, quam fecit, puniri permittit, quod fecit; punit autem quod non fecit. DISC. Satis et copiose de hoc negotio est actum. MAG. Satis plane, si purissime ac sine ulla cunctatione perspicis ita esse, et non aliter. DISC. Clare perspicio, omnique caligine remota intelligo, uniuersitatem creature a Deo condite impunibilem esse, omnique corruptione absolutam. MAG. Redeamus ergo ad propositum, hoc est, ad reditum uniuersitatis condite in suas causas.

36. DISC. Prius considerandum, arbitror, qua  ratione eterna erunt supplicia, quando nulla malitia erit [7 1Kb] , ne sit bonitati ceterna, et omnis impietas, ne sit diuino cultui ceterna, peribit, et omnis nequitia, ne sit diuinis legibus infesta, de natura rerum abolebitur, et, quod uera exigit ratio, deficiente malitia nullus erit malus; malus enim malitia malus est. Pereunte impietate nullus impius remanebit; omnis enim impius impietate impius est: abolita iniquitate quis iniquus relinquetur? Malitiam autem et impietatem et iniquitatem perituras esse nemo sapientium dubitat, considerans, malitiam non posse fieri, nisi ubi inuenit, cui noceat. In futuro autem, quando omnia in omnibus Deus erit, et omnis creatura [8 1Kb] liberabitur a seruitute, cui malitia nocebit? Nulli. Impietas quoque [9 1Kb] eadem ratione, quod  peritura sit, intelligitur. Quomodo enim impietas erit et impius, quando falsorum deorum cultus omnino extinguetur, et unus Deus ab omnibus electis et reprobis in omnibus cognoscetur? Iniquitas quomodo manebit [10 1Kb] , quando nemo leges diuinas preuaricare poterit? Et hoc apertissime diuina declarat Scriptura, que dicit: Deficiant peccatores a terra, et iniqui, ita ut non sint. Non enim substantiam illorum, sed peccatum et iniquitatem defectura esse credendum est: et quod beatus Hieronymus in expositione Ezechiel ab Isaia propheta de generali totius humane nature purgatione [11 1Kb] in figura Ierusalem introduxit: Sanctificabo, inquit [12 1Kb] , eam in igne ardente, et deuorabit sicut fenum materiem. Quoniam in ipso loco dupliciter materiem intelligimus;  aut enim materies informis, que de nichilo facta est, et ex qua diuersitate formarum sibi adiuncta huius mundi sensibilis componitur structura, significatur, que uidelicet materia sicut fenum ardebit, quando sanctificabitur, id est, purgabitur in [13 1Kb] ipsa natura ad imaginem Dei facta, ita ut nil in ea materiale, uel temporale, uel terrenum, uel uisibile, uel transitorium mutabileue remaneat, quoniam omnino in spiritualem uertetur stabilitatem et uniformitatem; aut cunctorum uitiorum et malefacterum  occasiones, hoc est malitiam, impietatem, iniquitatem materie uocabulo propheta uoluit [1 1Kb] insinuare, aut utrumque [2 1Kb] . Quomodo ergo supplicia erunt, quando nil dignum supplicio in natura rerum relinquetur? MAG. In superioribus sufficienter de his est actum [3 1Kb] , et ad purum, ut arbitror, definitum. Ideoque nunc breuiter, quoniam exigis, colligendum. Siquidem inter nos subtracta omni controuersia consederat [4 1Kb] , omnem malitiam malosque, omnem impietatem impiosque, omnem iniquitatem iniquosque, iustissima diuini iudicii sententia, ne naturarum integritati semper impediant, ueluti quasdam sordes purgandas penitusque de natura rerum adimendas aboleri; et hoc non solum auctoritate sanctorum Patrum diuineque Scripture, uerum etiam recte ratiocinationis  inuestigationibus est firmatum; uanas autem cogitationes hominum in falsis rerum temporalium phantasiis in eorum animabus, qui solummodo integritatem nature recepturi sunt, non autem in gloriam immutabuntur, semper mansuras, seraque penitentia de rebus, quas in hac uita illicite atque inordinate concupiuerant, ueluti quadam inextinguibili flamma arsuras. Proinde, ut mihi uidetur, ambiguum posuere [5 1Kb] exemplum, qui rationabilem naturam et semper mansuram, et suppliciorum flammis semper arsuram docere uolentes, asbestum lapidem semper manere semperque ardere dicunt, ita ut et substantia eius, et quantitas, et qualitas nullo modo minuatur uel corrumpatur, dum flamma in ea non extinguitur. Hac enim similitudine  non [6 1Kb] irrationabilius [7 1Kb] uti possent ad suadendum, quod non solum naturalia bona rationabilis nature [8 1Kb] semper absque ullo detrimento permanebunt, uerum etiam in his, qui purgati et sanctificati ultra omnia naturalia bona deificationem accipient, eterne beatitudinis gloria [9 1Kb] , ueluti in extinguibili diuine gratie flamma fulgebunt, ita ut in eis et naturalis pulchritudo perpetuo maneat, et deificationis claritas super omnia eluceat. Discernis itaque, ut opinor, inter ea, que penitus peribunt, et ea, que eternis attribuuntur suppliciis. DISC. Discerno; uideo enim, quod uitia uitiorumque occasiones de natura rerum penitus delebuntur, phantasie autem rerum temporalium, quibus imperfecte anime in carne constitute seducuntur, eternis suppliciorum  ardoribus attribute manebunt, ut in eis praue torqueantur cupiditates prauorum. Sed adhuc non parua mihi obstat questio. Si bonitati et beatitudini ceterisque diuinis uirtutibus, que de Deo predicantur, nil erit ceternum, cur ueritati aliquod [10 1Kb] ceternum opponitur, hoc est, falsum et falsitas? Ut enim, ni fallor, [sicut] [11 1Kb] ueritati opponitur falsitas, ita uero falsum. Si igitur omnis phantasia falsa  est, ac per hoc et falsitas: quis phantasiam ueritati esse contrariam negarit? At si phantasia rerum temporalium suppliciis distribuitur eternis, profecto eterne erunt phantasie, perpetuoque opponentur ueritati. MAG. Non immerito talis caligo tibi occurreret, si prius clarissimo ipsius ueritatis, de qua questio est, radio illuminatus, ad purum dignosceres, id ipsum esse, absque ulla differentia, falsum [12 1Kb] et phantasiam, ita ut omnis phantasia sit falsa, et omne falsum phantasia. Nunc autem quoniam magna differentia est inter falsum et phantasiam, relinquitur, ut illud, quod proprie dicitur falsum, solummodo opponatur ueritati, phantasiam uero [13 1Kb] ueritati non esse contrariam. DISC. Expone, queso, que sit illa differentia, que falsum segregat  a phantasia. MAG. Suis definitionibus discernuntur. Est enim falsum, quod appetit esse, quod non est; aliter enim uult se uideri quam est, quia non ita est ipsa res, de qua predicatur, quomodo de ea predicatur. In quo genere quedam fabularum sunt [14 1Kb] constitute, ut uolatus Dedali, que fabula nec uera est, nec ueri similis, sed falsa omnino opinio, que fallit insipientes. Nunquam enim Dedalus uolauit, nauigasse autem de Creta in Eubeam fertur [15 1Kb] . Ideoque falsum dicitur, quia fallit et decipit iudicium eorum, qui falluntur, falsa pro ueris approbantes; quod est proprium erroris. Et hoc est, quod uere dicitur falsum, quamuis sepe in dialecticis propositionibus negationes falsi nomine uocitentur, sepeque affirmationes: negationes quidem,  ut omnis homo animal non est falsum est; affirmationes autem, ut omnis homo iustus est falsum est. Phantasia uero est imago quedam et apparitio de uisibili uel inuisibili specie memorie impressa. Dum enim nulla res corporea uel incorporea per seipsam mortalibus adhuc sensibus conspicua sit, natura rerum constituit, ut in sensu exteriori sensibilium rerum imagines, in interiori uero intelligibilium exprimantur; ac deinde ueluti ex duobus fontibus, sensibilibus dico et intelligibilibus, duo quedam flumina in memoriam confluunt, et unum quidem flumen ex inferioribus per sensum corporeum, alterum uero superioribus per eum sensum, qui solius [16 1Kb] anime est, meatum trahit. Et omne, quod ex his memorie infigitur, phantasia  proprie nominatur, hoc est apparitio, ut superius diximus. Siquidem phantasia ex uerbo greco, quod est , cuius interpretatio est appareo, etymologiam ducit. Qua igitur ratione phantasia ueritati opponeretur [17 1Kb] , cum et ipsa ueritas per seipsam inconspicua in suis phantasiis, quas uocant theophanias, querentibus se occurrit et ineffabili modo manifestat [18 1Kb] ? Et dum omnis phantasia quedam  naturalium rerum similitudo sit anime impressa, cur, quod ex natura procedit, ueritati contrarium iudicaretur, cum nulla natura ueritati contrarietatis ratione obsistat? Et hoc approbat uera ratio, que firmissime astruit, nullam phantasiam de eo, quod intra naturarum numerum non continetur, posse in sensibus seu memoria exprimi. Omne quippe, quod omnino caret substantia et forma et qualitate, nulla potest imaginari similitudine seu apparitione, ac per hoc nulla phantasia. Siquidem phantasie, que de falsis fictisque corporibus immundorum spirituum in sensibus hominum, quos deludunt, effigiantur, umbre proprie appellande sunt, non autem phantasie. DISC. Phantasia igitur aliquod bonum est, quoniam naturalium rerum imaginatio est. MAG.  Illud negare non possum: omne siquidem, quod ex naturalibus causis oritur, bonum esse non denegatur. DISC. Puniri ergo bonum posse cogeris fateri. Dixisti enim, rerum temporalium phantasias suppliciis eternis esse [1 1Kb] distribuendas. MAG. Nullatenus. Non enim dixi, ipsas phantasias suppliciis torquendas, sed in ipsis irrationabiles motus peruersarum uoluntatum suppliciis eternis subigendos. Considerauimus enim, quod non est, non posse puniri, nisi in aliquo bono, quod est. DISC. Recordaris, ut opinor, supradicte ratiocinationis tue, qua incunctanter conclusisti, phantasias rerum temporalium animabus infixas, siue in hac uita, siue postmodum in altera, omnino nichil esse; ideoque [2 1Kb] in eis peruerse uoluntates puniuntur, quoniam, cum comprehendi posse  in aliquo putantur, fugiunt se comprehendere cupientes, et euanescunt. MAG. Recordor; nec me penitet talia dixisse, quoniam phantasias substantiale bonum non omnino [3 1Kb] dixi, substantialibus autem bonis [4 1Kb] adherere, et ex eis nasci indubitanter probaui. Et siue in eis impiorum supplicia, siue iustorum premia disponentur, ubique tamen bonas esse non dubitaui asserere, quoniam et beatorum felicitas, que in contemplatione ueritatis constituitur, in phantasiis, quas propter differentiam [5 1Kb] aliarum phantasiarum theologi theophanias appellant, administrabitur. Ipse Deus [6 1Kb] enim per seipsum semper inuisibilis est et erit, qui solus habet immortalitatem, et lucem habitat inaccessibilem. De eo [7 1Kb] autem, quod falsum et falsitas non perpetuo et [8 1Kb]  uero et ueritati opponentur, ne ceterna sint, nullus sapiens dubitare debet. Quis enim future uite statum rectis ratiocinationibus inquirens dixerit, falsitatem esse futuram, quando ueritas in omnibus apparebit, et omne falsum non solum de natura rerum, uerum etiam de iudicio totius rationabilis et intellectualis creature auferetur; ubi nemo fallit, et fallitur nemo, dum natura rerum in suas causas reuertetur; in quibus nil aliud considerabitur preter  uerum et ueritatem, in quantum unicuique electorum iuxta donationis sue altitudinem contemplari eam permittetur. Quamuis enim non eodem modo, sed multiplicius in infinitum diuinarum uisionum ascensionibus et descensionibus et [9 1Kb] iustis et iniustis [10 1Kb] apparebit, omnibus tamen apparebit, quando in omnibus iniustis, sola iniustitia punita et interempta, ipsa purgata et intemerata relinquitur natura, in ipsos gradus, de quibus peccando corruerat, reuersura. De quo reditu quod restat, discutiendi tempus est. DISC. Tempus plane. Prius tamen noscere uelim, quoniam me ualde perturbat, quomodo uniuersitas naturarum omnium, si in Deum reuersura est, ulla supplicia intra se contineri patietur. Non enim supplicium in Deo esse credibile  est. MAG. Dic queso, num omne, quod inferni et suppliciorum nomine uocitatur, est an non est? DISC. Coartor undique. Si enim dixero est, confestim [11 1Kb] dicturus eris, quid mirum tibi uidetur, si, quod est, in eum, a quo sunt omnia, inter cetera, que sunt, reuersurum sit? Sin autem dixero, non est, respondebis, cur computas inter omnia, que in Deum reuersura sunt, id, quod non est? Et iterum si dedero, omne, quod inferni nomine significatur, extra uniuersitatem esse, absque mora concludar, omni ratione desertus, inuitusque cogar fateri, non esse mirum, quod intra ea, que sunt in Deo, non est, intra ipsum quoque Deum non esse; et deridebit me ratio, que incunctanter predicat, extra Deum et uniuersitatem ab eo conditam nichil recte [12 1Kb]  cogitari uel intelligi posse. Omne enim, quod est et quod non est, Creatore ambitur et creatura. Si autem dixero, intra, coactus fatebor, non solum ea, que sunt, uerum etiam, que non sunt, intra terminos diuine bonitatis et iustitie et prouidentie et iudicii contineri. Non enim solummodo ea, que sunt, uerum etiam ea, que non sunt, siue per superexcellentiam ultra omnem intellectum, siue per priuationem eorum, que sunt, infra omnia, que intelliguntur esse, diuina uirtute credimus et intelligimus administrari, extra quam omne, quod est et quod non est, egredi non potest. Nam omnia, que extra beatorum ordinem expelluntur, extra diuinas leges, intra quas [13 1Kb] omnia [14 1Kb] continentur, euadere non possunt, et que a superioribus  ordinibus cadunt, in inferiores ordines decidere, inque eis detineri coguntur. Omnis autem [15 1Kb] ordo, siue summus sursum uersus, siue extremus deorsum uersus, siue medius, et a Deo est constitutus, et intra eum custoditur, extra quem nichil est, et intra quem omne, quod est, et omne, quod non est, mirabili et ineffabili modo comprehenditur. Siue ergo dixero infernum esse, quod Scriptura diuina testatur [16 1Kb] , siue negauero in natura rerum esse [17 1Kb] , negare non  potero, intra ea, que in Deum reuersura sunt, contineri, ipsoque, qui omnia ambit, ambiri, et extra quem nichil potest uel cogitari, uel credi, uel intelligi, presertim dum inconcusse intelligo, tenebras intra lucem [1 1Kb] contineri, silentium intra sonitum, umbram intra corpus, ceteraque similia, que causas suas in his, quibus e contrario respondent, constituunt. Siue enim absentia rerum sint, siue defectus et priuationes, siue opposita atque contraria, absque his, quorum absentie, defectus, priuationes, oppositiones [2 1Kb] , contrarietates sunt, nullo modo esse intelligi possunt. Esse autem dico ea ratione, qua non solum substantialia et naturalia, uerum etiam, que eis ex aduersa parte respondent, esse dicuntur. Nullum namque uitium est, quod non ex  positione uirtutis, cui ex diametro resistere conatur, continetur. MAG. Letor ualde, quando retia, que tu ipse tetendisti, tue contemplationis uiribus illesus, nulloque modo [3 1Kb] detentus euasisti. Et iam, ni fallor, intelligis, non solum omne, quod ab uno Deo creatum est, uerum etiam omne, quod irrationabilis motus rationabilis et intellectualis creature supermachinatus est, et nunc intra ordinem [4 1Kb] diuine prouidentie contineri, et tunc post uniuersalis creature in suas causas reditum inque ipsum Deum ordinandum fore, quando totius uniuersitatis condite plenissima perficietur pulchritudo. Neque hoc mirum, dum nulla natura aliam naturam punire, nullum uitium uirtutem, qua continetur, possit corrumpere; et non solum hoc, sed ex his omnibus  intra diuinas leges ordinatis [5 1Kb] omnium plenitudo naturarum et formositas complebitur, omnium uisibilium et inuisibilium consona absque ulla [6 1Kb] dissonante harmonia modulabitur. DISC. Non falleris. Nam retia, que tetendi, hoc est problemata, que proposui, propterea a me tensa sunt, ne diutius in eis caperer, sed ab eis absolutus libero mentis contuitu clare perspicerem uniuerse nature adunationem ex diuersis sibique oppositis copulari [7 1Kb] , musicis rationibus admonitus, in quibus conspicor, nil aliud animo placere pulchritudinemque efficere, nisi diuersarum uocum rationabilia interualla, que inter se inuicem collata musici modulaminis efficiunt dulcedinem. Ubi mirabile quiddam datur intelligi, et solo mentis contuitu uix comprehensibile, quod non [8 1Kb]  soni diuersi, uerbi gratia, fistularum organi, uel chordarum lyre, seu foraminum tibie, qui quoddammodo sensibus percepti, in numero rerum esse uidentur, harmonicam efficiunt suauitatem, sed proportiones sonorum et proportionalitates, quas, sibi inuicem collatas, solius animi interior percipit et diiudicat sensus. Que uidelicet proportiones et proportionalitates uocum sensibilium sonorumque merito dicuntur esse, quoniam non solum nil ab eis corporeus sensus patitur, uerum etiam ultra omnem  sensum acutissimis rationabilis animi obtutibus ueluti supra rerum naturam considerantur, et dum inter ea, que non sunt, computantur, his, que sunt, honestissimam prestant et administrant concordiam: siue intelligat qui sonis auscultat, quid in iis dulcedinem et pulchritudinem efficiat, siue non intelligat, inest tamen omnibus interior sensus, quem rata rerum collatio [9 1Kb] conueniensque adunatio non latet. Quis enim senarii numeri uirtutem, qui totius harmonie intelligitur fundamentum; quis collationes ipsius cum suis sesquialteris, sesquitertiis, duplis quoque [10 1Kb] intra naturas rerum potest cognoscere, dum rerum omnium uisibilium et inuisibilium uniuersitas in eo ueluti in quodam principali exemplo constituta sit? Quid ergo mirum, si ex his,  que sunt substantialiter, et naturalibus accidentibus, et ex his, que non sunt, siue per excellentiam, siue per defectum et priuationem, totius creature harmonia componatur, dum in omnibus, que sunt et que non sunt, nulla malitia uel malum, quod bonitati omnium, nulla turpitudo uel deformitas, que pulchritudini et formositati in causas suas conditoremque suum reuersure resistat [11 1Kb] , omnino non remanebit. Ac per hoc non me mouet, dum audio, ex suppliciis malarum uoluntatum et premiis bonarum pulcherrimam harmoniam futuram esse, quoniam supplicia bona sunt, dum sint iusta, et premia, dum sint plus gratuita, quam bonis meritis retributa, quando uideo graues acutosque sonos, eorumque medios quandam symphoniam inter se inuicem in [12 1Kb] proportionibus  et proportionalitatibus suis efficere. Et si quis ad hec obiecerit, peruersas uoluntates malorum hominum et angelorum, quibus debentur supplicia, malas esse, ac per hoc in restauratione ac reditu naturarum malum semper esse remansurum, suppliciaque passurum; et si ita est, sequitur, non omnino pulchritudinem naturarum turpitudine malitie non [13 1Kb] infectam esse futuram: huic respondebo duce Deo ac uera ratione, primum quidem intra rerum naturam uel extra eam nullum malum inueniri, sicut Dionysius Areopagita in libro de diuinis Nominibus multiplicibus astruit rationibus, quas nunc introducere et longum et superfluum uidetur; deinde peruersos peruersarum uoluntatum motus malos non esse, sed illicitos. Quod enim ex libero rationabilis  creature arbitrio processit, quis malum esse dixerit? Si enim libertas nature rationabilis ad imaginem Dei condite a Deo data est; non enim imago Dei ullis legibus detineri debuit coacta: necessario omne, quod ex ipsa libertate euenit, malum seu malitia recte dici non potest, ne in aliquo malum et malitia concludatur. Et si libera uoluntas rationabili et intelligibili creature non ideo concessa sit, ut per eam peccaret, sed ut per eam pulchre et rationabiliter Conditori suo inseruiret, tamen, in suis  licet ueluti captiua irrationabilibus motibus ad illicita attracta sit, non inde malum nascitur, sed aliquod corrigendum diuina iustitia et reuocandum diuina misericordia, si correctionibus suis et emendationibus libere uoluntatis arbitrium fuerit obediens; sin uero contumax superbiaque [1 1Kb] inflatum in suis peruersis motibus perseuerare uoluerit, impetus eius libidinosus retinebitur, ne, quod illicite appetit, apprehendat. Et hoc est totum, quod dicitur libere ac [2 1Kb] peruerse uoluntatis supplicium, hoc est, ab illicitis suis motibus prohiberi, ne ad finem sue cupiditatis possit peruenire. Hoc autem dico, ne beatissimi Dionysii Areopagite auctoritati resistere uidear, qui non solum in aliqua natura seu substantia, uerum etiam in nullis irrationabilibus rationabilis nature  affectibus malum sinit inueniri, seu aliqua ratione concedi. Nullum enim rationabilis creature uitium est, quod non in aliqua irrationabili bonum sit, ideoque quod ubique prohibitum non inuenitur, sed in aliquo, in eo, in quo prohibetur, non malum, sed illicitum uocari oportet. Et ut de hac ratione pauca introducamus exempla, superbia, ut ait B. Dionysius Gregoriusque Theologus, in equo bonum est, in homine uero illicitum atque [3 1Kb] inconueniens. Ferocitas in leone bonum est, et sine qua leo dici non potest; mitis enim leo leo [4 1Kb] non est, perdita qualitate naturali: ipsa autem ferocitas in natura rationabili uitium est et inconcessum. Spurcitia porcorum est proprium, in homine alienum: et similia, que dum in bestiis considerantur, naturalia bona sunt, in homine uero  uel [5 1Kb] angelo uitia contra naturam pugnantia, in nullo [6 1Kb] tamen mala. Quod enim, ut diximus, in toto malum non est, malum fieri in parte non potest, quamuis uideatur esse illicitum, atque purgandum seu refrenandum. Nihil ergo relinquitur, quod plenitudinem et pulchritudinem totius uniuersitatis minuat seu [7 1Kb] dehonestet, siue hic, dum adhuc sensibilis mundus cursum suum peragit, siue illic, dum in causas suas reuersurus sit [8 1Kb] , inque eis quietus permanebit. Sed ista theoria paucis recte sapientibus nunc perspicua, in futuro uero omnibus erit patefacta, dum ueritas per omnia in omnibus elucescet, que naturarum omnium secreta incunctanter absque ulla caligine aperiet. Non enim solis  iustis [9 1Kb] in hac uita uiuentibus, ueritatemque rite querentibus, uerum etiam iniustis, prauisque suis moribus corruptis, lucemque ueram odientibus et fugientibus ipsa ueritas per omnia fulgebit in futuro. Omnes enim uidebunt gloriam Dei. Nec obstat, quod scriptum est: Tolletur [10 1Kb] impius, ne uideat gloriam Dei. uideat namque diuinum eloquium [11 1Kb] posuit pro fruatur, ac si diceret, tolletur [12 1Kb] impius, ne fruatur gloria Dei. Etenim oculorum passionibus grauatos non luce perfrui uidemus, uerum etiam eam [13 1Kb] fugere  uolentes, inque tenebris se abscondere appetentes, non quid [14 1Kb] sit lux, et quantum utilis sit [15 1Kb] , ualentes eam perspicere ignorantes, sed in infirmitate oculorum suorum causam fugiendi a lumine constituentes. Eodem modo et impii in suppliciis detenti causam odiende ueritatis impietati sue reputabunt, sera inutiliter compuncti penitentia. Et hoc datur intelligi ex ipso diuite in inferno [16 1Kb] penas patiente, qui eleuans oculos suos, dum esset in tormentis, uidit Abraham a longe, et Lazarum in sinibus eius. uidit igitur Abraham et Lazarum in gloria diuine contemplationis, sed ipsius glorie delectationibus priuatus est, seraque penitentia compunctus petit Abraham, ut mitteret ad suos fratres, quos in hac uita reliquerat, ne, sicut ipse uixerat [17 1Kb] , uiuerent,  et ut tormentorum loca deuitarent. MAG. Non te ergo moueant stultissima et falsissima mortalium cogitationum iudicia inanesque opiniones, quibus his, que sibi mala et turpia uidentur, bonitatem et pulchritudinem et equitatem uniuersitatis minui et corrumpi existimant, ignorantes, quod in omnibus, que intra uniuersitatem comprehenduntur, nullum malum, uel turpe, uel iniustum inuenitur. Neque enim hec summa bonitas et pulchritudo et equitas sapienter omnia disponens in his, que sunt et que [18 1Kb] non sunt, fieri permittit, nec unquam permissura est. Et si quis dixerit: unde igitur hec, que dicuntur mala et inhonesta et iniusta, et ubi? Cui respondendum: non aliunde, neque alibi, nisi ex uanitatibus uanitatum, inque falsis argumentationibus, que  fingunt esse, quod penitus non est, blasphemantes, et putantes omne, quod libidinosis suis affectibus obstat, eosque prohibet atque refrenat, malum esse, quia eis nocet. Inde est, quod etiam [19 1Kb] diuine prouidentie administrationem redarguunt, dicentes, impetum libere uoluntatis in aliquo impediri uel retrahi uel extingui malum esse, ignorantes hoc totum ad diuine bonitatis piissimam clementiam pertinere. Optimi quippe serenissimique conditoris est, bono, quod fecit, prouidere, ne pereat, inque suis propriis nociuisque motibus euanescat. Illud quoque ueluti malum in omnium misericordissimum ordinatorem refundunt, punire quod fecit, garrientes, ad hoc multos Deus fecit, ut eos puniret, eo modo ire sue  uiam inuenire uolens, non animaduertentes, Deum in nullo, quod fecit punire; quod autem non fecit, puniri permittit. Turpia quoque inhonestaque facta sua in Deum referunt; aiunt enim, si hoc Creatori omnium displiceret, nequaquam fieri in natura, quam fecit, sineret. Iam uero non solum pulchra et honesta, uerum etiam inhonesta et turpia creature sue mixtim [20 1Kb] inserere predestinauit, ut ex his iustitie manifestande occasiones inueniret, pulchre quidem honesteque iuxta diuinas leges uiuentibus  premia, transgressoribus uero turpitudinisque et inhonestatis sordibus contaminatis supplicia redditurus, utrisque autem iuste secundum predestinationum suarum ineuitabile propositum. Ac per hoc, ut ait Apostolus, uoluntati eius quis resistit? Et [1 1Kb] sic totius peruerse sue conuersationis incommutabiles [2 1Kb] causas diuinis predestinationibus ascribunt [3 1Kb] , non ualentes occecato et insipienti corde intueri summam bonitatem et pulchritudinem, et, ut expressius dicam, totius bonitatis et pulchritudinis et honestatis inexhaustum et non deficientem fontem, sicut nullius mali uel malitie, ita nullius turpitudinis uel turpis, nullius inhonesti uel inhonestatis auctor est uel predestinator. Hec enim omnia irrationabilium cupiditatum inuenta sunt. Nam si ex  diuina predestinatione profluerent, necessario in natura rerum semper permanerent. Omne quippe, quod diuina predestinatione est dispositum, quis dubitarit semper esse mansurum? Hec autem in eternum peribunt, et uniuersaliter de natura rerum abolebuntur. Non igitur ex eternalibus causis diuine predestinationis profecta sunt. Eadem blasphemia est de diuina equitate. Dicunt enim, Deum inequalem, ut non dicam iniustum esse, quoniam, ut aiunt, non equaliter omnibus [4 1Kb] bona sua distribuit, quosdam exaltans, quosdam spernens, alios pauperes relinquens, alios autem diuites magnificans, alios stultitie caligine occecans, alios sapientie lumine illustrans, quosdam dominos, quosdam seruos faciens, et cetera, in quibus humane  conditionis diuersa et infinita uarietas in hac adhuc mortali uita perspicitur, non intuentes primum quidem, temporalia et transitoria huius uite bona uere bona non esse, quoniam non possunt semper manere, et plus amatores suos decipiunt quam eis prosunt, umbre quippe inanes sunt, ideoque bonis et malis distribuuntur, quoniam ab omnibus auferentur [5 1Kb] , tamen [6 1Kb] inordinate et inconfuse [7 1Kb] omnibus dantur. Non enim solummodo eterna perpetuoque permansura, uerum etiam temporalia et caduca certis ordinationibus suis dispensantur, in quibus pulchritudo et eternorum et temporalium constituitur. Deinde non [8 1Kb] considerant, quomodo [9 1Kb] iustissimus omnium conditor, sapientissimus ordinator, unicuique secundum prouidentie sue leges impertitur  largissime sue bonitatis dationes et [10 1Kb] donationes, et in nullo fallitur; mortalium uero falsa sunt iudicia de diuina prouidentia et administratione, dum, quid in hac republica uniuersitatis uisibilium et inuisibilium agatur, nesciunt. Insuper etiam insipientissimos eorum animos fugit, quod equissimus bonorum omnium largitor naturalia bona equaliter omnibus partitur; naturalia enim bona eodem modo et bonis et malis tribuuntur, que in his sensibilibus transitoriisque rebus nullo modo possunt apparere,  in intimis autem nature sinibus adhuc occultantur, donec in restauratione uniuerse creature [11 1Kb] in manifestum procedant, quando ueritas in omnibus apparebit, prefateque uanitates et false mortalium de Creatore et creatura cogitationes peribunt, quando Deus omnia in omnibus erit, nullumque malum uel turpe uel inhonestum uel iniustum in ordine et pulchritudine rerum omnium inuenietur, et omne, quod uanissimis mortalium opinionibus machinatum est, euacuabitur, ideoque penitus interimetur, quoniam nichil est. O quantum beati sunt, qui simul omnia, que post Deum sunt, mentis obtutibus uident, et uisuri sunt! Quorum iudicium in nullo fallitur, quoniam in ueritate omnia contemplantur; quibus in uniuersitate naturarum nichil offendit uel  infestum est. Non enim de parte iudicant, sed de toto, quoniam neque intra partes totius, neque intra ipsum totum comprehenduntur, sed supra totum eiusque partes altitudine contemplationis ascendunt. Nam si in numero partium totius, seu in ipso toto concluderentur, profecto neque de partibus, neque de toto recte possent iudicare, ideoque ei, qui de partibus ac de toto recte iudicat, necesse est, prius omnes partes omneque totum uniuersitatis condite mentis uigore et [12 1Kb] puritate superare, sicut ait Apostolus: Spiritualis homo iudicat omnia, ipse autem a nemine iudicatur. Sed quorsum ascendit spiritualis ille homo, qui de omnibus iudicat, et de quo nemo iudicare potest, nisi ipse solus, qui fecit omnia? Nunquid in eum, qui omnia superat et ambit,  et in quo sunt? In ipsum itaque Deum ascendit, qui uniuersitatem creature simul contemplatur, et discernit, et diiudicat; neque eius iudicium fallitur, quoniam in ipsa ueritate, que nec fallit nec fallitur [13 1Kb] , quia est, quod ipsa [14 1Kb] est, omnia uidet. uirtute siquidem intime speculationis spiritualis homo in causas rerum, de quibus iudicat, intrat. Non enim iuxta exteriores sensibilium rerum species discernit omnia, uerum iuxta interiores earum rationes, et incommutabiles occasiones, principaliaque exempla, in quibus omnia simul sunt, et unum sunt. Ibi ergo spiritualis homo iudicat omnia, ubi omnia unum sunt, et uere et immutabiliter uiuunt et subsistunt, et quo omnia, que ex [15 1Kb] primordialibus suis causis profecta sunt, reuersura sunt, et quorum nichil  extra relinquetur temporalibus mutabilitatibus subiectum, seu localibus circumscriptionibus inclusum, quando uniuersitas [16 1Kb] nature super omnia localia et temporalia spatia in causas suas, in quibus omnia unum sunt, finito sensibili mundo reuertetur. Nam et ipsa loca et tempora cum omnibus, que in eis adhuc in hac uita ordinantur et mouentur et circumscribuntur, in suas eternas rationes redire necesse est, quas rationes tempora eterna diuina uocat historia. Quomodo enim remanebunt tempora secularia,  quando nichil erit temporale? Quomodo loca, ubi nichil locale? Et hec est ratio, que nullum locum sensibilem et corporalem in natura rerum inferno permittit, uanasque opiniones eorum destruit, qui infernum uel sub terris, uel terrarum in gremio, uel alicubi circa terram [1 1Kb] fallacibus suis cogitationibus autumant, ignorantes, quod ipsa terra, subtus quam, uel intra quam infernum constituunt, penitus sit peritura. Si autem terra peribit, profecto nichil sub ipsa et in ipsa, quod inferni uocabulo dignum sit, relinquetur, ac per hoc nullus locus intra sensibilem corporalemque creaturam inferno datur, neque eterno igni, in quo impii ardebunt, neque uermibus nunquam morituris. Hec enim omnia tormentorum nomina figurate in sacra Scriptura posita sunt, sancto  Ambrosio attestante, grecisque uocabulis, que, ut prediximus, expressius informant, quid [2 1Kb] diuina Scriptura inferni nomine insinuat. quippe dicitur, hoc est, ut paulo superius expositum, absque deliciis, uel absque uoluptatibus, uel insuauitas. Item uocatur, cuius interpretatio est tristitia, uel meror, uel luctus. quoque solet appellari, hoc est desperationis grauitas, que demersas oppressasque malas cupiditates, egestate [3 1Kb] temporalium rerum, quas in hac uita intemperanter concupiuerant, afflictas ueluti in profundissimam quandam uoraginem, inque uanarum phantasiarum rerum sensibilium caligines, in quibus cruciantur, obruit, diuineque sententie incommutabili mole perpetualiter calcatas et irreuocabiliter contemptas. Que  cuncte significationes apud Grecos infernum cum omnibus suis suppliciis non esse localem uel temporalem uel sensibilem, seu in aliqua parte quattuor elementorum, quibus mundus iste [4 1Kb] constituitur, neque in toto ipsius constitutum, sed quiddam lugubre lacrimabileque, grauemque [5 1Kb] , desperationis plenum ineuitabilemque carcerem, omniumque [6 1Kb] bonorum egestatem in phantasticis uanissimisque uisionibus incunctanter pronunciant. DISC. De inferno, deque eius [7 1Kb] tormentis satis est actum. Nam luculentissime suasum est, non esse eum substantialiter [8 1Kb] in natura uisibilium et inuisibilium, quoniam neque corpus est, neque spiritus, sed iustissima damnatio praue et illicite cupiditatis abutentium nature bono, hoc est libere uoluntatis arbitrio, ipsamque  damnationem bonam esse, non solum quia iusta est, omne siquidem iustum bonum, uerum etiam quia intra diuinas leges et comprehenditur et ordinatur, intra quas quicquid est, bonum et iustum esse et honestum necesse est. Ipse etiam phantasie in quibus erit, bone sunt. Nam et umbras corporum, quas uanas esse nemo ambigit, splendore luminis undique coartari et oriri uidemus, nil turpitudinis  seu inhonestatis pulchritudini lucis inferentes. uide quantum ornamenti laudisque perfectarum animarum uirtutibus comparatur, dum intra se uitia coambiunt atque coartant, suoque dominatui subigunt ac [9 1Kb] refrenant, legibusque diuinis ordinant, ne in profundum malitie animas, quas conantur corrumpere, mergant. Sepe etiam penitus ea, uitia dico [10 1Kb] , extinguunt, sepe in semetipsas transfundunt, ita ut et uitia in uirtutes uertantur. Que ratio docet, non omnino uitia mala esse, sed illicita. Si enim mala essent, nequaquam in uirtutes mutari [11 1Kb] possent, ceteraque similia, que cum contra naturam ex peruersis motibus abusionis libera uoluntate rationabilis nature seipsam sponte sua captiuantis uidentur [12 1Kb] insurgere, uniuersitatis tamen ordinationibus  non sinuntur nocere, magis autem ornare eas coguntur eternis legibus diuine prouidentie atque iudicii ambita. Hec [13 1Kb] dum ita sint, remota omni ambage ac deliberatione luce clarius conspicor [14 1Kb] , et uniuersitatis condite plenitudinem in causas suas, inque ipsum Deum, in quo omnia subsistunt, reuersuram [15 1Kb] , et iustissimas penas [16 1Kb] irrationabilium cupiditatum equissimi iudicis sententiis illatas seu inferri permissas inconcusseque definitas intra ipsam plenitudinem perpetuo permansuras, quoniam non solum in aliquo non nocebunt, uerum etiam laudis ipsius et pulchritudinis ineffabiles [17 1Kb] administrabunt occasiones. Ac per hoc non temere quis dixerit, penas ac [18 1Kb] premia non localibus spatiis, sed diuersitatibus qualitatum disgregari, ita ut et [19 1Kb] simul  sint, quoniam ex ipsis duobus respublica totius creature ordinatur, et simul non sint propter diuersos eorum effectus. Peccatorum quippe effectus sunt luctus, gemitus, tristitia, sera penitentia, ardor insatiabilis cupiditatis, que in aliquo nullam inueniet quietem, scatens delictorum putredo ac uermiculatio, profunde ignorantie densissima obscuritas, in qua nulla uerorum uel ipsius ueritatis cognitio, id est, ea ueritate [20 1Kb] fruendi beatitudo. Ligatis quippe [21 1Kb] pedibus difficultas in diuinis legibus ambulandi, ligatis manibus difficultas bonorum actuum, qui secundum uirtutes sunt peragendi, typice insinuatur [22 1Kb] , hisque similia, que enumerare et longum est et impossibile. Meritorum uero effectus  sunt gaudium, letitia, pax, beatitudo, felicitas, gloria, beatissimis angelis equalitas, ac breuiter dicendum, theosis, id est deificatio, in qua Deus diligentibus se preparauit, que nec oculus uidit, nec auris audiuit, nec in cor hominis ascendit. Ubi autem causarum effectus inter se inuicem contrarii sunt, ibi necesse est, et ipsas causas disparari. Et si quis dixerit, quomodo a se inuicem longe distantia simul et in uno coadunari possunt, hoc est, intra  terminos nature et uirtutes et uitia, uideat in magna domo [1 1Kb] atque regali diuersisque ornatibus constructa sanum et imbecillem, orbum et uidentem, letum et tristem, securum et curiosum, diuitem et egenum, uerberibus cesum, ut seruus, honoribus exaltatum, ut dominus, carcere inclusum, ut reus, omnibus uinculis absolutum, ut innocuus omnique crimine absolutus, ceterosque similiter uno eodemque loco ac tempore simul posse contineri. Quod si ita est, omnibusque fere equaliter patefactum: quid mirum, si credamus et intelligamus, in una harmonia uniuersitatis restaurate inque causas suas [2 1Kb] reuersure [3 1Kb] totam rationabilem creaturam gratia Redemptoris sui, qui eam totam accepit, sanam futuram [4 1Kb] , languidam uero peruerse  uoluntatis imbecillitatem, que ipsi, uidelicet nature, extrinsecus adheserat, suis congruis ordinibus disponendam, condignasque suis operibus retributiones passuram? Quid si ipsa natura non solum sanata, uerum [5 1Kb] etiam illuminata, cecitas malarum uoluntatum perpetuis absentie naturarum restauratoris obstruatur tenebris? Quid si natura ad imaginem Dei condita non solum sanata et illuminata, uerum etiam in paradisum, quem spiritualium deliciarum locum sapientes interpretantur, reducta, leprositas, que merito peccati eam deformauerat, omnibus deliciis priuata, eternis pruritibus exardeat, et cetera, quibus discernitur natura [6 1Kb] et culpa, premium et pena, dum mirabili et ineffabili modo natura omnino libera phantasias sustineat,  in quibus culpa, quod deliquerat, luat. MAG. Hec omnia uerisimilia, probabilibusque argumentationibus comparata uidentur. Sed occurrunt nobis in hoc loco qui carnaliter spiritualia tractant, dicentes: Quid ergo oberit paganis sua impietas, qua idola colunt, uerum Deum ignorantes? Quid Iudeis sua perfidia, qua Dei uerbum incarnatum, Dominum nostrum Iesum Christum, consubstantialem et ceternum et in omnibus secundum suam diuinitatem Patri suo equalem esse negant? Quid ceteris nationibus ueritatem respuentibus sua superstitiosa [7 1Kb] falsissimaque machinamenta nocebunt, si in futura uita tota eorum natura saluabitur, ita ut neque corpus, neque anima, neque ulla pars naturalis eternis penis torquenda relinquatur? Quibus  suaderi aut difficillimum est aut impossibile, ad iustitiam Dei nullo modo pertinere, sed omnino ab ea alienum esse, punire in omnibus, que fecit, quod fecit, suum uero esse punire quod non fecit, quoniam omnia, que in malis omnibus redarguuntur, eternisque suppliciis digna iudicantur, non ex natura, sed ex proprie uoluntatis uniuscuiusque malorum prauissimis motibus, quos discretiua rerum speculatio nature uitia solet appellare---nec immerito,  quia [8 1Kb] naturalibus affectionibus reluctantur---profluxere, et ab originali peccato, in quo generaliter, excepto humanitatis Redemptore, omnes homines peccauerunt, quod etiam nature attribuitur, eiusque peccatum uocitatur, non quod ipsa natura ad imaginem Dei facta illud commiserit, sed quod libere uoluntatis, que a Deo data est, rationabili bono irrationabilis abusio, et in amorem sensibilium conuersio ipsam nature pulchritudinem, in qua ex principio conditionis sue substituta est, dissimulauit, propriamque dignitatem abscondit. Nam si culpam referas in naturam, in ipsum nature conditorem eandem referre uideberis. Si enim culpe causa attribuitur nature, ipsius nature cause, que Deus est [9 1Kb] , peccatum nature  necessario attribuetur. Natura siquidem ad imaginem Dei facta non omnino principali exemplo suo similis est, si causam peccandi in seipsam recipit. Ut enim principale exemplum nullius peccati uel malitie causa subsistit, ita et natura ad imaginem et similitudinem eius facta. Ridiculosissimum quippe est [10 1Kb] dicere, humanam naturam imaginem et similitudinem Creatoris sui prius perdidisse, ac deinde causas peccati in se suscepisse. Quisquis enim hoc dixerit, cogetur querere, quo peccato natura imaginem et similitudinem Creatoris sui perdiderit, siquidem non eam perderet, si in aliquo non peccaret. Porro, si humana natura nunquam imaginem et similitudinem conditoris [11 1Kb] sui perdidit; imago  quippe et similitudo inter naturalia bona et data computantur, naturalia autem data et [12 1Kb] bona non solum ab humana natura, uerum etiam ab omnibus, que largitore et substitutore omnium bonorum facta sunt, nullo modo auferuntur, in nullo minuuntur uel augentur: quis nisi amens dixerit, naturalia bona causarum peccandi acceptiua esse posse, uel ab eis peccatum oriri? Si enim acceptiua [13 1Kb] sunt [14 1Kb] , naturalis in eis pulchritudo corrumpitur, dignitas minuitur, immutabilitas uacillat, ordo titubat. Hinc conficitur, nullam rationabilem naturam causarum culpe capacem esse, ne Creatori suo dissimilis redarguatur. Sed merito queritur: si propterea peccati causa in naturam non refertur, ne iterum per eam in Creatorem referatur, quoniam omne, quod ab  ipso est, nullius peccati uel peccandi cause receptiuum est, cur non quis dixerit, eadem ratione neque in liberum arbitrium peccandi occasio referenda est, ne in eum, qui illud nature concessit, culparum causa referatur. Qui enim naturam dedit, ipse et liberum arbitrium in ea creauit; et quemadmodum natura bonum est [15 1Kb] et incorruptibile bonum, ita et liberum uoluntatis arbitrium. Ac per hoc necessario sequitur, ut, sicut culparum cause in natura non [16 1Kb] constituuntur, ita nec in libero arbitrio;  in nullo quippe bono causa mali constituenda est. Proinde, si nullum peccatum ex naturalibus oritur causis, querendum, unde accepit occasionem. Et si quis responderit, quod uerum et uerisimile est, probabilibusque argumentationibus approbatur, non aliunde originem ducere [1 1Kb] peccatum, nisi ex irrationabilibus motibus rationabilis nature, abusioneque liberi arbitrii bono, continuo uidebitur irrationabilis motus occasionem in natura rationabili constituere [2 1Kb] . Relatiuo siquidem modo [3 1Kb] estimabitur pronunciare, irrationabilem motum rationabilis nature esse, ideoque ex ipsa occasionem ducere. Quod si ita est, cogetur etiam fateri, irrationabilium motuum causas in Deo precessisse [4 1Kb] . Nam si omnis naturalis causa rationabilis nature in Deo  substituta est, necessario, quicquid ad eam refertur, ad causam eius referetur. Sin autem uera ratio irrationabilem motum non relatiuo modo ad rationabilem naturam referri, sed omnino e contrario opponi protendit [5 1Kb] , quemadmodum irrationabile rationali, relinquitur ad inquisitionem, unde igitur ille irrationabilis motus, in quo causa peccati constituitur, originem ducit? Quo in loco nichil aliud uerisimilius occurit, in quo causa irrationabilis motus intelligatur, preter naturalibus bonis [6 1Kb] abusionem diuinis legibus prohibitam, quod proprium est peruerse et illicite cupiditatis uniuscuiusque liberi arbitrii, bono male utentis. Cuius abusionis exempla tam late patent, ut nullus ferme sit, qui non ipsa in seipso uberrime probare possit. Sed notandum,  neminem summis nature nostre bonis male uti ualere. Naturalis siquidem uirtus essentia, uirtute et operatione nullum sinit abuti, sicut neque sapientia et intellectu et ratione, quoniam hec sunt, que principalem nature nostre possident sedem. Mediis autem nature bonis, ut est ingenium et sensus corporis, et ipso corpore extremisque bonis, ut sunt ea, que extra nos sunt in rerum sensibilium ordinibus constituta, et bene uti et male potestas datur. Ingenium quippe naturale bonum est, hominibusque a Deo datum ad cogitanda [7 1Kb] et inuenienda utilia et honesta. Et [8 1Kb] tamen peruersa uoluntas eo [9 1Kb] abutitur, querens nociuas et perniciosas occasiones, quibus decipiat et perdat quos decipere et perdere cupit. Oculorum sensus, ut de ceteris taceam, naturale  bonum est, et a Deo datum ad corporalis lucis receptionem, ut per eam et in ea rationalis anima formas et species numerosque sensibilium rerum discerneret, inque licitos suos usus ex eis acciperet [10 1Kb] uerum: et ipso male abutuntur, qui libidinoso appetitu uisibilium formarum pulchritudinem appetunt, sicut ait Dominus in Euangelio: Qui uiderit mulierem ad concupiscendum eam, iam mechatus est in corde suo, mulierem uidelicet appellans generaliter  totius sensibilis creature formositatem. Quid dicam de extremis bonis sensibilibus? Nonne luce clarius est, quod eis boni bene, mali uero male utuntur? Boni quidem ad laudem et seruitutem bonorum omnium largitoris, mali uero ad perficiendos impetus sue peruerse cupiditatis. Causas autem illicite abusionis atque peruerse cupiditatis [12 1Kb] si quis uult inuenire, sollicitus querat. Ego autem securus sum, incunctanter perspiciens [13 1Kb] , quod nemo eas potest reperire. Ut enim malum incausale est, et nullo modo inuenitur, unde est, ita et [14 1Kb] naturalibus bonis [15 1Kb] illicita abusio ex nulla naturali nascitur causa. Hoc autem dico, beatum Dionysium Areopagitam in libro de diuinis Nominibus, et S. Aurelium Augustinum in libris de libero Arbitrio sequens. Stultum quippe est,  eorum causas querere, que nullo genere, nulla forma uel specie, nullo numero bonorum, que a summo bono et conditore omnium et facta et ordinata sunt, continentur, quoniam penitus incausale et insubstantiale est omne, quod ab eo factum non est. Hinc mihi uidentur rectius rerum proprietates considerare, qui dicunt, libidinosum appetitum, non autem malam uoluntatem suppliciorum causam esse, ne quis existimet duas uoluntates in una eademque natura comprehendi, una quidem bona, altera uero mala, dum una uoluntas humanitati inest, quamuis sepe in bono, sepe in malo accipiatur: libido autem non solum naturalibus bonis omnino excluditur, uerum etiam aut uix aut nunquam in significatione boni in diuina Scriptura reperitur. Nam et  primus homo, in quo omnes peccauerunt, libidine dominandi et [16 1Kb] super omnia exaltandi deceptus est, atque peccauit suadente diabolo ac dicente: In quocunque die comederitis ex eo, prohibito uidelicet ligno, aperientur oculi uestri, et eritis sicut dii, scientes bonum et malum. O quanta libido superbie in illo erat, qui sua uirtute Deus esse cupiebat! Non ergo paganorum impietas, uel Iudeorum perfidia, uel aliarum nationum fabulosa deliramenta ex naturalibus causis, sed ex libidinosis cupiditatibus uanarum cogitationum profluxere, ideoque in nullo eorum natura punietur, sed libido. Omnia quippe uitia, que uirtutibus contraria sunt, naturamque corrumpere appetunt, generali [17 1Kb] libidinis uocabulo solent appellari. Turpissima itaque libido impiorum  in falsorum Deorum cultu, perfidorumque [18 1Kb] Iudeorum [19 1Kb] in negatione ueritatis, aliarumque gentium in fabularum ludibrium [20 1Kb] deliramentis, in uanissimis phantasiis eorum, que sibi futura fingunt, dum nichil in eis inuenient preter incomprehensibiles umbras, suppliciis relinquitur torquenda, uniuersitate naturarum [21 1Kb] bonorum totiusque nature a Deo create integra, plenissima, impunitaque permanente. Ceterum generalis omnium impiorum [11 1Kb]  pena erit, ut sepe diximus, luctus et tristitia de absentia et perditione rerum, quibus in hac uita delectabantur, quarum phantasias semper ueluti pre oculis habebunt, quas comprehendere ardenter cupientes nequibunt, quoniam nichil sunt, cupientes consolationem habere in [1 1Kb] his, que desperationem ingerunt et inquietudinem. Hinc oritur sera penitentia, inutilisque consolationis postulatio, quod per linguam diuitis guttulam aque de summo digito pauperis Lazari petentis et dicentis, quia crucior in hac flamma, significatur. Lingua quippe postulationis auxilii flamma tarde de delictis penitentie, aqua refrigerii, digitus, distributionis meritorum, qua creduntur sancti post hanc uitam posse prestare auxilium his, qui in penis sunt,  typum gerit. Ex hoc enim loco datur intelligi, non solum uiuentes adhuc in carne [2 1Kb] , uerum etiam spoliatas carne animas auxilium sanctorum petere posse, siue ut penitus liberentur a penis, siue ut minus [3 1Kb] crucientur in eis; incassum tamen petere, si in hac uita in profundum malitie cecidere, hoc est, si nullum bonum in hac uita peregerunt, quo mereantur misericordiam in futura. Est etiam alia forma penarum omnibus impiis communis, que omnia uitia in hac uita perpetrata, et in quibus usque ad separationem corporis et anime absque ulla penitentia aut aliqua occasione purgationis post corpus perseueratur, in trucibus horribilibusque ueluti ferocium bestiarum speciebus ad cumulum tormentorum administrat, ut, que hic delectabiliter [4 1Kb] impie  uiuentibus arrident, illic terribiliter appareant iustissimo puniendi modo. Quid enim equius est diuineque ordinationi congruentius, quam ut ea, que in hac uita illicito amore ardentes sequuntur iniusti, in alia uita, que rectius eterne mortis uocabulo significatur, ingenti pauore territi fugiant puniti, nec tamen euadere ualituri? Hec autem omnes cetereque ineffabiles et innumerabiles penarum [5 1Kb] uarietates in phantasiis rerum sensibilium future sunt. Phantasie autem in latissimis memorie campis [6 1Kb] siue hic siue illic ordinatissime [7 1Kb] disponuntur. Quorum primus est earum, que per uisum, secundus earum, que per auditum, tertius earum, que per olfactum, quartus earum, que per gustum, quintus earum, que per tactum, ueluti per quinque portas  ciuitatem anime intrant. Quarum phantasiarum due forme sunt. Una earum, in quibus his, qui in hac uita bene, sed non summe uixerunt, preparantur premia; alia, in quibus his, qui male uiuunt, dispensantur supplicia. Siquidem sancti, qui adhuc in carne constituti, uirtute actionis et scientie carnem et mundum [8 1Kb] seque ipsos superantes usque ad ipsum Deum altitudine contemplationis ascenderunt, non in phantasiis rerum sensibilium, sed in theophaniis  diuinarum uirtutum laboris sui mercedem, insuper etiam deificationis gratiam accipient. Aliud est enim intra nature bona manere, quod generaliter omnibus diuina largitate prestabitur, aliud [9 1Kb] omnem naturam eiusque bona superare, et ad ipsum Deum peruenire, quod proprium est diuine gratie. Ubi enim fuerit corpus, hoc est ueritas, illuc congregabuntur aquile, hoc est animi, qui eam contemplaturi sunt. Et iterum eorum, qui terminos naturalium bonorum non excessuri sunt, in formis [10 1Kb] imaginalibus [11 1Kb] speculatio est. Aliter enim considerantur in his, qui merito bone conuersationis simplicisque innocentie non solum omnes penas euasuri, uerum etiam premia sibi condigna ac soli Deo cognita recepturi, ita ut et [12 1Kb] naturalia bona possideant, et superaffluentis  diuine largitatis quodammodo participes fiant, non tamen deificati: aliter in his, in quibus solummodo nature integritas restaurabitur, malefica [13 1Kb] uero et libidinosa carnalis eorum uite intemperantia eternis punietur suppliciis. Que uidelicet supplicia diuinis legibus ordinata, nature, intra cuius uirtutem et sustinentur et comprehenduntur, nusquam nunquam sunt nocitura, eiusue pulchritudinem nec in toto, nec in parte infectura. Unusquisque itaque in sua conscientia intra semetipsum aut premia recipiet, aut penas luet; ipsa uero [14 1Kb] natura in omnibus libera permanebit. Hactenus de his: nunc ad reditum creature in pristinum statum, de quo principaliter sermocinatio est, redeundum. DISC. Redeundum sane, ac tempus exigit prolixitasque disputationis.  Et uereor, ne forte his, qui lecturi sunt, multiplex perplexaque earundem rerum repetitio fastidium gignat. MAG. Perplexa materia difficillimarumque rerum anfractus multiplicem perplexamque ratiocinationem exigunt, et fortassis non deerunt, quibus magis placebit frequens earundem rerum repetitio, quam breuis cursimque ingrediens de his, que sepe mentis aciem fugiunt, intimatio, que solet facilius cludere obtrusa quam aperire, et amphiboliam inferre quam expellere. DISC. Ingredere, quo et quali modo uis; tantum ut principalem questionem, que de reditu est, absque ullis incidentibus questionibus discutias. Incidentes quippe questiones finem disputationi impediunt imponere. MAG. De generali totius sensibilis creature in causas suas  reditu finito mundo docuimus, et nunc iterum specialiter de reditu humane nature docere debemus. Tota itaque humanitas in ipso, qui eam totam assumpsit, in pristinum reuersura est statum, in uerbo Dei uidelicet incarnato. Qui reditus duobus modis consideratur, quorum unus est, qui totius humane nature docet in Christo restaurationem, alter uero, qui non solam ipsam restaurationem generaliter perspicit, uerum etiam eorum, qui in ipsum Deum ascensuri  sunt, beatitudinem et deificationem. Aliud enim est in paradisum redire, aliud de ligno uite comedere. Legimus quippe, primum hominem ad imaginem et similitudinem Dei factum, in paradiso positum fuisse, sed non legimus, eum de ligno uite comedisse. Esus siquidem prohibiti ligni [1 1Kb] preoccupatus dulcedine ligni uite [2 1Kb] est expulsus: futurum quippe erat ei de ligno uite edere, si diuinis preceptis uoluisset parere; feliciter tamen uixisset, etiam priusquam de ligno uite comederet [3 1Kb] , si absque mora, postquam creatus est, non peccaret. Ubi datur intelligi, quod tota nostra natura, que generaliter uocabulo hominis ad imaginem et similitudinem Dei facti significatur, in paradisum, hoc est, in pristinam conditionis sue dignitatem reuersura sit, in his autem  solummodo, qui [4 1Kb] deificatione digni sunt, ligni uite fructum participabit. Ligni autem uite, quod est Christus, fructus est beata uita, pax eterna in contemplatione ueritatis, que proprie dicitur deificatio. Est enim beata uita, ut ait Augustinus, gaudium de ueritate, que est Christus. Et fortassis hoc est quod ait Apostolus: Omnes quidem resurgemus, sed non omnes immutabimur. Sic enim multi ac [5 1Kb] pene omnes hunc locum Apostoli de Greco in Latinum transtulerunt. Ac si aperte diceret: Omnes nos, qui homines sumus, nemine excepto, in spiritualibus corporibus et integritate naturalium bonorum resurgemus, et in antiquitatem prime conditionis nostre reuertemur, sed non omnes immutabimur in deificationis gloriam, que superat omnem naturam  et paradisum. Itaque sicut aliud est generaliter resurgere, aliud [6 1Kb] specialiter immutari: ita aliud est in paradisum redire, aliud de ligno uite comedere. In uno siquidem [7 1Kb] nature significatur restauratio, in altero electorum commendatur [8 1Kb] deificatio. Hoc autem dico, non ignorans hunc locum apostolicum aliter ab aliis esse translatum. Quidam enim interpretati sunt, omnes quidem dormiemus, sed non omnes immutabimur, quidam, ex quibus est Ioannes Chrysostomus, omnes quidem immutabimur, sed non omnes dormiemus. Quorum interpretationes ad presentis operis negotium non pertinent, ut opinor. DISC. Cur non pertinuerint [9 1Kb] ignoro. Qui enim de creature sensibilis reditu disputat, nunquid non de resurrectione corporum tractat? Profecto. Non enim aliud est resurgere,  surgere, aliud redire. Nam ex mortuis resurrectio quid aliud est, quam in statum naturalem recursio? Expone itaque breuiter cursimque, quid uolunt predicte interpretationes, quas penitus intactas preterire uoluisti. MAG. Qui interpretati sunt, omnes quidem dormiemus, sed non omnes immutabimur, uidentur mihi Apostoli uerba ita intellexisse, ac si diceret: Omnes quidem [10 1Kb] moriemur; quis enim est [11 1Kb] , qui uiuit, et non uidebit mortem:  sed non omnes immutabimur. Nam qui ab initio mundi usque ad secundum Domini aduentum, hoc est, usque ad finem seculi mortui sunt, et moriuntur, et morituri sunt [12 1Kb] , non continuo absque ulla mora, uerum interpositis temporalibus spatiis resurrectionem corporum [13 1Kb] communem expectant, preter eos, qui cum Christo resurrexerunt: illi uero, quos in carne uiuentes finis mundi et aduentus Domini inueniet, non solum dormient, uerum etiam immutabuntur; nullo quippe temporali spatio interposito simul dormient et euigilabunt, hoc est, morientur et resurgent, sicut ipse apostolus dicit, in momento, in ictu oculi, ita ut plus immutatio in eis, quam mors perficiatur. Quomodo enim mors intelligitur, ubi nullum spatium inter exitum de hac uita, et transitum in  alteram interponetur? Qui autem transtulerunt, omnes quidem immutabimur, sed non omnes dormiemus, nichil aliud uidentur uelle, nisi quod omnes homines in resurrectione futura de presenti uita in futuram, alii morte corporis interposita, alii non interposita, immutabuntur, quando, ut idem Apostolus ait, corruptibile hoc, corpus uidelicet [14 1Kb] , induetur [15 1Kb] incorruptionem, et mortale hoc induetur [16 1Kb] immortalitatem, et absorbebitur mors in uictoriam, et nouissimus inimicus [17 1Kb] destruetur mors, sed non omnes dormiemus, hoc est, non omnes mortem carnis patientur, priusquam de uita temporali in uitam immittentur eternam. Nam quos aduentus Filii hominis uiuos iam in carne reperiet, mors corporis non dissoluet, nec separationem corporis et anime patientur,  sed solummodo in momento, in ictu oculi immutationem habebunt, ideoque non dormient, sed semper, nulla morte carnis interposita, uiuent. Cui sensui omnino fauet sanctus Augustinus et Ioannes Chrysostomus. Fides etiam catholica uidetur hoc approbare, que incunctanter credit, Dominum nostrum Iesum Christum iudicare uiuos et mortuos uenturum, uiuos quidem, quos aduentus iudicis manentes adhuc in carne reperiet, mortuos uero, qui iam solutionem corporis et anime perpessi sunt. DISC. Non [18 1Kb] ergo omnes, qui in paradisum redituri sunt, hoc est in pristinam nature humane conditionem, ligni uite fructum participabunt? MAG. Non omnes plane, sed soli, qui mundum et carnem uicerint, sicut in Apocalypsi scriptum est: uincenti dabo  edere de ligno uite, quod est in paradiso Dei mei. Ex [19 1Kb] gratia siquidem et natura, ut in superioribus tractatum est, omnibus hominibus communiter prestatur in paradisum redire, sola uero gratia solis deificatis de ligno uite edere. DISC. Cur itaque in medio paradisi lignum uite esse Scriptura testatur, si non omnibus, qui in paradisum redituri sunt, de fructu eius edere permittitur et perdonatur? MAG. Attende, quod diuina Scriptura non simpliciter lignum  uite in paradiso esse testatur, sed expressius in medio paradisi, ut uocabulo paradisi totam humanam naturam, quam omnes homines [1 1Kb] et boni et mali participant, intelligas, medii uero eius significatione secretissimos intimosque eiusdem nature sinus, in quibus imago et similitudo Dei expressa est, ubi lignum uite, hoc est Dominus noster iehsu Christus, plantatum, cuius contemplatione nemo nisi purgatissimus fide et actione, et illuminatissimus scientia, et perfectissimus sapientia et diuinorum mysteriorum intelligentia frui sinitur. Et hoc, ut arbitror, in mystica Salomonis templi edificatione prefiguratum est. Omnes siquidem, nemine excluso [2 1Kb] , et boni et mali, circumcisi et incircumcisi, masculi et femine, omnesque totius mundi nationes,  siue orationis siue negotii causa undique illuc confluerent, in extremas porticus intrabant, ibique negotia sua peragere sinebantur: soli uero sacerdotes et [3 1Kb] Leuite in porticum Sacerdotum et in porticum Salomonis ingrediebantur. Deinde sacerdotes loti et purgati in mari eneo, quod erat in porticu Salomonis, in sanctum templum exterius, ubi erant panes propositionis et candelabra, introibant, nulli uero ultra uelum in Sancta Sanctorum, ubi erat arca et altare thymiamatis, et propitiatorium, et duo Cherubim, nisi summo sacerdoti introire [4 1Kb] licebat [5 1Kb] . Ex hoc datur intelligi, omnes homines [6 1Kb] intra terminos naturalis paradisi, ueluti intra quoddam templum, unumquemque [7 1Kb] in suo ordine contineri, soli uero in Christo sanctificati interiora intrabunt, et  iterum in Sancta Sanctorum, ueluti in interiora interiorum, ipsi, qui in summo pontifice, Christo uidelicet, sunt, et unum cum ipso, et in ipso facti sunt, introducentur; ubi Christus est, qui significatur per altare, quoniam sua [9 1Kb] soliditate sustinet omnia, et non solum altare, sed thymiamitis altare; odor siquidem illius, hoc est laus et gloria, implet omnia. Ipse est arca, in qua omnes thesauri sapientie et scientie sunt absconditi. Ipse est [10 1Kb] uirga, quia [11 1Kb] regit et mensurat omnia, et manna, quia pascit omnia. Ipse propitiatorium, quia semper pro nobis intercedit ad Patrem, ostendens ei generale sacrificium, et mundi pretium, humanitatem uidelicet suam, quam sacrificauit et tradidit pro purificatione  et redemptione totius generis humani, nemine excepto. Nam quemadmodum in nullo inuenit, absque peccato, quod non acceperit, ita in nullo reliquit, quod non redemerit, et redimendo saluauit et sanctificauit, quoniam ipse est redemptio et salus, purgatio, et illuminatio, et perfectio uniuerse humanitatis in omnibus et singulis, circa quem Cherubim, ordines uidelicet angelorum discurrunt, per quos uisibilia et inuisibilia ordinat atque disponit [12 1Kb] . Et fortassis ideo bini Cherubim circa arcam, id est  Christum describuntur, quia angelica natura sensibilem et intelligibilem mundum administrat; quamuis non irrationabiliter unus Cherubim in figura intellectualis in angelis, alter uero in typo rationalis nature in hominibus accipiatur. Intelligibiles quippe rationabilesque substantias proximas Christo esse [13 1Kb] nemo sapientum dubitat. uidesne ergo, quam altum et supernaturale est, tale lignum in medio paradisi, humane uidelicet nature, plantatum adire [14 1Kb] , eoque frui. Ad hoc remotum ab omnibus lignum, solisque deificatis concessum Paulus raptus est in tertium nature nostre celum, hoc est super omne corpus et spiritum uitalem in ipsum intellectum, in quo Dei uerbum, quod est lignum uite, ineffabili modo super omnem essentiam et uirtutem et operationem  in luce habitat inaccessibili, ultra et intra naturam ad imaginem Dei factam. In ipsum itaque paradisum, ueluti in amplissimum secretissimumque [15 1Kb] templum omnes homines, unusquisque secundum suam analogiam intrabit; et habitabit in eis ipse, qui dixit: Ego ero in medio eorum. Hinc Propheta: uota mea inquit, reddam in conspectu omnis populi eius, in atriis domus Domini, in medio tui, Ierusalem [16 1Kb] . Ierusalem siquidem uisio pacis, seu templum pacis interpretatur, et ipsa est domus Domini in monte superne contemplationis edificata, ad quam propheta hortatur omnes per uirtutum gradus et speculationum altitudines ascendere, dicens: uenite, ascendamus ad montem Domini et ad domum Dei Iacob. Non enim alibi habitat Deus, nisi in humana et angelica natura,  quibus solis donatur contemplatio ueritatis. Neque has duas naturas ueluti duas domus debemus accipere, sed unam eandemque domum ex duabus intelligibilibus materiis constructam. De hac domo [17 1Kb] uidetur Dominus dixisse, in domo Patris mei mansiones multe sunt. In atriis domus huius omnes homines mansiones [18 1Kb] possidebunt, dum in causas suas redituri sunt, siue bene in carne siue male uixerint. Nullus enim pulchritudinem eius potest corrumpere, neque honestatem turpificare, neque amplitudinem minuere uel augere. Extra quam quid esse posset, intra quam quid esse non ualeret, in qua nullius turpitudo turpis est, nec malitia nocet, nec error errat, cuius pulchritudinem immundorum spirituum nequitia, seu hominum  impiorum irrationabiles motus non solum non contaminant, uerum etiam adaugent? Nulla enim pulchritudo efficitur, nisi ex compaginatione similium et dissimilium, contrariorum et oppositorum; neque tante laudis esset bonum, si non esset comparatio ex uituperatione mali. Ideoque quod malum dicitur, dum per se consideratur, uituperatur; dum uero ex eius comparatione bonum laudatur, non omnino uituperabile uidetur. Quod enim boni laudem cumulat, non omnino [19 1Kb] laude caret. Nunquid omnium [8 1Kb]  bonorum conditor, malorum ordinator, in uniuersitate, quam condidit, malum sineret, si nichil utilitatis conferret? Quod etiam ex collationibus rerum sensibilium, aut ex humanis moribus facillime coniicitur. Ex infructuoso quippe ligno [1 1Kb] fructiferi laus amplificatur, ex libidinoso homine casti. In paradiso itaque humane nature unusquisque locum suum secundum proportionem conuersationis sue in hac uita possidebit, alii exterius ueluti in extremis porticibus, alii interius tanquam in propinquioribus atriis diuine contemplationis [2 1Kb] , alii in amplissimis diuinorum mysteriorum templis, alii in intimis super omnem naturam in ipso et cum ipso, qui superessentialis et supernaturalis est, theophaniis. Beati sunt, qui adyta [3 1Kb] intrant sapientie, que est Christus; qui  accedunt [4 1Kb] in obscurissimas tenebras excellentissime lucis, in qua simul in causis suis uident omnia; ubi non locorum uel temporum interualla bonos a malis, sed meritorum distantia segregat; non quantitas et pulchritudo corporum, sed honestas et magnitudo uirtutum laudatur; non personarum, sed morum dignitas et nobilitas queritur; una omnibus communis natura, diuersa autem gratia; ubi omnes simul sunt, et simul non sunt, simul sunt similitudine substantiarum, simul non sunt dissimilitudine affectuum. Simul erant diues et Abraham in spiritualibus substantiis, quas una eademque humana colligit et inseparabiliter iungit essentia; sed non simul erant per differentiam spiritualium qualitatum. Chasma magnum inter eos erat [5 1Kb] ; Abraham  quippe in eterna quiete gaudebat, diues in flamma inextinguibili lugebat; propterea uidit diues [6 1Kb] de longe Abraham. Quis uerbis potest exprimere, quantum interstitii est [7 1Kb] inter letitiam et tristitiam [8 1Kb] etiam in hac uita, quanto magis in altera, in qua nulla tristitia sequetur iustorum letitiam, neque ulla letitia sequetur impiorum tristitiam, diuina sententia dignas singulis incommutabiliter attribuente retributiones! Et hoc est chasma magnum et impermeabilis hiatus, diuidens inter premia et supplicia. Diues tamen [9 1Kb] non de longe, sed iuxta ad Abraham [10 1Kb] loquebatur, ut intelligas, eum non natura segregatum fuisse ab Abraham, sed culpa. Una siquidem essentia iungit, quos meritum dissimile diuidit. Paulo priusquam Dominus [11 1Kb] pateretur,  simul in uno cenaculo Iudas Iscariotes et Simon Petrus cum Christo cenabant, sed unus iuxta Christum, alter longe erat a Christo. Unus qui cum Christo intingebat manum in paropsidem, humanitatis Christi erat traditor, alter qui non legitur intinxisse manum cum Christo [12 1Kb] in paropsidem, diuinitatis Christi erat contemplator: unus  auarus uendidit hominem Deum, alter Theologus cognouit Deum hominem: unus osculo corporis corpus tradidit, alter osculo mentis diuinam mentem dilexit. Hoc autem dico, ut cognoscas, quod non locorum interualla, sed meritorum qualitates faciunt hominem appropinquare Christo, aut ab eo elongari. Hinc datur intelligi, omnes homines unius eiusdemque nature, que in Christo redempta est, omnique seruitute, sub qua adhuc congemiscit et dolet, liberata, participes esse, et in ea unum omnes subsistere: meritorum uero qualitates et quantitates, hoc est bonorum actuum malorumque differentias, quibus unusquisque in hac uita bene uixit, adiutus Deo per gratiam, seu male, desertus Deo per iustitiam, longe a se inuicem et multipliciter et in infinitum disparari:  omnia autem hec in illa una et amplissima domo ordinari et comprehendi, in qua respublica uniuersitatis a Deo et in Deo condite [13 1Kb] per multas diuersasque dispensatur [14 1Kb] mansiones, hoc est meritorum et gratiarum ordinationes. Domus autem [15 1Kb] illa Christus est, qui omnia et [16 1Kb] ambit uirtute, disponit prouidentia, regit iustitia, ornat gratia, continet eternitate, implet sapientia, perficit deificatione, quoniam ex ipso, et per ipsum, et in ipso, et ad ipsum sunt omnia.

37. DISC. Que a te dicta sunt, recta fide credentibus, rectoque intuitu rerum naturam [17 1Kb] perspicientibus non solum rationabilia, uerum etiam uerisimillima [18 1Kb] probantur esse: quamuis his, qui nichil esse extra [19 1Kb] ea, que localiter et temporaliter intra hunc mundum sensibilem continentur, cogitant, incredibilia  ac ueluti uana deliramenta uideantur; affirmantes, hunc mundum sensibilem in suas causas non rediturum, neque penitus periturum, sed suis qualitatibus solummodo permutatis in melius, permansurum, suis corporibus compositum, suis locis discretum, suis temporibus distinctum, suis numeris multiplicatum, suis extremitatibus ambitum [20 1Kb] in parte sui ueluti inferiori corporibus animabusque impiorum eterni ignis ardore torquendis locum prebentes. De quo et in superioribus libris tractauimus, et nunc iterum in memoriam reuocantes breuiter repetimus. Quidam enim spatium, quod lunam [21 1Kb] segregat a terra, tormentorum loco distribuunt: quidam inferiorem corpulentioremque, umbrarum  capacem, terrisque proximam, prefati spatii, quod aëris uocabulo nuncupatur, partem; quidam intimos telluris sinus, ueluti profundissima et amplissima antra, densissimarumque perpetuo caliginum plena, ac ueluti filiis tenebrarum condigna. Ipsa autem impiorum corpora in ea quantitate, in [22 1Kb] qua ceciderunt, inque eorum sexu ac [23 1Kb] forma, numeroque membrorum resurrectura, eodemque  omnino modo, quo in hac uita uixere, futura predicant, eo excepto, quod de mortalibus temporalibusque in immortalia mutabuntur et eterna, de animalibus in spiritualia: neque hoc ad uirtutem nature diuineque bonitatis refertur largitatem, sed ad strenui iudicis durissimam et incommutabilem austeritatem, data nature et dona gratie in crudelitatem uindicte transfundentes. Aiunt enim, impiorum corpora non aliam ob causam immortalia, eterna, spiritualiaque resurrectura, nisi ut perpetua sustineant supplicia. Ignem quoque, in quo ardebunt, corporeum sensibilemque esse non dubitant. Similiter de uermibus non morituris, deque stagno sulphureo nescio quid somniant. Corporalia tamen atque localia hec omnia esse incunctanter affirmant: masculos  in sexu masculino, feminas in sexu femineo [1 1Kb] , propriosque singulorum habitus resurrecturos publice clamant, nec non et singulorum membrorum officia, sed non necessaria, non defutura, ceteraque deliramenta [2 1Kb] , que uera plus deridet quam astruit ratio. Duobus enim commatibus concludit eos Apostolus, de generali omnium humanorum corporum resurrectione predicans: Seminatur in contumelia, surget in gloria: seminatur in infirmitate, surget in uirtute. Si ergo omnia corpora surgent in gloria et uirtute, ablata omni contumelia et infirmitate: qualis gloria erit his, qui eternis damnabuntur suppliciis, uel qualis uirtus? Nec obstat quod alibi idem Apostolus ait: An non habet potestatem figulus luti, aliud uas facere in honorem, aliud in contumeliam?  Non enim de resurrectione corporum eo loci [3 1Kb] disputat, sed aduersus eos ait, qui Deum conantur reprehendere ueluti iniquum, alios quidem eligentem, alios uero repellentem, et illos quidem uasa misericordie facientem, illos autem uasa ire deserentem [4 1Kb] . Si autem quis dixerit, Apostolum non [5 1Kb] de generali omnium humanorum corporum, sed de speciali iustorum his uerbis predicasse [6 1Kb] , uideat, quid ipse Dominus, dum Lazarum resuscitauerat, de seipso dicebat: Ego sum, inquit, resurrectio. Non dixit specialiter, ego sum resurrectio iustorum, sed uniuersaliter, ego sum resurrectio. Si ergo ipse est resurrectio, profecto uniformiter his, quos resuscitat, seipsum prestat, quemadmodum ipse, ut Pater suus, solem suum [7 1Kb] oriri facit super  bonos et malos, et pluit super iustos et iniustos. Et fortassis ipse est sol, qui omnibus similiter oritur, et pluuia, que similiter super omnes pluit; generaliter quidem omnibus resurrectionis et uite gratiam prestans, specialiter uero in se credentibus non solum mortem carnis, sed etiam mortem mentis, qua Deus ignoratur et que maxima impiorum pena est, ueluti quandam umbram [8 1Kb] auferens. Itaque [9 1Kb]  sicut equaliter dedit omnibus hominibus esse, ita equaliter daturus est resurgere, et angelice nature similitudinem possidere. Superiora uero mundi sensibilis spatia, que dicuntur etherea, a luna uidelicet sursum uersus usque ad extremum stelligere sphere ambitum, corporibus sanctorum in possessionem segregant, rationabili, ut eis uidetur, distributione, infimas quidem caliginosasque mundi partes dignis supplicio, summas uero lucidasque premio honorificandis ordinare. Ipsa etiam sanctorum corpora localia, suisque quantitatibus corporalium membrorum, propriisque staturis circumscripta, sexu quoque uirili femineoque discreta futura esse predicare non trepidant; mutata tamen in spirituales qualitates subtilissimasque substantias, ethereorum  corporum instar, ita ut, que hic terrena et caduca, illic celestia et eterna, que hic grauia et corruptibilia, illic omni pondere carentia, omni corruptione libera, ut mirabili celeritate, quorsumcunque uelint, motum suum oculorum radiis simillima exerceant; omnia tamen corporalia organa, id est, corporalia membra suis discreta locis habitura [10 1Kb] , oculos scilicet, ceteraque sensuum instrumenta, caput humerorum tenus, brachia, thoracem, pedes, ceteraque membra suis sedibus disposita. Sed dum talia in libris sanctorum Patrum lego. stupefactus hesito, maximoque horrore concussus titubo, et, dum intra me ipsum cogito, cur spiritualissimi [11 1Kb] uiri ultra omnes operationes localium temporaliumque cogitationum ascendentes, totumque sensibilem mundum  uirtute contemplationis superantes, huiusmodi dicta [12 1Kb] suis scriptis commendauerunt posteritatique tradiderunt, facilius ducor existimare, non aliam ob causam ad hec excogitanda et scribenda attractos fuisse, nisi ut saltem uel sic terrenis carnalibusque cogitationibus deditos, simplicisque fidei rudimentis nutritos ad spiritualia cogitanda subleuarent. Nam qui ultra hunc mundum sensibilem nichil esse excogitant, promptiores sunt ad negandam quam ad confitendam ueridicam naturarum speculationem. Audientes siquidem, neque loca, neque tempora, neque corpora, neque corporalia post finem huius mundi esse futura, confestim inflammati erumpunt et proclamant, dicentes: Nihil igitur erit, si nichil talium remanserit; et insultant his, qui sola spiritualia  promittunt, rerumque sensibilium opiniones auferunt. Hec itaque, ut opinor, magni diuinique considerantes [13 1Kb] , timidisque fidelium simplicium cogitationibus consulentes [14 1Kb] , utilius uisum est eis [15 1Kb] predicare terrenorum sensibiliumque corporum transmutationem in celestia spiritualiaque corpora [predicare] [16 1Kb] , quam penitus corpora et corporalia et sensibilia omnia nunquam esse futura. Tolerabilior  quippe carnaliter cogitantibus uidetur ad credendum terrenorum corporum in celestia transitio, quam totius corporalitatis negatio. Eodem condescensionis modo locutus est Apostolus, ut existimo, de resurrectione terreni corporis disputans: Seminatur, inquit, corpus animale, surget corpus spirituale. Ac si dixisset: Corpus terrenum et animale, quod seminatur in mortis et corruptionis solutione, surget corpus spirituale et celeste, terrena uidelicet quantitate et qualitate in celestem qualitatem et quantitatem transmutata; et, ut breuiter dicam, sicuti [1 1Kb] multi ac pene omnes hec uerba Apostoli uolunt intelligere, de terreno erit celeste, de corporali erit spirituale, semper tamen corpus erit; de ponderoso in subtile mutabitur; nunquam tamen etherea corpora transcensurum,  neque corporeas [2 1Kb] qualitates amissurum, sed a [3 1Kb] terrenis qualitatibus in celestes transiturum, sicut fumus uertitur in flammam. Quisquis autem sancti Ambrosii Gregoriique Theologi, nec non et [4 1Kb] expositoris eius, Maximi dico, diligentius dicta inspexerit, inueniet profecto, non mutationem corporis terreni in celeste corpus, sed omnino transitum in ipsum purum [5 1Kb] spiritum, non in [6 1Kb] illum, qui ether, sed in illum, qui intellectus uocitatur. Ambrosius siquidem omnem compositionem aufert, ita ut post resurrectionem corpus et anima et intellectus unum sint, et unum simplex, neque ex tribus coniunctum, sed in unam ineffabilem harmoniam compactum, et que hic tria uidentur, illic unus intellectus efficietur [7 1Kb] . Gregorius similiter et incunctanter astruit  mutationem corporis tempore resurrectionis in animam, anime in intellectum, intellectus in Deum; ac sic omnia in omnibus Deus erit, sicut er uertitur in lucem. Et hoc Apostolus, si quis subtiliter uerba ipsius [8 1Kb] intimauerit, non silet; ait enim: Seminatur corpus animale, surget corpus spirituale, hoc est, corpus, quod animale seminatur, id ipsum corpus spirituale, hoc est mutatum, surget in spiritum, et, ut apertius dicam, de corpore erit spiritus. Quod etiam aperte declarat, dicens: Seminatur in contumelia, surget in gloria; seminatur in infirmitate, surget in uirtute. Que enim gloria est seu uirtus, terrenum corpus in qualitate siderum et subtilitate etherea surgere, seu celeritate moueri? Nec obstat quod idem Apostolus ait: Alia claritas solis, alia  claritas lune, alia claritas stellarum; stella autem a stella differt in claritate; ita et resurrectio mortuorum. Similitudinem quippe introduxit ex corporibus excelsissimis clarissimisque sensibilis mundi, ut suaderet resurrectionis gratiam, et diuinarum apparitionum per singulos regenerationis participes differentiam, hoc enim est stella autem a stella differt in claritate, pulchre et conuenienter ex comparatione celestium luminum [9 1Kb] uarietatis multiformem  infinitamque retributionem, secundum quam iustissimus iudex reddet unicuique secundum [10 1Kb] opera sua, egregius Doctor insinuans. Non enim audiendi sunt, qui autumant, humana corpora post futuram resurrectionem [11 1Kb] ita in ethereis spatiis fulsura, ut unumquodque tantum claritatis accipiat, quantum in hac uita conuersationis merito gessit, siue bene siue male; et ut [12 1Kb] iustorum corporalis claritas soli luneque fulgentibusque stellis, impiorum uero obscuritas minus splendentibus comparetur; contra quos uera ratio ait, diuinis adiuta Scripturis, manifeste docens omnium humanorum corporum communem eandemque gloriam et uirtutem in eadem spiritualitate, immortalitate, eternitate futuram. Hec enim omnia generaliter omnibus et indifferenter ex natura  prestabuntur et gratia. Et quid lucri [13 1Kb] confert iusto radiosum corpus instar solis; aut quid damni impio caliginosum, ueluti quepiam obscurissimarum stellarum, habere, cum neque iusti gloria in claritate corporis, sed in puritate contemplationis, qua Deus facie ad faciem uidebitur, neque impii contumelia in membrorum turpitudine, sed in diuine speculationis priuatione futura sit? Presentia siquidem ueritatis faciet [14 1Kb] beatum, absentia miserum. Exempli gratia; duos homines ponamus, statura et etate, forma et pulchritudine, sanitate etiam corporis, nobilitate generis, sensuum integritate, uirium ualetudine, membrorum agilitate, ceterisque [15 1Kb] corporalibus bonis sibimet absque ulla differentia simillimos; quorum tamen unus sapiens, moribus honestus,  omnibus uirtutibus, quibus anima decoratur, comptus; alter uero insipiens, moribus turpis, omnibus uitiis, quibus anima deformis efficitur, corruptus: quid utrisque [16 1Kb] prosunt bona corporalia similiter possessa, dum unus nichil aliud considerat, nisi ut ad summum bonum, ad quod tendit, perueniat, cognoscens non aliud esse suum [17 1Kb] bonum, nisi summo bono adherere, in eoque quiescere, eternaliterque gaudere; hic incipiens, illic perficiens, beatitudinem suam; semper querens totum suum, corpus dico et animam et mentem, supra [18 1Kb] omnem creaturam ad eum, qui super omnia exaltatur, subleuare: alter uero adhuc in carne mortali constitutus, initium tormentorum suorum in eterna tristitia, insipientie sue caligine obcecatus non sentit, neque  cogitans, quod simul et inseparabiliter huius uite delicie futurique dolores nascuntur, dum adhuc in carne uersatur [19 1Kb] , uerum dum in presenti stadio concurrunt, sole delicie diligentibus eas arrident, et intra [20 1Kb] eas futura tristitia seipsam latitat; dum uero ad finem mortalis cursus peruenitur, deficientibus deliciis sola illa tristitia, que iamdudum occulta ac ueluti extincta putabatur, inextinguibili ardore, hoc est cupiditate libidinum, quas perdiderat, lugebit.  Hinc apertissime conficitur [1 1Kb] , nichil aliud appetendum, nisi gaudium de ueritate, que est Christus; et nichil aliud fugiendum, nisi eius absentiam, que est una ac sola causa totius [2 1Kb] eterne tristitie. Tolle a me Christum, nullum bonum mihi remanebit, nullum tormentum me terret; eius siquidem priuatio et absentia totius rationabilis creature tormentum est, et nullum aliud, opinor. Sed de his multa dici possunt: redeamus ad ea, que restant. MAG. Priusquam ad finem presentis libri perueniamus, pauca, ut existimo, dicenda sunt aduersus eos, qui nobis obiiciunt quasdam diuine Scripture sententias, quibus conantur astruere, sensibilia ista elementa, totamque mundane molis amplitudinem semper mansuram, intra quam humanorum quoque corporum post regenerationem stationes motusque, ut  dicunt, ordinabuntur; nulla corpora ultra hunc mundum ascensura credentes, uel in spiritum transitura. Aiunt itaque: Si celum et terra peribunt, ita ut nichil de corporalitate, uel localitate, uel de quantitate, uel de motibus temporalibus, uel localibus, uel de spatiis magnitudinum, uel de interuallis positionum in eis remanserit: quid est, quod ait Scriptura: Erit celum nouum et terra noua? Quibus uerbis non solum celi et terre non promittitur destructio, uerum etiam in nouitatem quandam certa perhibetur restauratio. Quibus respondemus, quod usitatissimus in diuina Scriptura loquendi modus est, totum a parte significari, uel partibus, uel ex maxima diuisione uniuerse creature ipsam uniuersitatem simpliciter comprehendi [3 1Kb] . Itaque quoniam  totius mundi sensibilis constitutio inter duas extremas sui partes sibi inuicem oppositas ac ueluti contrarias, celum dico et terram, disposita est, pulchre Propheticus spiritus totius uisibilis conditionis innouationem, hoc est in spirituales substantias transmutationem, celi noui terreque noue typo significauit, ut celi uocabulo etherea celestiaque omnia corpora extrema, terre uero inferiora mediaque intelligas; ac per hoc simul totum uisibilem mundum in suas spirituales causas transiturum. Si autem quis dixerit, hac diuisione celi noui terreque noue uniuersitatem uisibilis et inuisibilis creature significatam esse, non elongabitur a ueritate, ut opinor. Rationabiliter quippe per innouationem celi spiritualis nature, terre autem innouatione  corporalium rerum restitutio prefiguratur. Testatur siquidem Apostolus, omnia, que in terra sunt et in celo, in Christo et per Christum restaurari. Non enim sensibiles solummodo, uerum etiam intelligibiles creature ineffabili modo Deoque soli cognito in suas causas transibunt, hoc est, in suarum causarum purissimam cognitionem, per quam eis adunabuntur ea ratione, qua id, quod pure intelligit, et id, quod pure intelligitur, unum efficiuntur. Quod etiam, ut arbitror, Dominus in Euangelio significare  uoluit, dicens: Celum et terra transibunt, uerba autem mea non transibunt [4 1Kb] . Potest etiam [5 1Kb] specialiter intelligi, erit celum nouum et terra noua, de humane nature innouatione et in seipsam adunatione. Nostra siquidem natura adhuc in hac uita ex duabus substantiis composita est, constat enim ex corpore et anima; et quoniam hec tanta dissimilitudo [6 1Kb] nostrarum substantiarum, ex quibus nunc constituimur, ex preuaricatione humanitatis in prima conditione processerat, ad ueterem hominem pertinere testatur Apostolus, docetque nos spoliari ueterem hominem, et indui nouum, Christum uidelicet, in quo nostra natura, corpus dico et animam et intellectum, renouata est, et in unum simplificata, et de composita incomposita facta; et quod in capite  totius humane nature, in ipso uidelicet Domino nostro Iesu Christo, iam peractum est, in tota natura perficietur, dum terra noua corporis nostri in celum nouum, hoc est, in nouitatem anime mutabitur; ac deinde superiori ascensu corpus simul et anima, in spiritum, spiritus in ipsum Deum: et hoc totum in Christo et per Christum perficietur, qui finis est nostre nature et consummatio. Et iterum dicunt, ueluti fortissimis acutissimisque ac necessariis argumentationibus nos conuincere posse sibimet promittentes: si terra ista omnium corporum grauissima, medium imumque in creaturis obtinens locum, peritura sit, necessario confinis ei luna proximaque siderum terris peribit: et si luminare minus, profecto etiam et luminare maius; nam si totum  perierit, nulla pars remanebit. Et si ita euenerit, quid est, quod per prophetam promittitur: Erit lux lune sicut lux solis, et lux solis septempliciter, sicut lux septem dierum. Non enim hic querimus, inquiunt, allegoriam lune intelligi de Ecclesia, que in Christo, qui est Sol iustitie, fulgebit, et de ipso Christo, in quo septem dona Spiritus sancti manifestissime omnibus, qui eum contemplaturi sunt, apparebunt, sed nudam historiam de amplificatione claritatis duorum maximorum celestium corporum. Si autem hec duo luminaria non solum non peribunt, uerum etiam manentibus illorum corporibus splendoris eorum gratia cumulabitur: quid obstat, si similiter, quod de mediis [7 1Kb] mundi partibus credimus, de extremitatibus quoque eiusdem credamus,  presertim cum beatus Augustinus in ultimis de Ciuitate Dei libris non ipsa mundi corpora transitura, sed eorum qualitates in melius mutandas uideatur docere; quemadmodum et humanorum corporum neque forme, neque quantitates [8 1Kb] , neque sexus transibunt, sed solummodo spirituales qualitates et immortales induentur: et in epistola ad Dardanum incunctanter astruit, corpus Domini post resurrectionem in celo localiter esse in eadem forma carnis atque substantia [9 1Kb] , in qua apparuit mundo, adiecta  solummodo immortalitate, non ablata natura, ac per hoc non ubique esse, sicut Deus, neque in diuinitatem conuersum ultra omnia loca et tempora, ultra omne quod dicitur et intelligitur; sed de aliquo loco uisibiliter et corporaliter descendet, iudicare uiuos et mortuos. Sed huic argumentationi non tantum laboriose, quantum illi existimant, possumus occurrere. Dicimus enim, uniuersam sensibilem creaturam lune tropo insinuari; nec immerito; ut enim luna incrementis decrementisque [1 1Kb] obnoxia est, sic et totus mundus iste generationi et corruptioni partium sui; nichil enim in eo firmum uel stabile; omne quippe, quod comprehendit, quoniam incipit oriri, necessarium est occidere: solaris autem cursus et claritatis typo spiritualium rerum, que uniformiter  et stant et mouentur, pulcherrimam dispositionem significari. Erit ergo lux lune sicut lux solis, quando transmutabitur corporalium rerum multiformis mutabilisque uarietas et incomprehensibilis discursio, nunc sensibus apparens, nunc ab eis recedens, nunc perfectam, nunc imperfectam speciem prestans, in spiritualium substantiarum plenissimam immutabilemque claritatem uniformemque pulchritudinem et honestatem; lux uero solis, hoc est, spiritualium rerum pulchra formositas erit septempliciter, sicut lux septem dierum, hoc est principalium causarum, que in sublimissime sapientie claritate substitute sunt, que etiam septenario numero typice solent figurari, quoniam sex primis mysticis intelligibilibusque diebus in uerbo Dei facte sunt, septimoque  die earum perfecta consummatio in eo, in quo create sunt, requieuit. Et hoc est intelligibile sabbatum, quod et in conditione rerum prefiguratum est et inchoatum, et in earum fine manifestabitur et perficietur, quando omnis sensibilis creatura in intelligibilem, et omnis intelligibilis in causas, et cause in causarum causam, que Deus est [2 1Kb] , mutabuntur, eternaque requie gaudebunt, ineffabilique claritate fulgebunt et sabbatizabunt. Et qui [3 1Kb] nobis Augustinum opponunt, tanquam ipsi maiorem doctrine illius reuerentiam, quam nos, prebere uelint [4 1Kb] , et frequentius studiosiusque sententias eius de talibus legerint, uideant, quid ipse in eisdem libris de Ciuitate Dei de interitu, deque destructione illius sensibilis et corporei celi, omniumque, que intra  ambitum eius, in quibus etiam carnem Christi post resurrectionem includi ipsum beatum magistrum putant existimasse, disseruerit, et quomodo acutissime intelligentie homo senserit duo sibimet contraria, celum scilicet corporeum penitus interiturum, et carnem Christi post resurrectionem in eo constitutam localiter et circumscripte in ea forma, qua inter homines uerus homo ex hominibus factus  uixit. Itaque credibilius arbitrandum est de magno diuinarum humanarumque rerum et solertissimo inquisitore et copiosissimo expositore, secundum capacitatem singulorum, quibus scripsit, scripsisse, quam a sanctis Patribus, qui eum precesserunt ordine temporum, ab Ambrosio dico Gregorioque Theologo, quorum auctoritate in aliis locis non discrepat, dissensisse. Ego, autem nulli derogans, cum nullo contendens, indubitanter intelligo, quod ipse Dominus dixit: Ego et Pater unum sumus, non de sola sua diuinitate, sed de tota sua substantia, homineque Deoque [5 1Kb] dixisse; ac per hoc totus Christus, uerbum uidelicet et caro, ubique est, nulloque continetur loco, nec in toto, nec in parte sui, hoc est, neque in diuinitate, neque in humanitate, quibus  ueluti duabus partibus tota ipsius substantia constituitur. Et hoc ex sententia sancti Hilarii Pictauiensis episcopi possumus approbare; in libro siquidem tertio de Trinitate exponens, quod Dominus Patrem suum orans ait: Et nunc clarifica me tu, Pater, apud temetipsum ea claritate, quam habui, priusquam mundus esset, hec [6 1Kb] protulit: uerbum caro factum nos, amiserat quod erat, sed ceperat esse quod non erat; non de suo [7 1Kb] destiterat, sed, quod nostrum est, acceperat; profectum [8 1Kb] ei, quod accepit, eius claritatis expostulat, unde non destitit. Ergo quia Filius uerbum, et uerbum caro factum, et Deus uerbum, et hoc in principio apud Deum, et uerbum ante constitutionem mundi [9 1Kb] Filius, nunc caro factus, orabat, ut hoc Patri caro inciperet esse, quod uerbum, ut id, quod de  tempore erat, gloriam eius, qui sine tempore est, acciperet, ut in Dei uirtutem et in spiritus incorruptionem transformata carnis corruptio absorberetur.

38. Si ergo transformata caro Christi est in Dei uirtutem et spiritus incorruptionem, profecto ipsa caro uirtus est et incorruptibilis spiritus. At [10 1Kb] si Dei uirtus et spiritus ubique est, non solum supra [11 1Kb] loca et tempora, uerum etiam supra [12 1Kb] omne, quod est, nulli dubium, ipsam carnem in uirtutem et spiritum transformatam nullo loco contineri, nullo tempore mutari [1 1Kb] , sed sicuti Dei uirtus et spiritus, uerbum uidelicet, quod eam iam [13 1Kb] in unitatem sibi substantie acceperat, omnia loca et tempora, et uniuersaliter omnem circumscriptionem excedere [14 1Kb] . Sat est igitur, prefati magistri, Augustini uidelicet [15 1Kb] ,  unam sententiam, cum multe sint, ponere de celo et terra, que nunc sunt, quid post iudicium futura erunt; in uicesimo de Ciuitate Dei libro, tredecimo capitulo: Postea, inquit, peracto iudicio tunc esse desinet hoc celum et hec terra, quando incipiet esse celum nouum et terra noua; mutatione namque rerum, non omnimodo interitu transibit hic mundus. Unde et Apostolus dicit: Preterit figura huius  mundi, uolo uos sine sollicitudine esse. Figura ergo preterit, non natura. Dic, queso, ubi dissonat ab his, que diximus de transitu mundi huius in suas causas, quas ipse naturam uocauit? Ille dicit, hoc celum et hanc terram post iudicium esse desitura [1 1Kb] , solam uero eorum naturam immutabiliter manere; similiter et nos docuimus uestigia eius et aliorum similium sequentes [2 1Kb] , omne, quod in hoc mundo sensibile et locale et temporale, omneque mutabilitati obnoxium periturum, hoc est, transiturum in ipsam substantiam, hoc est, naturam [3 1Kb] ; naturam uero eius, que incorporaliter et intelligibiliter in primordialibus rerum omnium [4 1Kb] causis immutabiliter et incorruptibiliter continetur, semper mansuram. Si quis autem dixerit, huius mundi naturam atque substantiam  sensibilem corporeamue esse, locis temporibusque, generationibus et corruptionibus subditam, uera ratione elongatus, omni responso [5 1Kb] indignus efficitur [6 1Kb] , omnibus physicis sapientibus dum sit definitum, naturam substantiamque corporum incorpoream esse. Si autem dixerit, carnem Christi post resurrectionem intra ambitum huius corporei celi usque ad diem iudicii mansuram, eo uero defecturo ultra omnia loca et tempora, ultra omnes uirtutes celestes ascensuram, profecto non intelligit, quod de toto Christo catholica confitetur Ecclesia, dicens: Ascendit in celum, sedet ad dextram Patris. Et quis nisi amens dixerit, celestes uirtutes ultra hunc mundum esse, intra ipsum uero carnem Christi, uersam iam in spiritum, imo in ipsum Deum, detineri,  cum uideamus, crassissimas nubes solari igne consumi, inque eum conuerti? Si dixerit, quid mirum, si Christum secundum carnem in aliquo loco huius corporei celi, uel ubicunque in eo uoluerit, localiter [7 1Kb] stare uel moueri credamus, secundum uero animam uel diuinitatem ubique esse, si tamen anima eius, sicut et diuinitas, ubique presens est atque diffusa, cum fateamur [8 1Kb] , angelicos spiritus ultra omnem corpoream creaturam subsistere, et ultra omnem locum illocaliter moueri, eorum uero corpora, quibus hominibus solent apparere, et localia esse, et intra ambitum sensibilis creature contineri: respondemus, neque angelicos spiritus, neque spiritualia eorum corpora, que causaliter in ipsis spiritibus subsistunt, intra septa corporee creature  omnino comprehendi. Non enim materialia, ex qualitatibus mundi huius elementorum composita possident corpora, sed spiritualia, intellectibus suis coadunata, in quibus, quando, et ubi, et quomodo uolunt, humanis sensibus ad tempus apparent; nec [9 1Kb] tamen phantastice, sed ueraciter. Ex ueris quippe rationibus uera corpora procedere et spiritualia, dubium non est. In tali corpore Christum suis discipulis post resurrectionem apparuisse credimus, non  quod aliud illud, aliud quod natum est ex uirgine, suspensum in cruce, resuscitatum a mortuis, sed ipsum de mortali in immortale, de animali in spirituale, de terreno in celeste mutatum. In talibus corporibus humane nature numerositas ex secretis suis sinibus, si non peccaret, pullularet. Inest siquidem unicuique hominum occulta corporis sui ratio, in quam resurrectionis tempore hoc terrenum mortaleque mutabitur, et in qua angelicis corporibus assimilabitur, quando homines equales angelis erunt. Nulla itaque ratio nobis obstat, ut non incunctanter et credamus et intelligamus, Dominum nostrum Iesum Christum in duabus suis naturis, in inseparabilem suam substantiam adunatis, ubique esse, nullamque sui partem ullo uel loco uel tempore, seu aliquo  modo, quo creatura definitur, circumscribi. Totus enim Deus est totus ubique, totus super omne, quod dicitur et intelligitur, exaltatus, totus in Patre, et cum Patre unum effectus, totus Deus in toto homine, et totus homo in toto Deo, rationibus utriusque nature in semetipsis permanentibus. Ac sic ineffabiliter et supernaturaliter nostri capitis harmonia coaptata est, in quam omnia membra ipsius sibi inuicem coadunata reuersura sunt, quando occurrent in uirum perfectum, in plenitudinem etatis Christi, et unus in omnibus, et omnes in uno unum [10 1Kb] et erit et apparebit, et erunt et apparebunt [11 1Kb] . Non enim audiendi sunt, qui aliter putant accipiendum, quod ait Apostolus: Donec occurramus omnes in unitatem fidei et cognitionis Filii Dei, in uirum perfectum,  in mensuram etatis plenitudinis Christi. Arbitrantur quippe, hoc dictum fuisse de perfecta statura corporis Christi tricesimo anno etatis sue in carne, in qua statura et etate corporali omnes homines resurrecturos conantur asserere, siue [12 1Kb] abortiui, siue [12* 1Kb] decrepiti, siue in quibuslibet incrementis decrementisue [13 1Kb] corporalibus soluantur [14 1Kb] a corpore. Quorum falsissima deliramenta ipsius Apostoli uerba manifestissime destruunt atque conuincunt. Non enim de incrementis Christi secundum carnem, quam acceperat, seu mensura eius, uel etate, sed de corpore eius, quod est Ecclesia eius [15 1Kb] , talia dicta sunt. Cuius corporis, Ecclesie uidelicet, mensura et perfectio et plenitudo etatis spiritualis ipse est, qui et caput perfectissimum et intellectuale est sui corporis  intellectualis, qui est finis omnium et consummatio. Intuere Apostolum ad Ephesios dicentem: Omnia dedit sub pedibus [16 1Kb] eius, et eum dedit caput super omnia membra [17 1Kb] Ecclesie, que est corpus eius, et plenitudo omnia in omnibus implentis. Et post aliquanta iterum in eadem Epistola intuere, quibus membris Christus corpus sibi edificare uoluit et acdificat: Ipse dedit, inquit, quosdam quidem apostolos, quosdam uero prophetas, quosdam euangelistas,  quosdam pastores et magistros. uidisti membra; uidisti materiem. Interroga eundem Apostolum, ad quid hec membra parantur. Respondet: Ad perfectionem sanctorum, in opus administrationis, in edificationem corporis Christi, donec occurramus omnes in unitatem fidei et cognitionis Filii Dei. uide initium edificationis, unitatem quidem fidei; edificationis perfectionem cognosce, unitatem uidelicet cognitionis Filii Dei. Hic igitur incrementa corporis Christi incipiunt, illic perficientur, quando Christus cum toto et in toto suo corpore quidam perfectus et unus uir, caput in membris et membra in capite, apparebit, quando mensura et plenitudo etatis Christi non corporalibus oculis, sed uirtute contemplationis in omnibus sanctis suo  capiti adunatis clarissime uidebitur, quando spiritualis etas, hoc est uirtutum plenitudo, que in Christo et Ecclesia sua constituta est, consummabitur, et cetera, que de eterna felicitate et perfectione beatitudinis in Dei Filio intelligi possunt. In resurrectione autem humanorum corporum, quod unusquisque in ea statura et magnitudine, ad quam perfecto sui corporis incremento peruenit in iuuenili etate, siue peruenturus [1 1Kb] esset, si morte non preoccuparetur, uel quam deseruit in seniles defectus decidens, resurrecturus [2 1Kb] sit, beatus Augustinus in libris de Ciuitate Dei incunctanter affirmat. Quod uero immortalia et spiritualia corpora nullis corporalium formarum lineamentis, uel qualitatibus, uel quantitatibus circumscribentur, propter ineffabilem  eorum spiritibus incircumscriptis adunationem indiscretamque simplicitatem, beatum Gregorium Theologum, sanctum quoque Ambrosium, nec non et Maximum uenerabilem magistrum certis rationibus approbare sepe diximus. Causam tamen erroris eorum, qui in statura corporis Dominici omnia humana corpora resurrectura dogmatizant, non ignoramus. Minus enim intelligentes, quod in Greco est scriptum, , hoc est, in mensuram etatis, existimabant, proprie ad perfectam corporis etatem pertinere, cum plus anime in uirtutibus, quam corporis per localia et temporalia incrementa perfectam significet [3 1Kb] mensuram. Hinc est, quod philosophi animam rationalem filiam, hoc est, perfecte etatis  in uirtutibus asserunt esse, ueluti , id est intus etatis [4 1Kb] . Ac per hoc nemo sane intelligens prefata Apostoli uerba de perfectione etatis corporis, sed de plenitudine Ecclesie in capite suo, quod est Christus, hoc est, de perfectione [5 1Kb] gratie et beatitudinis et incomprehensibilis adunationis accipiat. Et miror de his, qui talia nobis opponunt de amplificatione corporalium mundi luminum, cur non intendunt, quod in Euangelio de defectu totius mundi sensibilis per defectum partium ipsius Dominus  ipse prophetat, dicens: Statim autem post tribulationem dierum illorum, hoc est, post [6 1Kb] persecutionem Antichristi, sol obscurabitur, et luna non dabit lumen suum, et stelle cadent de celo. Quibus uerbis intelligimus, solem et lunam post defectum sui luminis non remansuros, neque stellas deficiente ethere et sphera, in quibus disposite sunt. Neque enim in hac Dominica prophetia allegoricum solummodo sensum, uerum etiam totius mundi destructionem solutionemque corporum accipimus. Quam, destructionem dico, multi nolentes credere, ad solius allegorie leges recurrunt, et per defectum solis titubationem fidei etiam perfectissimorum uirorum, qui tunc temporis, quando filius iniquitatis apparebit, futuri sunt, [intelligunt] [6* 1Kb] . Cuius persecutio in  tantum tenebras erroris et perfidie inducet, ut non solum in celo ecclesie carnales, qui per lunam, uerum etiam spiritualiores, qui per stellas, summi quoque et spiritualissimi doctores eius, qui per solem mystice prefigurantur, lumen orthodoxe fidei aut ad tempus abscondent, aut territi minuent, aut ab eo penitus labentur. Quam theoriam neque nos refellimus. uerumtamen audiendi non sunt, qui hunc locum euangelicum uiolenter secundum historiam conantur astruere, putantes, quod nunquam celestium corporum casus luminis in fine mundi futurus sit, sed illorum splendor superabitur nimia claritate superuenientis iudicis, celestiumque essentiarum cum ipso descendentium, quando uenturus est iudicare uiuos et mortuos. Addunt etiam  paradigma ex orientis solis radiis, qui impetu suo fulgorem aliorum siderum obtundunt [7 1Kb] , imo etiam ab oculis nostris auferunt; in se namque ipsis sui luminis uibratum indiminutum semper custodiunt, quoniam sol, a quo lumen accipiunt, semper presens eis est. Nec obstat, quod aliquoties lunari globo interiectus terre solares aufert radios. Erroris autem eorum, qui talia somniant, causa est, ut opinor: arbitrantur enim iudicium futurum in aliquo loco intra septa huius mundi agendum fore, iudicem quoque cum suis sanctis angelis de superioribus sensibilis nature partibus localiter et corporaliter descensurum. Hinc est, quod quidam sedem iudicii in confinio aëris et etheris, quo physici lunarem circulum describunt, quidam, Iudeis  consentientes, in ualle Iosaphat delirant, non animaduertentes uirtutem nominis, quod est Iosaphat; compositum quippe est ex et . Et quidem multas habet interpretationes; interpretatur enim inuisibilis [8 1Kb] , aut Dominus, aut gloria, aut existens, aut erat, et est, et futurus est; autem uertitur in iudicium. Iosaphat igitur [9 1Kb] inuisibile iudicium, uel Domini iudicium, uel gloriosum iudicium, uel erat, et est, et futurus est, qui iudicat. uidens itaque Iel, prophetico spiritu illuminatus,  diuini iudicii profunditatem et inuisibilem uirtutem, omnibusque remotam, typice uallem introduxit Iosaphat, et personam Domini, cuius gloria in altitudine [1 1Kb] iudicii sui apparebit, qui erat, et est, et futurus est, accipiens et in seipsum infundens proclamat: Consurgant et ascendant gentes in uallem Iosaphat, quia ibi sedebo, ut iudicem omnes gentes in circuitu. Ac si dixisset, consurgant omnes ex mortuis, et ascendant in iudicii mei altitudinem, arcanumque profundum, quod superat omnem intellectum. Hos itaque, qui talia somniant, clara ueraque deridet ratio. Quomodo enim Dominus noster iehsu Christus, cui Pater dedit iudicium, localiter et temporaliter mouebitur, postquam humanitatem suam super omnia loca et tempora, super omne, quod dicitur et  intelligitur, in unitatem sue diuinitatis exaltauit; ubi sedet eternaliter et incommutabiliter ad dextram sui [2 1Kb] Patris, et sessurus est; unde regit et iudicat omnia, et recturus et iudicaturus est! Nam quod in ecclesiastico symbolo fides catholica confitetur, dicens: Inde uenturus iudicare uiuos et mortuos, non ita debemus cogitare, ut localem motum ipsius, seu ex intimis nature sinibus in hunc mundum processionem quandam intelligamus, donec uisibilibus membris corporeis sensibus iudicandorum appareat; sed aduentum ipsius unusquisque bonorum et malorum intra seipsum uidebit in sua conscientia, quando aperientur libri, et reuelabit Deus abscondita tenebrarum, et unusquisque suarum actionum et cogitationum iudex erit. Hinc Augustinus uicesimo  [3 1Kb] libro de Ciuitate Dei, decimo tertio capitulo: Quedam, inquit, uis est intelligenda diuina, qua fiet, ut unicuique opera sua, uel bona uel mala, cuncta in memoriam reuocentur, et mentis intuitu mira celeritate cernantur [4 1Kb] , ut accuset uel excuset scientia conscientiam, atque ita et omnes et singuli iudicentur. Que nimirum uis diuina libri nomen accepit; in eo quippe quodammodo legitur, quicquid ea faciente recolitur, sicut ait Apostolus: Omnes enim stabimus ante tribunal Domini, ut ferat unusquisque, que per corpus gessit, siue bonum siue malum, tribunal Domini appellans maiestatis eius excelsitudinem, que omnibus ubique in omnibus apparebit, qua et [5 1Kb] manifestata uidebunt impii, in quem pupugerunt [6 1Kb] , et plangent se omnes tribus terre. Ac sic signum  filii hominis, hoc est, honor et gloria crucis eius cunctis fulgebit. Et fortassis illa est flamma ultima, que totum mundum et implebit et consumet [7 1Kb] , apparitio uidelicet Dei uerbi in omni creatura, quando nil aliud et [8 1Kb] bonis et malis in omnibus splendebit, nisi intelligibilis lux, que nunc implet omnia occulte, et tunc aperte impletura est. Illa est flamma, ut opinor, que de seipsa loquens ait: Ego sum ignis consumens; consumet enim omnia, quando omnia in omnibus erit, et solus in omnibus  apparebit. In Euangelio quoque suo: Ignem, inquit [9 1Kb] ueni mittere in terram; et [10 1Kb] quid uolo, nisi, ut ardeat? terre uocabulo omnem sensibilem creaturam, ignis uero ardentis, sue manifestationis claritatem in omnibus futuram, suique iudicii feruentiam typice significans. Cui sensui beatus Augustinus adstipulatur in expositione quinquagesimi psalmi: Quid est enim holocaustum totum igne consumptum? Quando totum pecus imponebatur are igne consumendum, holocaustum dicebatur. Totos nos ignis ille absumet, et feruor ille arripiet. Quis feruor? Nec est, qui se abscondat a calore eius. Quis feruor? De quo dicit Apostolus: Spiritu feruentes. Non tantum anima nostra absumatur ab illo diuino igne sapientie, sed et corpus nostrum ab immortalitate. Sic leuetur holocaustum,  ut absorbeatur mors in uictoriam [11 1Kb] : et cetera, que typice de futuro iudicio diuina tradit historia; de quibus nunc tractare longum est. DISC. Longum quidem; uellem tamen breuiter audire, que sint nubes ille, in quibus sancti rapientur obuiam Christo in aëra; et quis ille [12 1Kb] aër, in quo cum Christo in ipsis nubibus semper erunt. Ait enim Apostolus: Nos autem, qui relinquimur, qui residui sumus, hoc est, qui nondum in altitudinem deificationis ascendimus, rapiemur in nubibus obuiam Christo in aëra, et sic semper cum illo erimus. MAG. De his nubibus et in prioribus huius [13 1Kb] disputationis libris beatum Maximum sequentes pauca prefati [14 1Kb] sumus, et nunc iterum sancti Ambrosii sensum addentes dicemus. Unusquisque igitur Sanctorum,  ut ait Maximus, suam habebit nubem, propriam uidelicet sue contemplationis uirtutem et altitudinem. In quantum quippe quisque cogitationi ueritatis appropinquabit, in tantum rapietur obuiam Christo in aëra, hoc est, in purissime intelligentie altitudinem et claritatem, ac sic semper in nube contemplationis sue in diuinis theophaniis et erit et gaudebit. Item secundum Ambrosium nubes sunt patriarche, uerbi gratia Abraham, Isaac et Iacob, in quorum fide et actione et scientia, ueluti in quibusdam nubibus clarissimis, heredes Noui Testamenti obuiam Christo rapientur. Similiter legislator Moses ceterique prophete, apostoli quoque, qui ipsius Domini uirtutes et doctrinam presentialiter perspexere, nubes sunt, in quorum fidei et actionis,  spei quoque et caritatis, scientie et sapientie, ceterarumque uirtutum exemplis, ueluti quibusdam nubibus, qui in hac uita illorum uestigia sequuntur, rapientur obuiam Christo, sicut et ipsi, siue uiuentes adhuc in carne, rapti, siue carne soluti. Dic, queso, quo raptus est Enoch, quo Elias, qui [15 1Kb] adhuc in carne constituti, rapti sunt? Nonne obuiam Christo, quem spiritu cognouerunt uenturum esse in mundum? Quo Abraham, de quo Dominus ipse dicit: uidit Abraham diem meum, et gauisus est? Quid moror?  Quo Iob, qui dixit: Auditu auris audiui te, nunc autem oculus meus uidet te? Quo Moses, ascendens in montem Sinai? Quo ceteri prophete, preuidentes uerbum Dei in carne uenturum, eique spiritu occurrentes? Quo Petrus raptus est, Domino suo respondens: Tu es Christus Filius Dei uiui? Quo Paulus in tertium celum ascendens? Nonne omnes isti, eorumque similes obuiam Christo iuxta uniuscuiusque propriam communemue theoriam rapti cum illo sunt et in illo, in spirituali aëre uirtutum et contemplationum? Has omnes ceterasque similes et [1 1Kb] intelligibiles nubes illa sensibilis nubes prefigurabat, que tempore ascensionis Dominum accepit ab oculis discipulorum, quando eleuatus est in celum. Non enim indigebat ipse cuiusdam uehiculi ex nubibus  conglobati ad se subleuandum in aëria ethereaque spatia, cum fuerit ille post resurrectionem purior leuiorque omni uisibili et inuisibili creatura, nullumque localem motum in spiritualitatem sui corporis post regenerationem receperit, aut siuerit [2 1Kb] remanere; typice autem uoluit suis discipulis uisibiliter ostendere modum, quo inuisibiliter ipse in cordibus diligentium sequentiumque se ascendit. Ipse siquidem ascendit in contemplationibus ascendentium ad se; nullus quippe ad illum sine illo potest ascendere. Nemo enim, ut ipse ait, ascendit in celum, nisi qui de celo descendit, nec celum deserit, dum in sanctis intellectibus eos secum subleuans ad seipsum ascendit. Propterea subsecutus: Filius, inquit, hominis, qui est in celo, celum appellans Patrem, a  quo exiuit per incarnationem, et ad quem reuersus post [3 1Kb] resurrectionem. Ubicunque enim [4 1Kb] legimus in Euangelio, Dominum subleuasse oculos in celum, Patrem suum intelligere debemus, qui solus maior illo est, ea ratione, qua Pater precedit causa Filium. Tribus autem modis Sancti in puritate contemplationis cum Christo et in Christo fieri intelliguntur. Fiunt enim et adhuc in carne detenti, fiunt a corpore soluti, fiunt corporibus receptis. Horum trium modorum manifestissima exempla in transformatione Domini in monte manifestata sunt; uiuentium siquidem in carne Elias, solutorum corpore Moyses, resurgentium ipse Dominus typum gestabat. Resurrectionis siquidem omnium formam in transfiguratione sui corporis discipulis ostendit. Et ne existimes,  Eliam adhuc in corpore suo uiuentem de locali aliquo paradiso, seu Moysen de sede aliqua animarum, seu recepto corpore ad Christum tunc conuenisse, peractoque transfigurationis mysterio ad loca illa, unde uenerant, reuersos fuisse: uerum incunctanter fideliterque crede et intellige, non aliunde processisse, nisi ab eo, cum quo apparuerunt [5 1Kb] in monte, hoc est, in sublimitate spiritualis uisionis, que tunc facta est extra sensus corporeos [6 1Kb] , et in quo, priusquam apparerent, erant, et quem, cum apparerent,  non deseruerant, et in quem finito apparitionis sacramento reuersi sunt, non aliorsum, sed in ipsum, in quo et cum quo unum sunt. Quod apertissime significatum est per illos tres electos discipulos in arcana transformationis [7 1Kb] , qui eleuatis oculis neminem uiderunt, nisi Iesum solum [8 1Kb] . Et ut credibilius hec [9 1Kb] cognoscas, lege sanctum Ambrosium in expositione in Lucam. Cognosce, inquit, nubem istam non fumigantium esse montium nebuloso humore concretam, et coacti aëris caliginem piceam, que celum tenebrarum horrore subtexat, sed lucidam nubem, que nos non pluuialibus aquis, et humentis alluuione imbris immadidet, sed de qua mentes hominum uoce Dei omnipotentis emissa fidei ros rigauit, et dum fit uox, inuentus est iehsu solus. Itaque cum tres essent,  unus est factus: tres in principio uidentur, unus in fine; perfecte enim fidei unum sunt. Denique hoc etiam Dominus orat Patrem [10 1Kb] , ut omnes unum simus; nec solum Moyses et Elias in Christo unum sunt, sed etiam nos unum corpus Christi sumus. Ergo et illi tanquam in uno corpore [11 1Kb] recipiuntur in Christi corpus, quia et nos unum erimus in Christo Iesu. DISC. De nubibus, in quibus Sancti obuiam Christo rapiuntur, satis est actum. Sed quales sunt nubes ille celestes, cum quibus Filius hominis uenturus est, merito queritur. Ac per hoc eas uellem, quales sint, cursim edisseras. MAG. Nubes celi, cum quibus Filius hominis uenturus est [12 1Kb] , non alias esse dixerim, nisi ipsas celestes substantias, que semper uirtute contemplationis circa Christum uoluuntur. Quoniam  uero incomprehensibilem omnique intellectui inuisibilem summam ac sanctam Trinitatem, que superat omnem intellectum, non per seipsam aspiciunt, sed in theophaniis comprehensibilibus sibique connaturalibus, propterea nubes celi dicuntur. Ex ipsis siquidem apparitionibus diuinis, in quibus Deum uident, celestes substantias nubium uocabulo Dominus ipse significauit, cum quibus et in quibus aduentus eius, hoc est, maiestatis illius clarissima omnibus bonis et malis amplitudo declarabitur. Nam et celestes substantias localiter moueri spiritualis sue nature ratio non patitur; mouentur autem spiritualiter, cum, quod in causa omnium faciendum esse perspiciunt, in ipsa natura, que per eos administratur, et cui president, peragunt absque  suo locali et temporali motu, loca, et tempora, omniaque, que in eis circumscribuntur, disponentes. Dicuntur etiam uenire, quando in aliquo uisibili his, qui digni sunt, apparent, recedere uero, quando omni sensu corporeo omnino remouentur. Nec te moueat, quod dixi, spirituales substantias temporalem motum non pati, dum sanctus Augustinus proclamat, solum Deum sine loco et tempore a seipso mouere, conditum uero spiritum per tempus sine loco, corpus autem per locum et tempus ab eo, qui mouet  omnia, motum pati. Hoc enim dixi Grecorum auctoritatem sequens, que incunctanter astruit, omne, quod localiter mouetur, temporaliter moueri; omne autem, quod locali motu caret, sequitur temporali etiam carere. Hec enim duo, locum dico et tempus, aut simul erunt, aut simul auferentur, quoniam a se inuicem disgregari non patiuntur. DISC. De auctoribus utriusque lingue non est nostrum contendere: sequatur quis quem uult, nulli derogans. Et quoniam de nubibus intelligibilibus, quamuis breuiter, est dictum, redi, queso, ad reditum, nostramque fluctuantem nauem fessosque nautas ad portum dirige. MAG. Reditum [1 1Kb] omnium, que in suas causas reuersura sunt, quando mundus iste sensibilis soluetur, et mundus ille intelligibilis, qui super nos  est, in Christo implebitur, dupliciter intelligitur. Est enim generalis, et est specialis: generalis quidem in omnibus, qui ad principium conditionis sue redituri sunt; specialis uero in his, qui non solum ad primordia nature reuocabuntur, sed etiam ultra omnem naturalem dignitatem, in causam omnium, que Deus est, reditus sui finem constituent. Exempla autem ac similitudines utriusque reuersionis ex diuinis Scripturis comparare debemus. Et quoniam naturali ordine genus precedit speciem, prius de generali reditu dicendum. Exemplum itaque generis precessit in populo Dei, qui de iugo seruitutis intelligibilis Pharao, hoc est diaboli, satellitumque eius liberatus, duce spirituali Moyse, Christo uidelicet, siccis [2 1Kb] pedibus mare Rubrum transiens, solidam uidelicet  [3 1Kb] humane nature [4 1Kb] uiam discissis irrationabilium [5 1Kb] motuum cerulis [6 1Kb] deambulans [7 1Kb] , rebellesque gentes, uitiorum scilicet [8 1Kb] turmas superans atque prosternens, defunctis suis corporibus, carnalibus dico cogitationibus, in deserto uirtutum, quo omne mortale et corruptibile consumitur, spiritualiter solummodo in filiis bonorum operum in terram repromissionis reuersus est. Quod autem duo ex omnibus, qui uenerunt [9 1Kb] de Aegypto, uiui adhuc in carne in terram promissam intrauerunt [10 1Kb] , mystice insinuat duplicem nostram naturam, corpus uidelicet et animam, in Saluatore nostro, quem prefigurabat iehsu filius Naue, hoc est pulchritudinis eorum, in terram, quam peccando deseruimus, reuersuram, Caleb comitante, hoc est, libero nostro cordis arbitrio. Caleb  quippe interpretatur sicut cor [11 1Kb] uel omne cor. Ut enim uniuscuiusque cordis deuotio diuina gratia adiuta fuerit, ita Saluatorem suum in regionem sequetur uiuentium, naturalibusque bonis utentium. Hac autem ratione ducimur ad intelligendum totius humanitatis reditum ad pristinum nature statum per Isrelitici plane [12 1Kb] populi de Aegyptiaca captiuitate reuocationem [13 1Kb] , quoniam Scriptura nullum de populo Dei in Aegypto remansisse commemorat, sed  omnes unanimiter ex ipsa fugisse, et nemine excepto de manibus crudelissime potestatis liberatos fuisse. Quod autem nullus eorum, qui de Aegypto reuersi sunt, obrutus est fluctibus uel mersus, sed omnes, ut ait Apostolus, sub nube fuerunt, sub diuina uidelicet protectione, et omnes mare transierunt, et omnes sub Moyse baptizati sunt in nube et in mari, prefigurabat generale illud baptisma, quod in fine mundi perficietur, quando mysticus Moyses populum suum, uniuersum uidelicet genus humanum, sanguine suo redemptum, omnique impietate atque malitia detersum, de morte ducet ad uitam, quando in nullo homine nichil preter simplicitatem nature apparebit, merito ipsius, qui eam totam accepit, totamque sanauit, quando intelligibilis rex Aegypti, princeps  profecto huius mundi, cum innumerabili exercitu malitie sue, omnibusque uitiis, quibus imaginem Dei in homine creatam captiuam detinuerat, fluctibus Rubri maris, hoc est, profundissima copiosissimaque atque infinita effusione gratie, que in pretium sanguinis Christi humane nature diffusa est, obruetur. Ut enim hominibus sanguis Christi profuit in redemptionem, et proficiet ad pristinam nature sue restaurationem, ita diabolo et angelis eius nocuit ad eorum destruendum imperium, et nocebit ad augendum supplicium. Inundatio siquidem Erythrei [14 1Kb] maris, hoc est diffusio Dominici cruoris, quemadmodum humanam naturam ab eterne mortis profundo in uitam emersit eternam, ita diabolicam malitiam in perpetuam suffocauit damnationem.  Nullam quippe maiorem penam diabolica patietur superbia, nullamque grauiorem tristitiam, quam humane saluti inuidiam, pedisequamque eius desperationem. Non quod et ille, si uellet, ad Creatorem nature sue conuerti non posset, sed quod maleuolentie sue nexibus ligatus dulcedinem beatitudinis perpetualiter in odio habebit, lapsos de manibus suis assiduis cruciatibus dolens. Isaias quoque propheta salutem humani generis generaliter in Christo non tacet, sed clamat dicens: Terra Zabulon, et terra Nepthalim, uia maris trans Iordanem Galilee. Gentium populus, qui sedebat in tenebris, lucem uidit magnam, et sedentibus in regione umbre mortis lux orta est eis. Et quis est ille populus, qui sedebat in tenebris, et in regione umbre mortis,  nisi infinita solique Deo cognita humanitatis numerositas, que, postquam lucem paradisi deseruit, in tenebris ignorantie et in regione umbre mortis sedebat, non solum ipsius, qua anima segregatur a corpore per corruptionem, uerum etiam, qua Deus animam deserit per peccatum? Ex qua duplici morte totum genus humanum liberat lux illa, que omnibus orta est, que de seipsa dicit: Ego sum lux mundi. Nunc quidem partim idolorum  seruitium destruens, in his, quos ad cultum et agnitionem ueri Dei conuertit, sordesque uitiorum inundatione baptismatis deluit [1 1Kb] , et inflammatione penitentie exurit: in fine [2 1Kb] autem non solum generaliter mors corporis, uerum etiam mors mentis destruetur, ac penitus idololatrie ritibus omnibusque omnium nationum superstitionibus iniquitatibusque uentilatis unius ueri Dei cognitio uniuerse prestabitur creature. Cuncti siquidem boni et mali, quando stabunt ante tribunal Domini, cognoscent, quia unus Deus est, et non alius preter eum. Tunc quippe erit generalis omnibus unius Dei confessio, quando nulla erit ueritatis negatio. Nam et ceci lucem, quam non uident, negare non possunt uidentibus lucere. Quod autem in Christo totius nostre  nature salus iam peracta sit; ex interpretationibus predictorum nominum, quisquis uoluerit, facillime cognoscet. Zabulon quippe habitaculum uirtutis interpretatur. Illa itaque lux, que sedentibus in tenebris orta est, uirtus et sapientia Patris est. Et quod est [3 1Kb] eius habitaculum? Nonne nostra natura, in qua per incarnationem habitare uoluit? Audi Euangelistam: Et uerbum, inquit, caro factum est, et habitauit in nobis. Proinde spiritualis Zabulon humanitas Christi est, in qua nos omnes salui facti sumus, et saluati habitamus, et in eternum habitabimus; ipse est enim uirtus nostra et fortitudo. Nepthalim [4 1Kb] quoque latitudo dicitur. Et que est [5 1Kb] nostra latitudo [6 1Kb] , nisi Christus, cuius caritas et clementia totum genus amplectitur humanum, qui  pro impiis mortuus est, cum pro bono forsitan quis audeat mori? qui [7 1Kb] omnes homines equaliter dilexit, quando pro omnibus seipsum tradidit. Hec est enim amplissima lex nature, quam in seipso impleuit, mortem pro omnibus subiens. Lex quippe nature est communis omnium hominum dilectio absque ulla personarum acceptione, que in Christo perfectissime impleta est, et a Patre processit, qui proprio filio non pepercit, sed pro nobis omnibus tradidit eum. Est etiam alia ratio, qua Christus latitudo intelligitur. Latitudo quippe est apparitio et superficies, ideoque graia significatione epiphania dicitur. Christus itaque est nostra epiphania, hoc est apparitio et superficies, quia cum tres sint [8 1Kb] substantie summi boni, una illarum in homine Christo, uerbo  uidelicet incarnato, nobis apparuit, sensibusque corporeis comprehensibilem se fecit. Nemo enim Patrem, nemo Spiritum sanctum in unitate substantie cum creatura [9 1Kb] uidit. Et Ezechiel quoque sub figura trium ciuitatum reditum totius humane nature prophetice denuntiat. Dicitur enim: Ierusalem [10 1Kb] , et tu confundere, et porta ignominiam tuam, que iustificasti sorores tuas; ac deinceps subditur [11 1Kb] :  Et tu et filie tue reuertemini in antiquum statum, et conuertam restituens eas conuersione Sodomorum cum filiabus suis, et conuersione Samarie et filiarum eius, et conuertam reuersionem tuam [12 1Kb] in medio earum. Ex quo, ut ait sanctus Hieronymus, perspicuum est, non esse naturalem iram Dei, sed nostris uitiis clementissimum et mansuetissimum Deum ad iracundiam prouocari. Sequitur: Et soror tua Sodoma et filie eius reuertentur ad antiquitatem suam, et Samaria et filie eius reuertentur ad antiquitatem suam, et tu et filie tue reuertemini ad antiquitatem uestram. Septuaginta: Et sorores tue [13 1Kb] Sodoma et filie eius restituentur, sicut fuerunt a principio; et Samaria et filie eius restituentur, sicut erant a principio [14 1Kb] ; et tu et filie tue restituemini, sicut fueritis in principio [15 1Kb] .  Hec uerba prophete, imo Domini per prophetam beatus Hieronymus exponens: Iudei, inquit, inter ceteras fabulas et interminabiles genealogias et deliramenta, que fingunt, etiam hoc somniant de aduentu Christi sui, quem nos scimus Antichristum, et in mille annorum regno Sodomam restituendam in antiquum statum, ita ut sit quasi [16 1Kb] paradisus Dei, et Samariam pristinam recipere felicitatem, ut de Assyriis reuertantur in terram Iudeam; Ierusalem quoque tunc esse fabricandam. Et paulo post: Nos autem, inquit, horum perfectam scientiam Dei iudicio relinquentes [17 1Kb] , imo liquido confitentes, dicimus, post secundum aduentum Domini Saluatoris nichil humile, nichil futurum esse terrenum, sed regna celestia, que primum in Euangelio promittuntur [18 1Kb] . Cetera autem, que de his  prefatus [19 1Kb] interpres exponit, propterea intermisimus, quia moralia sunt, et de reditu gentilium hereticorumque et peccatricum solummodo animarum ad catholicam fidem disputant. Mysticam quoque legalemque septimanam, quam quinquagesimus sequebatur annus, qui [20 1Kb] hebraice IOBEL, hoc est libertas uocabatur, quoniam in ipso omnes libertatem accipiebant, et unusquisque ad pristinam habitationem reuertebatur, omni lege, qua detinebatur, absolutus, hunc reditum, de quo agitur, aperte significare non incongrue quis dixerit, finita septenaria presentis uite reuolutione. Dauid rex et propheta renouationem nature promittit, dicens: Emitte Spiritum tuum, et creabuntur, et renouabis faciem terre. Quid dicam de euangelicis parabolis, de prodigo uidelicet filio, qui  in terra aliena partem substantie, quam a patre acceperat, dissipans, egestate coactus seipsum recognoscens, penitentiaque ductus, ad patrem suum reuersus est, a quo piissime clementissimeque receptus non solum pristinam adeptus est gratiam, uerum etiam pro reuerentia sui uitulus saginatus occisus est? Quis est ergo filius iste? Nonne homo ad imaginem Dei factus? Pater siquidem celestis duas naturas  ad se cognoscendum creauit, angelicam uidelicet et humanam, quibus duabus [1 1Kb] filiolitatis gratiam donauit. Sed homo adolescentior filius dicitur, angelus uero maior etate, quoniam prius Scriptura conditionem angeli, posterius hominis commemorat. Partem itaque angelice numerositatis, que nunquam conditorem suum deseruit, maior filius, adolescentior totum hominem lapsum et a Creatore suo peregrinantem insinuat; postmodum tamen ad Patrem suum reuersurus, et primam stolam, id est, primum habitum nature recepturus. Insuper etiam ambitum uirtutis, que per anulum significatur, premium quoque mortis Christi, quod [2 1Kb] per calceamenta in pedibus formatur, accipiet, eternam uidelicet uitam, que uniuersaliter humano  generi merito mortis Domini rependitur. Et tunc uitulus saginatus adducetur et occidetur. Et quis est ille uitulus, nisi homo Christus, septena sancti Spiritus gratia plenus, uel certe pinguedine litere uisibilisque nature incrassatus? His enim duobus, litera uidelicet et uisibili creatura, ueluti quedam corpulentia Christi [3 1Kb] apparet, quoniam in eis et per eas intelligitur, quantum intelligi potest. Spiritus enim legis est Christus, et inuisibilia Dei per ea, que facta sunt, intellecta conspiciuntur, sempiterna quoque eius uirtus et eternitas; seu, ut beatus Maximus dicit, exponens Gregorium Theologum in sermone de Natiuitate dicentem »uerbum crassatur«: uerbum, inquit, dum sit simplex et incorporeum, et omnes consequenter ac spiritualiter nutriens, diuinas in celo potentias  per suam in carne presentiam ex nobis, propter nos, secundum nos, sine peccato incrassari dignatum est. Quod autem iste filius figuram generis humani gestat, ut non dicam Ioannis Chrysostomi sententias de hac parabola, quoniam prolixe sunt, testimonium beati Ambrosii in expositione in Lucam sat est ponere. Potest, inquit, in uno, filio uidelicet prodigo, species accipi generis humani. Fuit Adam, et in illo fuimus omnes; periit Adam, et in illo perierunt omnes. Homo igitur in illo homine, qui perierat, reformatur, et ille, ad similitudinem Dei factus et imaginem, diuina patientia et magnanimitate reparatur. uidesne igitur, quod ista parabola non partem generis humani, sed totum restaurandum esse in Christo typice doceat? Eadem interpretatio est de drachma  perdita, et post euersionem huius mundi, ueluti cuiusdam domus, inuenta a muliere, Dei uidelicet sapientia, que eam fecit et possedit. Decima etiam ideo computatur, quoniam humana natura non solum nouem ordinibus angelorum equalis facta est, uerum etiam nullus angelicus ordo est, cui humana natura post restaurationem [4 1Kb] suam iuxta intelligibiles gradus non interseratur, donec perfectum denarium celestis compleat ciuitatis, teste Dionysio Areopagita in libro de celesti Ierarchia. Quod etiam ei futurum erat, si non peccaret. Simili modo  de oue centesima intellige, que errauerat celestem gregem deserens, quam bonus pastor, qui est Christus, quesiuit et reperit, repertamque in [5 1Kb] humeros suos acceptam ad gregem, quem errando deseruerat, reportat. Que propterea centesima connumeratur, quoniam post lapsum humane nature perfectio, que per centenarium numerum innuitur, celestis Ierusalem, que est mater nostra, diminuta est, cuius numerositas, ueluti centenarii numeri latitudo, ad integrum implebitur, dum humanum genus in capite suo, quod est Christus, in eam reuertetur. Quo in loco illa non parua questio oritur, iam diuulgata, sed non iam, ut arbitror, soluta; et si soluta, nondum in nostras manus [6 1Kb] uenisse fatemur. Queritur enim, si tantus numerus hominum  in consortium celestis ciuitatis, hoc est, societatis beate multitudinis sub uno Deo degentis reuersurus est, quantus preuaricantium angelorum inde lapsus. Sequitur, ut aut numerositas humane multiplicationis a primo homine usque ad finem mundi tanta sit, quanta apostatarum angelorum, ita ut illorum celestes sedes, quas superbiendo reliquerant, ad totum genus humanum capiendum illic redeundo suffecerint: aut, si minor est cadentium angelorum numerositas, quam humani generis multiplicitas, pars humane nature non necessaria, qua labentium angelorum numerum exuperat, remanebit extra supere [7 1Kb] ciuitatis consortium---non enim illuc poterit ascendere, qua sedem non sinitur inuenire---pars autem, que eis, lapsis dico, equiparatur,  reuersura est; ac per hoc incunctanter dabitur, non omnes homines redemptos fuisse in eo, qui uult omnes homines [8 1Kb] saluos fieri, et in agnitionem ueritatis uenire. Et quidem pene omnes auctores utriusque lingue indubitanter astruunt, tot homines in celestem ciuitatem intraturos, quot angeli fugitiui ab ea egressi sunt. Et si ita est, unum e duobus eligere cogemur, aut equalem numerositatem esse omnium hominum numerositati malorum angelorum, aut numerosiorem humani generis multitudinem apostate multitudinis numerositate, ac per hoc non omnes humanitatis participes ad principium sue conditionis redituros, quod precedentes rationes de salute totius humanitatis in Christo incunctanter roborate omnino prohibent assumi. Et quoniam de  hac ratione, hoc est, restituendorum hominum et lapsorum angelorum comparatione, sanctorum Patrum sententias introducere prolixum, uno sancti Patris Augustini testimonio contenti simus [9 1Kb] . In primo capitulo uicesimi secundi libri de Ciuitate Dei, de natura demonum eorumque lapsu disputans - Natura, inquit, que frueretur Deo, optimam se institutam docet etiam ipso uitio, quod [10 1Kb] ideo miserest, quia non fruitur Deo, qui casum angelorum uoluntarium iustissima pena sempiterne infelicitatis obstrinxit, atque in eo summo bono permanentibus  ceteris, ut de sua sine fine permansione certi essent, tanquam ipsum premium scientiam [1 1Kb] permansionis dedit, qui fecit hominem etiam ipsum rectum cum eodem libero arbitrio, terrenum quidem animal, sed celo dignum, si suo cohereret auctori, miseria similiter, si eum desereret, qualis nature huiusmodi conueniret; quem uidelicet preuaricatione legis Dei per Dei desertionem peccaturum [2 1Kb] esse prescierat [3 1Kb] . Nec illi ademit liberi arbitrii potestatem, simul preuidens, quid boni de malo eius esset ipse facturus, qui de mortali progenie, merito iusteque damnata, tantum populum gratia sua collegit, unde suppleat et instauret partem, que lapsa est, angelorum, ac sic illa delecta et superna ciuitas numero ciuium non fraudaretur, quin etiam fortassis et uberiore letaretur. Que  sola conclusio sanctissimi magistri suffecerit nobis ad intelligendum, uberiorem numerum humani generis in sanctam ciuitatem celestem reuersurum eo numero, qui ex ea lapsus est. Et id ipsum arbitror Dauid prophetam dixisse: Annuntiaui, inquit, et locutus sum, multiplicati sunt super numerum. De his enim dixit, qui per sacrificium corporis Domini purgati et redempti sunt, qui multiplicati sunt super numerum angelicum, per superbiam unius refuge de beatitudinis gloria ruentem. Quod apertissime sequens uersus insinuat: Sacrificium, inquit, et oblationem noluisti; corpus autem perfecisti mihi holocaustum. Ac si diceret: sacrificium legis et oblationem pro purgatione et redemptione peccati generis humani dare noluisti, corpus autem Christi  perfecisti mihi, hoc est, pro me holocaustum igne passionis in altare crucis; ac per hoc pro peccato nostro nichil aliud postulasti. Superabundat enim gratia delictum; incomparabiliter quippe plus nobis contulit Christi passio ad uitam, quam Adam transgressio ad mortem. Siue itaque equalis sit numerus preuaricantium hominum et angelorum, siue uberior et multiplicior, nil obstat credere, totum genus humanum et in Christo redemptum, et in celestem Ierusalem reuersurum. Si enim equalis sit [4 1Kb] , ut multis, qui de talibus tractant, uidetur, ad laudem redemptoris nostri [5 1Kb] suffecerit, cuius prouidentia tantum humane numerositatis preordinauit, quantum posset mundi huius Principi insultare, a quo non solum totum regnum nostre nature abstulit,  uerum etiam eius hereditatem, ex qua inflatus superbia deiectus [6 1Kb] est, nobis in eternam possessionem distribuit, ut duplicis tristitie pena torqueretur, una quidem, qua regni sui, quod primum hominem seducendo adeptus est, iuste amissione secundum hominem occidendo iniuste; altera, qua inimicis suis celestem suam hereditatem, quam deseruerat, possidentibus inuidendo cruciatur. Sin  uero uberior, uberiorem profecto laudem gratie ipsius debemus [7 1Kb] soluere, qui non solum possessiones antiqui nostri hostis nobis in celo diuisit, uerum etiam numerosiores nos ad habitationem celestis patrie preparauit his, qui ea lapsi sunt. De generali reditu in paradisum prefata sufficiunt paradigmata, ut opinor. DISC. Sufficiunt plane; omnia enim talium symbola, que sparsim sacre Scripture insita sunt, in unum colligere et longum est, et fortassis fastidiosum. uellem tamen scire, quid senioris filii inuidia aduersus adolescentiorem ad patrem suum reuertentem, uituloque saginato occiso epulantem insinuat. Multum siquidem me mouet, si duo illi fratres humanam angelicamque naturam significant, qualis inuidia bonorum angelorum de salute  humani generis intelligitur, deque eius reditu ad Patrem suum, cuius substantiam, hoc est, imaginis gratiam in uilla mortalis huius uite seruiens diabolo dissipauit [a 1Kb] . Legimus enim, sanctos angelos de interitu hominis condolere, ei autem inuidere nequaquam; conciues enim sunt celestis ciuitatis, paterneque substantie et hereditatis possessores. De reperta quippe oue, inque humeris pastoris sui reducta, angelicas uirtutes congratulari Dominus ipse testatur, per unum peccatorem humanum genus [8 1Kb] insinuans. Et si senior filius uniuersitatem bonorum angelorum symbolizat, quomodo de agro legitur uenisse, hedumque postulans patri succensuisse, ceteraque angelice caritati repugnantia? MAG. Nodum huius questionis  ad soluendum difficilem uno modo arbitror enodari posse, qui parabolarum transitus uocari potest. Parabolarum siquidem due species sunt. Quarum una est, que continuum uigorem uniformemque de una eademque re absque ullo transitu in aliam figuram obtinet, altera, que transitum in diuersas conformat figuras, qua specie multos sanctorum Patrum, maximeque beatum Ambrosium hanc parabolam exposuisse comperimus. Prima itaque parabole pars, que in diuisione paterne substantie, et senioris filii cum patre perseuerantia, adolescentiorisque peregrinatione, partis quoque substantie sue, quam a patre susceperat, dissipatione, ceterisque incommodis, que casum humanitatis secuta sunt, complasmata est, duplicem incunctanter naturam,  intellectualem dico in angelis et rationalem in hominibus, specificat; in reuersione autem prodigi filii parabola inchoat transitum facere. Ipsa siquidem reuersio biformem interpretandi recipit modum: intelligitur enim generaliter de reditu totius humani generis propter uituli saginati occisionem, Christi uidelicet pro salute totius mundi passionem; et specialiter, ubi transitus parabolice figure incipit,  de reditu gentilis populi, quasi iunioris filii, per fidem Christi ad Patrem celestem, cuius imaginem idololatrie sordibus monstruosisque imaginationibus contaminauit, propter inuidiam Iudaici populi, ueluti senioris filii, de conuersione gentium ad fidem per apostolicam predicationem. Qui uidelicet populus, quamuis sepissime cultu demonum fuerit corruptus et preuaricatus, nunquam tamen omnino Deum Patrum suorum, ut ei uidetur, abnegauit; abnegauit autem et adhuc abnegat Christum Filium Dei esse, ac per hoc et Patrem eius. Qui enim Filium negat, negat et Patrem, qui [1 1Kb] Filio negato Pater non est. Hedum a Patre Christi, quem negat, perfidus flagitat: sed a Patre Christi hedum non accipiet [2 1Kb] ; accipiet autem a Patre suo,  de quo iehsu Christus, quem Filium Patris esse negat, ait: uos ex patre diabolo estis, deque fide gentilis populi in eum torquetur. Ideoque non uitulum saginatum, id est, Christum Domini petit a Patre ad epulandum, sed hedum fetidum petulcumque, in omnemque libidinem pronum, Antichristum dico, in quo se [3 1Kb] epulaturum et regnaturum uanissime somniat, postulat et expectat: ac de agro ueniens, hoc est de terrenis operibus, laboriosoque [4 1Kb] colende legis secundum literam seruitio [5 1Kb] , audiui [6 1Kb] symphoniam et chorum, hoc est, consonam undiqueque [7 1Kb] conuenientem gentilis populi in Christo epulantis et ad Patrem suum redeuntis catholicam in fide perfecta, inque [8 1Kb] spirituali cognitione ueritatis harmoniam, ac de sue libertatis et redemptionis munere letitiam.  Et ob hoc inuidia commotus fratri suo similitudine nature, inimico uero dissimilitudine Iudaice perfidie et Christiane religionis irascitur, patremque suum de receptione filii, qui bona nature sue perdidit, increpat, dum plus ipse nature sue diuitias dissipat, qui unicum Dei Filium Creatorem et Saluatorem omnium negat. Perfidi siquidem Iudei per inuidiam, nationes autem incredule per ignorantiam uerbum Dei abnuunt. Et quoniam tolerabilius peccatum est ignorantie quam inuidie, minus gentilium quam Iudeorum populus naturales perdidit thesauros. Ideoque recepte sunt gentes, tenebris ignorantie absolute, et in lucem ueritatis reuocate: Iudei uero perfidi, Filium negantes, in passionibus ignominie inuidieque grauissimis doloribus  relicti sunt, donec in fine mundi ineffabili diuine bonitatis magnanimitate recipiantur, quando conuertentur ad uesperam, et famem patientur, ut canes, et circumibunt ciuitatem, societatem uidelicet catholice fidei, uolentes in eam recipi, et, quod alibi idem ait propheta, implebitur: Confundantur et reuereantur [9 1Kb] omnes inimici mei, conuertantur retrorsum, et confundantur ualde uelociter. Hac igitur parabola pro paupertate ingenioli nostri, spiritualium  philosophorum semitas carpentis [10 1Kb] , exposita, de symbolis specialis humane nature reditus breuiter tractandum. DISC. Tempus exigit ita fieri, nostreque disputationis cursus iamdudum finem expectat. Et mihi ualde arridet duplex ista Euangelicarum parabolarum species. Non enim solummodo in parabolis, uerum etiam in multis diuine Scripture locis talis forme locutionis diuinum nectar eructat, facilemque interpretationis uiam studiosis mysticorum sermonum theorie prestant. Non enim alio modo sanctorum prophetarum multiplex in diuinis intellectibus contextus potest discerni, nisi per frequentissimos non solum per periodos, uerum etiam per cola et commata transitus ex diuersis sensibus in diuersos, et ab eisdem iterum in eosdem per [11 1Kb] occultissimas rebrissimasque  [11* 1Kb] reuersiones. Sepissime enim unam eandemque expositionis speciem absque ullo transitu in diuersas figurationes sequentibus aut error aut maxima difficultas innascitur interpretandi; concatenatus quippe est diuine Scripture contextus, Dedalicisque diuerticulis et obliquitatibus perplexus. Neque hoc Spiritus sanctus inuidia uoluit [12 1Kb] intelligendi, quod absit existimari, sed studio nostram intelligentiam exercendi, sudorisque et inuentionis premii reddendi; premium quippe est in sacra Scriptura laborantium pura perfectaque intelligentia. O Domine Iesu, nullum aliud premium, nullam aliam beatitudinem, nullum aliud gaudium a te postulo, nisi ut ad purum absque ullo errore fallacis theorie uerba tua, que per tuum sanctum  Spiritum inspirata sunt, intelligam. Hec est enim summa felicitatis mee, finisque perfecte est contemplationis [13 1Kb] , quoniam nichil ultra rationabilis anima etiam purissima inueniet, quia nichil ultra est. Ut enim non alibi aptius quereris, quam in uerbis tuis, ita non alibi apertius [14 1Kb] inueniris, quam in eis. Ibi quippe habitas, et illuc querentes et diligentes te [15 1Kb] introducis; ibi spirituales epulas uere cognitionis electis tuis preparas, illic transiens ministras eis. Et quis est iste [16 1Kb] , Domine, transitus tuus, nisi per infinitos contemplationis tue gradus ascensus? Semper enim in [17 1Kb] intellectibus querentium et inuenientium te transitum facis. Quereris enim ab eis semper, et semper inueniris, et non inueniris semper: inueniris quidem in tuis theophaniis, in quibus  multipliciter, ueluti in quibusdam speculis, occurris mentibus intelligentium te, eo modo, quo te sinis intelligi, non quid es, sed quid non es, et quia es [18 1Kb] ; non inueniris autem in tua superessentialitate [19 1Kb] , qua transis et exuperas omnem intellectum uolentem et ascendentem comprehendere te. Ministras igitur tuis presentiam tuam ineffabili quodam modo apparitionis tue; transis ab eis incomprehensibili excelsitudine et infinitate essentie tue. Queso  itaque ad specialis reditus considerationem accelerare, ut in ea nostre disputationis limitem constituamus. Non enim diutius est immorandum in his, que multipliciter apertioris persuasionis gratia repetita sunt, ne forte plus in uerbis, quam in [1 1Kb] intellectibus nostram disputationem implesse uideamur. MAG. Totius rationabilis creature, que specialiter in homine creata est, et cui naturaliter inest affectus beatitudinis, et cognitionis summi boni facultas, hoc est excelsissime Trinitatis, ex qua manat omne bonum, ipse Dominus in Euangelio decem uirginibus assimilauit uniuersitatem; que accipientes lampadas suas, hoc est capacitatem eterne lucis cognoscende, exierunt obuiam sponso et sponse, Christo uidelicet et Ecclesie, que iam in celo est, partim  in sanctis angelis, partim in purgatissimis hominum animabus, in quibus primitie nature humane [2 1Kb] , que adhuc in captiuitate est, mortalis uite fragiliumque membrorum celestis patrie ciuibus inseruntur. Sed quare obuiam? Quia uidelicet redemptor et sponsus rationalis nature ineffabili clementie sue condescensione et solertia semper ad recipiendos nos spiritualiter uenit, celestibus uirtutibus et [3 1Kb] animabus sanctis ei commeantibus, affectione salutis nostre commote. Ille siquidem sponsus in aure cordis generaliter uniuerso generi humano clamat dicens: uenite ad me omnes, qui laboratis et onerati estis, et ego reficiam uos. Tollite iugum meum super uos, et discite a me, quia mitis sum et humilis corde, et inuenietis requiem animabus uestris. uenit ergo obuiam  omnibus cum sponsa sua, Ierusalem uidelicet celesti, qui recipere omnes deuotus est in consortium sue ciuitatis. Et animaduerte, quod tota humanitas denario numero comparatur, quoniam decimam in edificatione supere [4 1Kb] ciuitatis possidet regionem. Decem itaque uirgines, hoc est, tota humane nature numerositas naturali appetitu obuiam diligenti se et ad eam uenienti exit, non gressibus corporis, sed affectibus mentis. Sed quamuis equalis motus sit rationalis nature ad finem suum, qui est Christus, equalisque eterni luminis, que per lampades significatur, appetitio, non tamen [5 1Kb] equaliter lucem illam, que illuminat omnem hominem uenientem in hunc [6 1Kb] mundum, participat. Unum est enim, ut beatus Dionysius Areopagita ait, quod  omnia naturaliter participare appetunt; sed non equaliter omnia unum participant. Nullum tamen est in natura rerum, quod eius participatione omnino priuetur, ideoque non equaliter obuiam [7 1Kb] sponso et sponse uirgines exibunt. Nam qui non solum capacitatem ueri luminis, uerum etiam et ipsum lumen, quod oleum conformat, possident, ad ipsum sponsum peruenient, et cum ipso in spirituales nuptias intrabunt. Qui uero solam luminis capacitatem possident,  non autem ipso lumine illuminantur et ornantur [8 1Kb] , obuiam Christo procedent, hoc est, non solo naturaliter insito [9 1Kb] appetitu, sed etiam reipsa et experimento ad sola naturalia humanitatis bona, que in Christo subsistunt, ascendent [10 1Kb] , non autem ad supernaturalem deificationis in eo gratiam et letitiam peruenient. Et hoc est, quod denarie quantitatis diuisio insinuat. Ait enim: Quinque autem ex eis erant fatue, id est imprudentes, et quinque prudentes. Sed fatue solas lampadas, non autem oleum secum sumpserunt; prudentes uero non solum lampadas, uerum etiam oleum in lampadibus suis acceperunt. uasa itaque similia sunt prudentium et imprudentium uirginum, quoniam ratio, que ueluti naturalis diuini luminis sedes est, uniformiter  integritati ueluti cuipiam uirginitati nature incorruptibilis, que in nullo augetur uel minuitur [11 1Kb] , distributa est, quamuis [12 1Kb] non uniformiter diuinum lumen accipiat. Nec hoc in culpa ipsius luminis, aut inuidia, aut inopia constituitur, quoniam omnibus presens est, omnibusque equaliter superfulgens, et inexhausta effusione omnibus equaliter profluens: sed quoniam non eadem uirtus est oculorum, quibus lux mentium percipitur, sequitur, ut alii plus, alii minus ea fruantur, alii penitus ab ea excludantur; ut immundi spiritus, qui ad eam nolunt conuerti, non quod et ipsi secundum intellectualem substantiam, in qua a summo bono creati sunt, participatione uere existentis luminis secludantur; alioquin ad nichilum penitus redigerentur; omne siquidem  participatione eius priuatum omnino in natura rerum non est, in quantum uero irrationabilibus peruerse sue uoluntatis motibus contaminantur, uere lucis excluduntur participatione; non enim ad illam, sed ad semetipsos, hoc est, ad nequitiam suam conuertuntur. Si enim ad naturam suam respicerent, et ad eius Creatorem, profecto beati fierent. Et si quis dixerit: Quare equaliter intuendi diuini [13 1Kb] luminis uniuerse rationali nature non datur [14 1Kb] possibilitas, non autem intuendi illud data est equaliter uirtus et actio, siue in hac uita, siue in futura [15 1Kb] ? interroget illum, qui stupefactus et inaccessibili luce repercussus acclamat [16 1Kb] , dicens: O altitudo diuitiarum scientie et sapientie Dei! Quam inscrutabilia sunt iudicia eius, et inuestigabiles uie eius in omni tempore! Quis  enim cognouit sensum Domini? Aut quis consiliarius eius fuit? Et quis prior dedit illi, ut retribuatur ei? Quoniam ex ipso, et per ipsum, et in ipso, et ad ipsum sunt omnia. Interroget etiam, cur omnium bonorum largitor non equaliter omnibus ordinibus angelorum uirtutem contemplationis sue distribuerit? Altius siquidem liquidiusque propinquiusque illum contemplantur Seraphim et Cherubim et Throni, quam uirtutes et Potestates et Dominationes-et ipse  iterum excellentius clariusque, quam Principatus et Archangeli et Angeli. Et quis huic interrogationi respondebit? Nemo, nisi cogitans intra seipsum, quod scriptum est: Omnia in mensura et numero et pondere, id est ordine, fecit Deus. Et qualis pulchritudo uniuersitatis a Deo condite foret, si omnia Deus equaliter constitueret? Nam et sensibilis harmonie dulcedo et pulchritudo non ex similibus sonis, sed ex diuersis, ratis tamen proportionibus sibi inuicem compactis ordinatur. Proponat item: si primus homo non peccaret, cuius peccati ultione per masculum et feminam multiplicatur genus humanum---et non per masculum et feminam propagaretur [1 1Kb] , sed ex intimis nature sinibus aut simul [2 1Kb] omnes homines in species proprias numerosque prodirent, quemadmodum  et omnes angeli ex suis causis simul prodiere, aut ordine temporum constituto unusquisque absque ulla corruptione et similitudine generationis iumentorum in hunc mundum procederet---num omnes homines equalis eiusdemque uirtutis et ordinis essent, an, sicut angeli, ita et homines suis ordinibus secundum diuinam prouidentiam et sapientiam disponerentur? Respondebit illi, credo, qui promittit hominibus post resurrectionem, quod erunt sicut angeli in celo. Angeli autem propriis ordinibus disponuntur; disponentur itaque et homines diuersis uirtutum ordinationibus. At si ita futuri sunt, licet post peccatum, profecto futuri essent si non peccarent, hoc est, non eodem modo contemplatione ueritatis fruerentur. Porro si [3 1Kb] primus homo, ut ait sanctus Augustinus, in prima  sua conditione, priusquam peccaret, neque sapiens erat neque insipiens---si enim sapiens, non Deum desereret, ut uxori sue consentiret, neque incaute ageret, ne diabolice astutie superbiam imitaretur; non enim seductus est, sed superbia inflatus: si autem insipiens, quis crediderit Deum fecisse hominem insipientem ad imaginem et similitudinem suam---profecto quadam medietate libratus inter sapientiam et insipientiam conditus est, et futurum ei erat sapiens fieri, si mandatum Dei seruaret. Non enim ait Scriptura [4 1Kb] : Faciamus hominem imaginem et similitudinem nostram, sed ad imaginem et similitudinem nostram. Ac si plane diceretur: Ad hoc faciamus hominem [5 1Kb] , ut, si preceptum nostrum custodierit, imago nostra et similitudo fiat. Non ergo sapiens factus  est, sed capax, si uellet, sapientie. Potuit enim sapientiam capere, et ad habitum eius [6 1Kb] peruenire, si diuinum consilium noluisset spernere. Quoniam uero non sursum uersus per custodiam mandati ad sapientiam se erexerat, sed pronus per eius [7 1Kb] transgressionem in libidinem temporalium et sensibilium rerum sua propria uoluntate corruerat, plus insipiens atque imprudens existimandus est, etiam priusquam peccaret, quam sapientie et prudentie  appetitor; precessit enim insipientia et imprudentia peccatum. Neque hoc accepit ex causis conditionis, sed mutabilitate proprie uoluntatis, que ex naturalibus causis nequaquam nascitur; insipiens igitur erat, et imprudens ante transgressionem mandati per seipsum factus est. Attamen si mandatum non transgrederetur, fortassis neque ex paradiso expelleretur, sed solis nature sue bonis, que in prima conditione sui acceperat, frueretur, inque eis quadam felicitate letaretur, quamuis participatione summe sapientie et prudentie merito sue stultitie et fatuitatis priuaretur. Multos siquidem ac pene omnes improuidos et insipientes, letos tamen [8 1Kb] et contentos esse uidemus [9 1Kb] de nobilitate generis, de pluribus consanguineis, de honestate corporis uiribusque et sanitate,  de astutia mentis, de uerborum lepiditate, de pulchra morigeraque [10 1Kb] uxore, de fecunditate prolis, terrenarumque rerum affluentia, ut non dicam de dignitatibus [11 1Kb] et honoribus, ceterisque, quibus mundus iste arridet, in tantum, ut optarint perpetuo sic uiuere, nichil de spiritualibus deliciis audire uel cogitare uolentes. Ad hunc itaque statum primorum hominum ante delictum, hoc est, ad sola naturalia bona absque uirtutum ornamentis, partem humani generis unam, que typo fatuarum quinque [12 1Kb] uirginum configuratur, reuersuram; ad ipsam uero excelsitudinem, ad quam homo per gratiam [13 1Kb] , si non peccaret, ascensurus esset, hoc est, ad participationem summe sapientie omniumque uirtutum, quam, participationem dico, deificatio et contemplatio ueritatis  sequitur, alteram humane numerositatis partem, cuius symbolum est quinarius prudentium uirginum numerus, sublimandam ultra omnia bona naturalia, et ad spirituales nuptias sponsi sui intraturam [14 1Kb] , non incongrue existimandum [15 1Kb] ; ad quas nemo intromittitur, nisi sapientie luce refulgens, diuinique amoris inflammationibus ardens, que duo, sapientiam dico et caritatem, pinguedine scientie et actionis nutriuntur; et ad eas nuptias nullus scientie et actionis expers, quamuis naturalibus bonis integerrime et pulcherrime floruerit, sinitur ascendere, sed omnino ab eis secluditur. Non enim illuc natura humanam mentem subleuat, sed gratia, et mandatis Dei obedientie, purissimeque [16 1Kb] , quantum in hac uita datur, Dei per literam et creaturam  cognitionis meritum subuehit. Intuere itaque huius parabole medullam, et quomodo transitum facit de genere [17 1Kb] ad speciem, quemadmodum in prefata parabola de duobus filiis patris sui substantiam inter se partientibus. In ea siquidem totius generis humani generalis reditus primo, deinde specialis gentilis populi conformatur: in hac autem similiter [18 1Kb] per decem uirgines obuiam sponso exeuntes totius humane numerositatis generalis ad pristinum  nature statum reuersio; specialis autem per quinque prudentes omnium Sanctorum. Species enim humani generis est electorum numerus. Non solum igitur [1 1Kb] ad antiquum nature principium reditus in generalitatem humanitatis, uerum etiam ultra naturam in ipsum Deum in specialitate deificationis ineffabilis insinuatur ascensus. Omnes quippe in paradisum, ut prediximus, sunt reuersuri, sed non omnes de [2 1Kb] ligno uite sunt fruituri; uel certe omnes de ligno uite sunt accepturi, sed non equaliter. Nam et naturalia bona, quorum omnes acqualiter participes erunt, fructum ligni uite esse, stultus qui ignorat. quippe, ut in superioribus tractauimus, id est, omne lignum uocatur Christus; quippe omnium bonorum lignum est fructiferum,  quia ipse est omne bonum omniumque bonorum largitor. Fruentur itaque omnes homines ipsius fructu participatione naturalium bonorum generaliter; fruentur electi sui excelsitudine deificationum ultra omnem naturam specialiter. Deificationes itaque, quas soli iusti participabunt, spiritualibus figurantur nuptiis, in quas prudentes intrauerunt uirgines [3 1Kb] . Non enim omnes supernaturalibus fruentur bonis, sed illi soli, quibus, ut Gregorius ait Theologus, licet superata materia [4 1Kb] et carne, ueluti quibusdam nubibus et uelaminibus transcensis, per rationem et contemplationem cum Deo fieri, et purissimo [5 1Kb] lumine teneri, quantum possibile est humane nature. Isti sunt beati, hinc ascensione, et illic deificatione. Sed huius nominis, deificationis dico, in latinis codicibus  rarissimus est usus; intellectum uero eius apud multos et maxime apud Ambrosium inuenimus. Sed quare hoc euenit, non satis nobis patet. An forte quia [6 1Kb] sensus ipsius nominis, quod est Theosis, quo maxime Greci utuntur, significantes sanctorum transitum in Deum non solum anima, sed etiam et corpore, ut unum in ipso et cum ipso sint, quando in eis nil animale, nil corporeum, nil humanum, nil naturale [7 1Kb] remanebit, altus nimium uisus [8 1Kb] , ultraque carnales cogitationes ascendere non ualentibus incomprehensibilis et incredibilis, ac per hoc non publice predicandus. Sed de eo inter sapientes tractandum. Multa quippe diuina mysteria a sanctis Patribus intacta ob hanc causam pretermissa sunt; infirmi siquidem oculi claritatem luminis sufferre nequeunt.  Sufficiunt, ut arbitror, hec pauca paradigmata, ex diuinis parabolis assumpta, ad generalem specialemque humani generis suadendum reditum in principium suum, primordialem dico conditionem, inque ipsum Deum, in his, qui sincerissima eius participatione digni sunt frui, deque totius sensibilis creature, que in homine et propter hominem fabricata est, in causas suas reuersione, quando erit non solum generale sabbatum in omnibus diuinis operibus, uerum etiam et speciale sabbatum sabbatorum  in sanctis angelis, sanctisque hominibus, et implebitur domus Dei, in qua unusquisque ordine sibi congruo constituetur [9 1Kb] , alii inferius, alii superius, alii in sublimitate nature, alii super omnem naturalem uirtutem circa ipsum Deum. Ac sic cena illa magna ordinabitur et celebrabitur, ex qua nullius substantia, quia ex Deo facta est, respuetur, nullius uitium, quia ex Deo factum non est, introducetur. Purgabitur enim natura, uentilabitur uitium, recondentur substantialia grana, flamma diuine sententie delictorum ardebit palea, illuminabuntur abscondita tenebrarum, omnia in omnibus uidebitur Deus. DISC. Sufficiunt sane; sed huius parabole residua breuiter exponas flagito. MAG. Que sunt illa? DISC. Mora sponsi, dormitus, et dormitatio  omnium uirginum, ceteraque, que intacta reliquisti. MAG. Mora sponsi est, ut existimo, temporale interuallum, quod inter primum Domini et secundum transcurrit aduentum; uel certe ab initio mundi usque ad finem eius. Nullum enim tempus transactum est, uel transigetur per sex mundi etates, in quo uirginitas, hoc est, integritas humane nature, que in nullo corrumpitur, quamuis in omnibus excepto Christo contaminata sit, obuiam sponso suo non uelit ascendere [10 1Kb] , in quibusdam fatua, in quibusdam prudens, in omnibus conditoris sui superneque patrie, quam deseruerat, appetitrix; appetitus quippe beatitudinis omnibus sapientibus et insipientibus, bonis et malis, communiter et naturaliter inest. In prefato interuallo mundani cursus  per ordinata tempora quidam dormiunt, quidam dormitant. Dormiunt quidem, qui iam mortui sunt, et adhuc morituri; dormitare autem dicuntur, quos finis mundi uiuos in carne inuenturus est. Qui non dormire, sed dormitare perhibentur, quoniam perfecta morte non sunt morituri, nulloue [11 1Kb] spatio temporali in ea erunt detenti, sed ueluti grauati somno, non autem prostrati, nulla morte interposita in aliam uitam mutabuntur. Quo in loco uidetur [12 1Kb] sanctus Augustinus consentire his, qui dicunt, tantillam mortem in ipso uelocissimo raptu eorum, qui in fine mundi uiui futuri sunt, esse futuram. Ait enim in uicesimo libro de Ciuitate Dei capite uicesimo primo: Si sanctos, qui reperientur Christo ueniente uiuentes, eique in obuiam rapientur, crediderimus  in eodem raptu de mortalibus corporibus exituros, et ad eadem mox immortalia redituros, nullas in uerbis Apostoli patiemur angustias, siue ubi dicit: Tu quod seminas, non uiuificatur, nisi prius [13 1Kb] moriatur; siue ubi dicit: Omnes quidem resurgemus, aut omnes dormiemus, quia nec illi per immortalitatem uiuificabuntur, nisi qualibet morte paululum tamen ante moriantur, ac per hoc et a resurrectione non erunt alieni, quam dormitione precedunt, quamuis breuissima, non tamen nulla. Media nox, in qua clamor  factus est, et sponsus uenit, incertum mundi finem, remotumque ab omni [1 1Kb] scientia spiritualis sponsi aduentum insinuat, sicut ipse dixit: De die autem illa et hora illa nemo scit, neque angeli in celo, neque Filius hominis, nisi Pater solus. Et in fine presentis parabole: uigilate itaque, quia nescitis diem, neque horam. Clamor ille significat apertissima signa, que precedent destructionem mundi, et aduentum Domini, de quibus ipse sedens super montem oliuarum discipulis prophetauit. Surrectio omnium uirginum regenerationem totius humani generis presagit. Prudentes uirgines lampadas suas, rationabiles uidelicet motus, bone actionis pinguedine, pureque conscientie claritate exornant; quibus duobus, actu dico et scientia, fatue uirgines  carent. Quod autem prudentes uirgines de oleo suo fatuis uirginibus impertiri abnegant, nil aliud uerisimilius, ut opinor, typice conformat, quam prudentes animas, quibus uilia et non sufficientia in illa die intellectuali, in qua unusquisque profunda conscientie sue rimabit, merita apparebunt, eterneque felicitati nullo modo comparanda, sicut ait Apostolus: Non sunt condigne passiones huius temporis ad superuenturam gloriam, que reuelabitur in nobis. Hinc Dominus ipse: Beati pauperes, inquit, spiritu, hoc est, beati, qui et seipsos et merita sua pro nichilo ducunt, et omnino se in diuitiis uirtutum egenos iudicant, quoniam ipsorum est regnum celorum. Ideoque dicture sunt petentibus a se auxilium, ne forte non sufficiat nobis et uobis. Quod duplici  modo intelligi potest: aut enim negatiue ponitur ne, et producitur, aut hesitatiue et corripitur, sicut in libro Geneseos: Ne forte extendat manum suam, et sumat de ligno uite. Et ne forte uiderentur quadam inuidia meritorum suorum paupertatem impertiri fatuis noluisse, abnegantes oleum, dant consilium, respondentes: Ite potius ad uendentes, et emite uobis, hoc est, ite ad eos, qui eximietate et affluentia suorum meritorum non solum sibimet sufficiunt, uerum etiam his, qui eos in hac uita honorificare poterant, possent prebere auxilium, futureque beatitudinis meritum. Hac autem tarditate et negligentia interposita uenit sponsus, et paratas uirgines, inque suo aduentu ornatas preoccupauit, et ad suas nuptias introduxit, hoc est, in  suam deificationem, qua perfectissimos animos supernaturali contemplationis sue gratia [2 1Kb] glorificat, ceteris in naturalium bonorum plenitudine relictis, et excelsitudine ineffabilis deificationis, quam nec oculus uidit, nec auris audiuit, nec in cor hominis ascendit, exclusis. Et hoc est quod ait: Et clausa est ianua, introitus uidelicet contemplationis diuine [3 1Kb] facie ad faciem, ad quam incaute in hac uita uiuentes, oleumque actionis et scientie in rationis sue receptacula non infundentes, etiamsi clameuerint [4 1Kb] ,  sera quandoque penitentia compuncti, non intrabunt, dicentes: Domine, Domine, aperi nobis. Ista autem geminatio Dominici nominis aut assiduum humane nature appetitum ad contemplationem conditoris sui, nulla ignorantie nebula interposita, in his, qui in hac uita nullis bone [5 1Kb] conuersationis subsidiis suffulti uixere, uel certe simplicium fidelium minus [6 1Kb] catholice fidei altitudinem considerantium ignauiam significat, putantes Dominum nostrum Iesum Christum duabus substantiis esse compositum, dum sit una substantia in duabus naturis, et petunt, que sibi non conueniunt. Ideoque respondetur [7 1Kb] eis: Petitis et non accipitis, quia male petitis. Quanti sunt, qui diuinam essentiam in tribus substantiis, et tres substantias in una essentia aut penitus  ignorant, aut penitus abnegant, et per suas falsas cogitationes carnalesque opiniones [8 1Kb] ad internas diuine pureque contemplationis nuptias postulant intrare! Quanti sunt, qui Dominum Iesum Christum ita segregant, ut neque diuinitatem illius humanitati, neque humanitatem diuinitati in unitatem substantie, seu ut Latini usitatius dicunt, in unitatem persone adunatam uel credant, uel intelligant, cum ipsius humanitas et diuinitas unum et [9 1Kb] inseparabile unum sint, salua utriusque nature ipsius ratione [10 1Kb] . Geminantibus itaque substantiam Christi et dicentibus: Domine, Domine, aperi nobis, iuste congrueque [11 1Kb] respondetur: Amen dico uobis, nescio uos, hoc est, intimas secretasque mee diuinitatis et humanitatis nuptias, quas meis purissime intelligentibus,  priusquam fieret mundus, preparaui, et ad quas iam finito mundo introduxi, nescire uos permittam. Non enim dum adhuc in carne uixistis, dignos uos illarum letitia preparastis. Intra tamen naturalium bonorum, que in uobis creaui, terminos residere uos concedo. Similiter promittit, se responsurum his, qui in die iudicii clamabunt: Domine, Domine, nonne in tuo nomine uirtutes multas fecimus? Dicetur enim eis: Nescio uos, recedite a me; et alibi: Non omnis, qui dicit mihi, Domine, Domine, intrabit in regnum celorum. uerbum itaque adunatum carni, et caro adunata uerbo in unitatem inseparabilem unius eiusdemque substantie ex duabus naturis, diuina uidelicet et humana, non alios recipit, nisi eos, qui simplici perfecte contemplationis  oculo unitatem substantie sue intuentur, ita ut et homo in uerbo uere filius Dei, et uerbum in homine uere Filius hominis absque ulla naturarum [12 1Kb] transmutatione, unus idemque Filius Dei et hominis Dominus noster iehsu Christus intelligatur. Celerem parabole expositiunculam, iuxta quod nobis uisum est, uerisimilem habes. DISC. Habeo sane [13 1Kb] . MAG. Quid ergo restat, et finem operi impedit imponere? DISC. Nihil uideo [14 1Kb] , nisi ut totius operis materie, hoc est, uniuersalis nature  diuisionis aliquantulam subiicias.

39. MAG. Quadriformem uniuersalis nature, que in Deo et creatura intelligitur, fecimus diuisionem. Cuius prima species est, que naturam creatricem et non creatam, secunda, que naturam et creatam et creatricem, tertia, que creatam et non creantem, quarta, que neque creatam neque creatricem considerat atque discernit. Et prima quidem et quarta forma de Deo solummodo predicatur, non quod ipsius natura, que simplex et plusquam simplex est, diuidua sit, sed quod duplicis theorie modum recipit. Dum enim ipsam esse rerum omnium principium et causam intueor, occurrit mihi uera ratio, que fiducialiter suggerit, diuinam essentiam, uel substantiam, bonitatem, uirtutem, sapientiam, ceteraque,  que de Deo predicantur, a nullo creari, quia diuinam naturam nichil superius precedit; omnia autem, que sunt et que non sunt, ab ea, et per eam, et in ea, et ad eam creari. Dum uero eandem esse finem omnium intransgressibilemque terminum, quem omnia appetunt, et in quo limitem motus sui naturalis constituunt, conspicor, inuenio, eam neque creatam esse, neque creantem. A nullo siquidem creari potest natura, que a seipsa est. Neque aliquid creat. Cum enim omnia, que ab ipsa per generationem intelligibilem seu sensibilem processerunt [1 1Kb] , mirabili quadam et ineffabili regeneratione reuersura sint ad eam, et in ea omnia erunt quieta, quoniam ulterius nichil ab ea per generationem profluet [2 1Kb] , nichil dicitur creare. Quid enim [3 1Kb]  creabit, dum ipsa omnia in omnibus fuerit, et in nullo nisi ipsa apparebit? De duabus autem mediis formis in superioribus satis est actum, prompteque eas querentibus claro lumine circumfuse occurrunt. Una enim in causis perspicitur primordialibus, altera in causarum effectibus. Et ea quidem, que in causis constituitur, in unigenito Dei Filio, in quo et per quem omnia facta sunt, creatur, et omnia, que ab ea profluunt, hoc est, omnes effectus suos, siue intelligibiles siue sensibiles, creat. Ea uero, que in effectibus causarum substituta est [4 1Kb] , solummodo a causis suis creatur, nichil autem creat, quia nichil in natura rerum inferius est ipsa; ideoque maxime in rebus sensibilibus ordinata est. Nec obstat, quod angeli uel homines, siue boni sint [5 1Kb] siue  mali, aliquod nouum humanisque usibus incognitum in hoc mundo sepe putantur creare, dum nichil creant, sed de creatura materiali, a Deo facta in effectibus per causas [6 1Kb] , aliquid efficiunt diuinis legibus obedientes et iussionibus, si boni sunt; fallacibus uero diabolice astutie machinamentis commoti atque decepti, si mali sunt. Omnia tamen diuina prouidentia ordinantur, ut nullum malum in natura rerum substantialiter inueniatur, nec aliquid quod rempublicam ciuilemque rerum omnium  dispositionem perturbet. Et post quadrifariam uniuersalis nature theoriam in predictis quattuor speciebus, quarum duas quidem in diuina natura propter rationem principii et finis, duas in natura condita, ratione uidelicet causarum et effectuum, contemplati sumus, uisum est nobis, quasdam theorias de reditu effectuum in causas, hoc est, in rationes, in quibus subsistunt, subiungere. Cuius iterum reditus triplex occurrebat modus. Quorum primus quidem generaliter in transmutatione totius sensibilis creature, que intra huius mundi ambitum continetur, hoc est, omnium corporum, seu sensibus corporeis succumbentium, seu eos pre nimia sui subtilitate fugientium, consideratur [7 1Kb] , ita ut nullum corpus sit intra textum corporee nature, siue uitali  motu solummodo, seu occulte, seu aperte uegetatum, seu irrationabili anima corporeoque sensu pollens, quod non in suas occultas causas [8 1Kb] reuertatur per uite sue medietatem [9 1Kb] ; ad nichilum enim nichil [10 1Kb] redigetur in his, que substantialiter a causa omnium substituta sunt. Secundus uero modus sue speculationis obtinet sedem in reditu generali totius humane nature in Christo saluate in pristinum sue conditionis statum, ac ueluti in quendam paradisum in diuine imaginis dignitatem, merito unius, cuius sanguis communiter pro salute totius humanitatis fusus est, ita ut nemo hominum naturalibus bonis, in quibus conditus est, priuetur, siue bene siue male in hac uita uixerit. Ac sic diuine bonitatis et largitatis ineffabilis et incomprehensibilis diffusio  in omnem humanam naturam apparebit, dum in nullo punitur, quod a summo bono manat. Tertius de reditu theorie modus uersatur in his, qui non solum in sublimitatem nature in eis substitute ascensuri, uerum etiam per abundantiam diuine gratie, que per Christum et in Christo electis suis tradetur, supra omnes nature leges ac terminos superessentialiter in ipsum Deum transituri sunt, unumque in ipso et cum ipso futuri. Quorum recursio ueluti per [11 1Kb] quosdam gradus septem discernitur. Ac primus erit mutatio terreni corporis in motum uitalem; secundus uitalis motus in sensum; tertius sensus in rationem; dehinc rationis in animum, in quo finis totius rationalis creature constituitur. Post hanc quinariam [12 1Kb] ueluti [13 1Kb] partium nostre nature  adunationem, corporis uidelicet, et uitalis motus, sensusque, rationisque, intellectusque, ita ut non quinque, sed unum sint, inferioribus semper a superioribus consummatis, non ut non sint, sed ut unum sint, sequentur alii tres ascensionis gradus, quorum unus transitus animi in scientiam omnium, que post Deum sunt, secundus scientie in sapientiam, hoc est, contemplationem intimam ueritatis, quantum creature conceditur, tertius, qui et summus, purgatissimorum animorum in ipsum Deum supernaturaliter  occasus, ac ueluti incomprehensibilis et inaccessibilis lucis tenebre [1 1Kb] , in quibus cause omnium absconduntur: et tunc nox sicut dies illuminabitur, hoc est, secretissima diuina [2 1Kb] mysteria beatis et illuminatis intellectibus ineffabili quodam modo aperientur. Tunc perficietur octonarii numeri ueluti supernaturalis cubi [3 1Kb] perfectissima soliditas, in cuius typo sextus titulatur psalmus, Psalmus Dauid pro [4 1Kb] octaua. Resurrectio quoque Domini non aliam ob causam octaua die facta est, nisi ut beata illa uita, que post septenariam huius uite per septem dies reuolutionem est futura post mundi consummationem, mystice significaretur, quando humana natura, ut prediximus, in suum principium per octonariam ascensionem reditura sit; quinariam  quidem, intra nature terminos; ternariam uero, supernaturaliter et superessentialiter intra ipsum Deum; quando quinarius creature numerus ternario Creatoris adunabitur, ita ut in nullo appareat nisi solus Deus, quemadmodum in aëre purissimo nil aliud arridet [5 1Kb] nisi sola lux.

40. Hec est itaque huius operis, quod quinque libris includitur, uniuersalis materia. De qua si quis nos inuenerit adhuc [6 1Kb] incognitum aut [7 1Kb] superfluum aliquid scripsisse, nostre intemperantie incurieque imputet, pioque corde humane intelligentie [8 1Kb] , carnis adhuc habitaculo grauate, humilis contemplator indulgeat. Nil enim perfectum est in humanis studiis adhuc, ut opinor, in hac caliginosa uita, quod omni errore careat, quando et iusti non ideo  iusti dicuntur iam in carne uiuentes, quod iusti sint, sed quod se iustos esse uelint, perfectamque iustitiam futuram appetentes, solo mentis affectu denominati. Non enim crediderim, ullum mortalibus membris carnalibusque sensibus grauatum, excepto Christo, ad perfectum uirtutis habitum uereque contemplationis altitudinem peruenisse, Ioanne Euangelista attestante: Si dixerimus, inquit, quia [9 1Kb] peccatum non habemus, nos ipsos seducimus, et ueritas in nobis non est. Item Apostolus: uidemus nunc per speculum in enigmate; et alibi: Ex parte cognoscimus et ex parte prophetamus. Sin autem in eo utile et ad edificationem catholice fidei pertinens arriserit, soli Deo, qui solus abscondita tenebrarum reserat, et querentes ad se ipsum nullo errore deceptos,  sed [10 1Kb] ab erroribus emendatos introducit, deputet,  unanimisque in caritate spiritus gratias uniuersali omnium bonorum cause, sine qua nichil possumus facere, nobiscum referat, nulla reprehensionis libidine attractus, nullis facibus inuidie succensus [11 1Kb] , que sola pre ceteris uitiis caritatis et fraternitatis uinculum rumpere laborat. In pace autem omnium, que inter nos confecta sunt, beneuole recipientium, puraque mentis acie intuentium, seu maleuole respuentium, et priusquam cognoscant, quid et qualia sint, preiudicantium, hoc opus primo omnium Deo, qui dixit: Petite et dabitur uobis, querite et inuenietis, pulsate et aperietur uobis, subinde dilectissimo tibi, frater in Christo Wulfade [12 1Kb] [a 1Kb] , et in studiis sapientie cooperatori, et examinandum offero, et corrigendum committo. Nam et tuis exhortationibus  est inchoatum, tuaque solertia, quoquo modo sit, ad finem usque perductum. Si autem de his, que in contextu huius operis [13 1Kb] grauitate materie rerumque exponendarum copia coactus pretermisi [14 1Kb] , deque eis quantulamcunque quandoque rationem me redditurum promisi [15 1Kb] , solicitus, ac ueluti promissorum exactor fueris [16 1Kb] , opere recurso [17 1Kb] , omnibusque [18 1Kb] promissionibus repertis, inque unum collectis cursim capitulatimque pro uiribus tractabitur [19 1Kb] . Interim de his, que iam discussa sunt, lectores [20 1Kb] contentos esse flagito, non mei ingenioli [21 1Kb] uirtutem, que aut uix [22 1Kb] , aut nulla est, sed solicitudinis mee [23 1Kb] infime, deuote [24 1Kb] tamen, circa diuinarum [25 1Kb] rerum inuestigationes facultatem considerantes; quam non minus uiribus acutissime  tue [26 1Kb] intelligentie, quam mee contemplationis obtuse [27 1Kb] lucubrationibus, ut [28 1Kb] non dicam cum emulis, saltem cum amicis et ueritatis inquisitoribus defendere studeas [29 1Kb] . Nec multum in hoc, ut opinor, laborabis [30 1Kb] . Mox enim ut talia in manus recte philosophantium peruenerint, si [31 1Kb] illorum disputationibus conueniunt, non solum libenti animo recipient, uerum etiam ut sua osculabuntur. Sin uero in eos, qui promptiores sunt ad reprehendendum, quam ad compatiendum, incurrerint [32 1Kb] , non magnopere cum eis colluctandum. Unusquisque in suo sensu abundet, donec ueniat illa lux, que de luce falso philosophantium facit tenebras, et tenebras recte cognoscentium [33 1Kb] conuertit in lucem. Explicit liber , hoc est de Nature  diuisione [34 1Kb] .





IOANNIS SCOTI LIBER DE EGRESSU ET REGRESSU ANIMAE AD DEUM. FRAGMENTUM.
Cod. collect. membran. no 596, 4o bibliothece Christine Rome fol. 9.---Cf. Carl. Greith Spicilegium uaticanum Frauenfeld 1838, p. 80 sq.

 . . . . . . . . . . . . . . . . Possident fluere et non stare. Ludus merito dictum est Dei a magistro, ueluti per hec transducentis nos in ea, que uere sunt, et nullo modo mouentur.


Alia in idipsum theoria

Si uero et nos ipsi secundum dominantem in presenti nostre nature consequentiam tum quidem iuxta similitudinem ceterorum in terra animalium nati, deinde pueri facti, deinde floris oximori [1 1Kb] instar iuuentute in horrorem uetustatis aduenientis mortui, et ad aliam uitam translati, ludus dicti sumus Dei ab isto deifero magistro. Neque extra consequentiam. Ad futuram siquidem diuine uereque uite principalem formam presens uita comparata  ludus est, et omne, si quid aliud de hoc efficacius constitutum est. Ipse siquidem in epitaphio [2 1Kb] in Cesarium sui [3 1Kb] fratrem apertius ostendit, sic dicens: Talis uita nostra, fratres, uiuentium ad tempus, qualis in terra ludus. Non existentes efficimur, et facti resoluimur, somnium sumus instabile, uolatus  auis transeuntis adhuc eo longius. Ad ipsam siquidem proprie diuinarum rerum , id est, principalium exemplorum ueritatem presentium uisibiliumque rerum comparata dispositio, neque omnino esse estimabitur his, qui uiam carpere, quantum possibile est, ad diuine speciositatis formam digni facti sunt, sicut neque ludibrium uere cuipiam et existenti rei comparatum esse uniuersaliter iudicatur.


Alia in idipsum theoria.

Fortassis autem et transmutabile materialium rerum, quas commendamus, in aliam aliter transferentium et translatarum priuationem, ac nullum habentium fundamentum preter primam rationem, per  quam feruntur, sapienter prouideque et ferunt, et, dum estimantur a nobis teneri, perfugiunt magis, quam tenentur, et desiderium nostrum in se patiuntur teneri; magis uero nos ipsos utpote repulsos et tenere et teneri non ualentium. Ponderatam quippe sue nature definitionem [4 1Kb] . . . . .





IOANNIS SCOTI uERSIO OPERUM S. DIONYSII AREOPAGITAE.

Editio Colomensis a 1556	A
Editionis eiusdem uarie lectiones	A*
Cod ms. Ratisb. S. Emmeram. 137 bibl. reg. Monacensis, membran., sec. XI	B
Cod. ms. 971 bibl. Cesaree uindobon., membran., sec. XI	C
Cod ms. 754 bibl. Cesaree uindobon., membran., sec. XII	D
Cod. ms. bibl. Darmstad., olim Colon. 30, membran., sec. XII	E
Cod ms. uatic. 177, membran., sec. XIu	F
Cod. ms. uatic. 176, membran., sec. XIu	G
Cod. ms. lat. Fürstenfeld. 9 bibl. Reg. Monacensis, sec. Xu	H






TESTIMONIA.



I. Nicolai P. I ad Carolum Caluum litere de Ioanne Scoto Operum S. Dionysii Areopagite interprete, ann. 861 uel 862.
Naudei Collect. ex bibl. Oxom. [i. e. Oxoniensi, uel Oxomensi], ed. Buleus Historia Uniuers. Paris t. I, p. 184.

NICOLAUS S. S. D. dilecto filio CAROLO glorioso Francorum regi.

Sane plurimum nos letificat, quod in imperio et regno uestro, et specialiter Parisius, bonarum artium studia predecessorum uestrorum cura stabilita repullulent, quarum seminibus Ecclesia Dei fructificat, et animi uegetantur ad illius defensionem. Sed nuper doluimus, ut relatum est apostolatui nostro, quod opus Dionysii Areopagite, quod de diuinis Nominibus et celestibus Ordinibus greco descripsit eloquio, quidam uir Ioannes, natione Scotus, nuper transtulit in Latinum: quod iuxta morem Ecclesie nobis mitti, et nostro iudicio debuit approbari; presertim cum idem Ioannes multe scientie esse predicetur olim, sed non sane sapere in quibusdam frequenti rumore dicatur. Hinc est, quod dilectioni uestre uehementer rogantes mandamus, quatenus apostolatui nostro predictum Ioannem representari faciatis, aut certe Parisius in Studio, cuius capital iam olim fuisse perhibetur, morari non sinatis, ne cum tritico sacri eloquii grana zizanie et lolii miscere dignoscatur, et panem querentibus uenenum porrigat. Datum an. III.



II. Eiusdem epistole fragmentum ex Decreto Iuonis Carnotensis episcopi.
IuO. Carnot. ep. Decret. P. Iu c. 104.

Relatum est apostolatui nostro, quod opus beati Dionysii Areopagite, quod de diuinis Nominibus uel celestibus Ordinibus greco descripsit eloquio, quidam uir Ioannes, genere Scotus, nuper in Latinum transtulerit. Quod iuxta morem nobis mitti, et nostro debuit udicio approbari, presertim cum idem Ioannes, licet multe scientie esse predicetur, olim non sane sapere in quibusdam frequenti rumore diceretur. Itaque quod hactenus omissum est, uestra industria suppleat, et nobis prefatum opus sine ulla cunctatione mittat, quatenus, dum a nostri apostolatus iudicio fuerit approbatum, ab omnibus incunctanter nostra auctoritate acceptius habeatur.



III. Anastasii S. Romane Ecclesie bibliothecarii ad Carolum Caluum litere de Ioanne Scoto, Operam S. Dionysii Areopagite interprete.

Editio Basileensis a. 1503	P
Editio Usserii in Epistolarum Hibernicarum sylloge, p. 45	U
Cod ms. Florentin. Hut. LXXXIX., sup. 15, membran., sec. XI uel XII	I

Inter cetera studia, que tam laudabilis actio, quam saluberrima commonitio, quin etiam [1 1Kb] odorifera uolans opinio de uirtutum ac morum quailtate [2 1Kb] tuorum, o Dictator inclyte, mortalium mentes excitat, et ad effodiendam sapientiam [3 1Kb] hortatur uelut thesauros [4 1Kb] , illud quoque non mediocriter [5 1Kb] est admiratione stupendum, quod non solum latinos Patres, sed et grecos rimari non cessas, et romana lingua pollentes pelasgarum [6 1Kb] facis rerum non [7 1Kb] expertes. Tu quippe facis, qui ad faciendum suscitas et hortaris, quia et nos sepe magnam domum fecisse dicimur, non tamen manibus, sed affatibus. Beatus itaque Areopagita Dionysius, Atheniensis antistes, quem inter cetera constat industria tua, prestantissime principum [8 1Kb] , in romanum sermonem translatum, tantum est, ut ipse patentius [9 1Kb] nosti, ad intelligendum difficilis, quantum sermone [10 1Kb] sublimis: imo quanto difficilia sunt intellectu, et alta mysteriis, que ipse perscrutatus [11 1Kb] , superna reuelante gratia didicit, et arcana theologie, diuina se ducente manu, ingressus in sanctuarium Dei ablato uelamine penetrauit.

Mirandum igitur [12 1Kb] est, quia pietas tua nec talia indiscussa reliquit, sed, hic licet in terra ambulat [13 1Kb] , tanquam in celis conuersans ambit [14 1Kb] , ita ut, ueluti quidam, ut ita fateamur, angelus uel celestis homo  Sancta Sanctorum ingredi contemplatione uidearis, et ad abdita et adyta diuine ineffabilitatis, quantum possibile est mortalibus, acutis spiritualium oculorum uisibus accessisse [1 1Kb] credaris.

Mirandum est quoque [2 1Kb] , quomodo uir ille barbarus, qui [3 1Kb] in finibus mundi positus, quanto ab nominibus conuersatione, tanto credi potuit alterius lingue dictione [4 1Kb] longinquus, talia intellectu capere, in aliamque linguam transferre ualuerit [5 1Kb] : Ioannem innuo Scotigenam, uirum, quem [6 1Kb] auditu comperi per omnia sanctum [7 1Kb] . Sed hoc operatus est ille artifex [8 1Kb] Spiritus, qul hunc ardentem pariter et loquentem fecit [9 1Kb] . Nisi enim ex gratia ipsius igne caritatis flagrasset, nequaquam donum linguis loquendi procul dubio suscepisset. Nam hunc magistra caritas docuit, quod ad multorum instructionem et edificationem patrauit [10 1Kb] .

uerum etsi ad mensuram datus est ei Spiritus, ipse tamen, paternis doctrinis imbutus, quantum potuit, fecit, et prodesse proximis ultra uires tentauit. Siquidem preter illa, que hunc latuisse probantur ex his, que sparsim a quibusdam de predicti Patris sermonibus et epistolis ante nos interpretata inueniuntur, plurimum utilitati [11 1Kb] subtraxit, quia tanto studio uerbum e [12 1Kb] uerbo elicere [13 1Kb] procurauit, quod genus interpretationis, licet et ipse plerumque [14 1Kb] sequar, quantum illustres interpretes uitent, tua profecto sollers experientia non ignorat. Quod eum non egisse ob aliam causam [15 1Kb] existimo, nisi quia, cum esset humilis spiritu, non presumpsit uerbi proprietatem deserere, ne aliquo modo a sensus ueritate decideret [16 1Kb] . Unde factum est, ut tantum uirum, qui per se, quoniam [17 1Kb] intima et ardua queque utriusque philosophie penetralia rimari proposuit, perplexus nostris intellectibus uidebatur, intra cuiusdam labyrinthi difficilia irretiret, et in antris profundioribus inuisibiliorem quodammodo collocaret, et quem interpretaturum susceperat [18 1Kb] , adhuc redderet interpretandum.

Quapropter ipse, merito [19 1Kb] anxius, cepi sedulo querere, si forte reperiri potuisset preceptor quisquam uel aliquod scriptum, quo enucleante tantus Pater nobis liquidius illucesceret, et, quia iam per interpretis industriam lingue nostre fuerat traditus, nostris quoque [20 1Kb] patulus [21 1Kb] redderetur perfectius intellectibus: cum ecce repente paratheses [22 1Kb] siue scholia in eum, que Constantinopoli positus uideram, ad manus uenere, quibus utcunque interpretatis mihi aliquantulum magis emicuit, que uidelicet [23 1Kb] in marginibus interpretati codicis eius, ut in Greco reperi, mox interpretata utcunque, donec a docto melius interpretarentur [24 1Kb] , respondentibus signis interpres ego satis imperitus apposni, uestreque gloriose [25 1Kb] sapientie potissimum fore mittenda non immerito iudicaui, ut scilicet, que fuit alterius interpretationis hortatrix et auxiliatrix, sit etiam nostre qualiscunque susceptrix et approbatrix. Ipsorum autem scholiorum siue [26 1Kb] paratheseon quecunque in calce sni siguum uiuifice crucis habent, a beato Maximo confessore et monacho inuenta [27 1Kb] narrantur, cetera uero sancti Ioannis, Scythopolitani [28 1Kb] episcopi [29 1Kb] , esse feruntur. Sane ubi a uerbis interpretis scholia ipsa dissentire uidi, ut lector, quid de apposita dictione interpres senserit, quid scholion insinuet, indifficulter [30 1Kb] agnoscat, et uerba interpretis scholio inserui, et, qualiter ea scholii compositor pretulerit, innui. Sed et, sicubi opportunum fore conspexi [31 1Kb] , ex me quoque, quoniam esse aliter [32 1Kb] non potuit, paucissima quedam, et que facilius ab intelligente agnosci poterant [33 1Kb] , interposui.

Preterea notandum est, quod [34 1Kb] , licet tante glorie tanteque scientie siue [35 1Kb] antiquitatis iste sanctus Dionysius fuerit, nunquam tamen aliqua opuscula eum edidisse, nisi fallor [36 1Kb] , quecunque orthodoxorum scripta traditio prodit, priusquam Romani pontifices, uidelicet Gregorius [37 1Kb] , Martinus, et Agatho, dictorum eius in [38 1Kb] conscriptis suis mentionem fecerint [39 1Kb] , et ea per hec probabilia iudicantes admiserint [40 1Kb] , Gregorius scilicet in homelia capituli euangelici [41 1Kb] de centum ouibus et decem drachmis, Martinus in synodo sua, quam Rome contra hereticos celebrauit, et Agatho in epistola, quam ad sextam synodum destinauit. Unde ego [42 1Kb] ueram esse Grecorum opinionem coniicio perhibentium [43 1Kb] , libros eius a prioribus hereticis occultatos, donec longo post tempore ex opusculis eius solus codex, qui nunc habetur, est Rome repertus, ceterisque nondum inuentis in Greciam asportatus. Edidit enim et [44 1Kb] alios, ut ipse innuit [45 1Kb] , libros, quos nec Grecus quisquam, nec adhuc potuit inuenire Latinus.

Et quidem Lucas in Actibus apostolorum [a 1Kb] , Eusebiusque Pamphili, et Dionysius Corinthi [46 1Kb] antistes,  de eo quedam miranda tradunt: que uero scripserit [1 1Kb] , nisi me obliuio fallat, omnino non tradunt. Suadet autem ad hoc ita [2 1Kb] credendum etiam [3 1Kb] illud, quod nemo probabilium tractatorum, sicut eis moris est, priorum dicta excerpendi [4 1Kb] et suis opusculis inserendi, scriptis ipsius utitur, aut horum cuiuspiam reminiscitur. Denique uir magnus et apostolice uite preceptor [5 1Kb] Constantinus philosophus, qui Romam sub uenerabilis memorie Adriano iuniori Papa ueniens, S. Clementis corpus sedi sue restituit, quique totum codicem sepe memorati et memorandi Patris memorie commendauerat [6 1Kb] , et quantum utilitatis medulla eius habebat [7 1Kb] , auditoribus commendabat, solitus erat dicere, quod [8 1Kb] , si sanctos, uidelicet priores institutores nostros, qui hereticos quosque [9 1Kb] uix et quodammodo cum fuste decollauerunt [10 1Kb] , Dionysium contigisset habere, cum acuto illos gladio procul dubio [11 1Kb] trucidassent, innuens profecto huiusmodi dicto [12 1Kb] , quia, quorum os laboriosius et forte tardius obstruxerunt, facilius et acutius, siue uelocius--- quippe et acutum significat [13 1Kb] et uelox---obmutescere cegissent. At uero [14 1Kb] post prelatorum sanctorum sedis apostolice presulum memoriam tam sancte [15 1Kb] septima et octaua synodus, quam latini et greci doctores, non solum, quia [16 1Kb] uenerabilis hic Pater scripserit [17 1Kb] , innuunt [18 1Kb] , sed et testimonia ex scripturis [19 1Kb] eius frequenter assumunt, ut scilicet sensus suos et dicta tanti uiri reddant auctoritatis pondere grauida, et cunctis mortalibus approbanda pariter et sectanda [20 1Kb] .

Deus omnipotens gloriam tuam a terrenis ad celeste regnum transferat quandoque [21 1Kb] . Explicit. Data X Kal. April., indict. uIII a [22 1Kb] .



IOANNIS SCOTI uERSIO OPERUM S. DIONYSII AREOPAGITAE. PRAEFATIO.


 Hanc libam [1 1Kb] sacro Grecorum nectare fartam [2 1Kb]
   Aduena Ioannes [3 1Kb] meo Carolo.
Maxime Francigenum, cui regia stemmata [4 1Kb] fulgent,
   Munera uotiferi [5 1Kb] sint tibi grata tui.
uos, qui Romuleas [6 1Kb] nescitis temnere [7 1Kb] ,
   Attica [8 1Kb] ne pigeat sumere gymnasia [9 1Kb] .
Quorum si quedam per me scintilla relucet,
   Usibus [10 1Kb] Ausoniis [11 1Kb] , si libet, aspicite [12 1Kb]
Molestum si non [13 1Kb] nostrum munire [14 1Kb] laborem,
   Firmetur uestri [15 1Kb] pondere iudicii.
Si quid nodosum, durumue notatur [16 1Kb] in ipso,
   Parcite Cecropidis [17 1Kb] , Attica tela sequor.
 At si mendosus declinat [18 1Kb] tramite recto,
   Mellifluo uestro [19 1Kb] famine corrigite.
Quod si quorundam mordetur dente feroci,
   Hoc leue; namque meo contigit Hieronymo [20 1Kb] .
Ut uero stabilis maneat fundamine firmo,
   Regali [21 1Kb] figere sufficiet.
Crediderim, multos tangentum [22 1Kb] summa sophie [23 1Kb]
   Non despecturos donula nostra fore,
Sudorisque grauis tentabunt carpere fructum;
   Forsan [24 1Kb] uirtutem uilia uerba tenent.
Sepe solent spinis redolentes crescere flores;
   Nodose uitis sumitur uua ferax.

 Gloriosissimo catholicorum regum Carolo IOANNES extremus sophie studentium salutem.

ualde quidem admiranda dignisque uirtutum laudibus est exaggeranda catholicorum uirorum religiosissima sollicitudo, qui, dum uite humane periculosis exagitari uidentur [1 1Kb] erumnis, fixa tamen mentis intentione, diuinarum rerum laboriosis inuestigationibus purgati [2 1Kb] , fructuosis inuentionibus illuminati, perpetuis immutabilibusque ueritatis atque diuini [3 1Kb] amoris contemplationibus perfecti, non inter mortales habitare, sed in celestem conuersationem mutatos [4 1Kb] penitus esse iudicandi sunt. In quorum uos numero [5 1Kb] esse constitutos nullus recte  uestros affectus intuentium dubitare permittitur, piissime gloriosissimeque Regum, quandoquidem ciuilium plusque quam [6 1Kb] ciuilium bellorum maximis assiduisque perturbationibus, insuper [7 1Kb] etiam paganarum [8 1Kb] gentium barbaricis incursibus, christianorum regnum passim inuadentibus allisi, non tamen regalis animi stabilitate deiecti, quasi quoddam immobile saxum, Neptuni limite naturaliter defixum, crispissimos ualidissimosque cerularum [9 1Kb] tumultus stabili duraque fronte repellens, toto uestre [10 1Kb] mentis intuitu, totaque cordis deuotione sanctarum Scripturarum secreta, ducente Deo et rationis lumine, inuestigatis, inuestigantesque diligitis, et non solum latialis [11 1Kb] eloquii maximos sanctissimosque auctores perquiritis, uerum etiam in augmentum  edificationis catholice fidei nouis [12 1Kb] editionibus in laudem christiani dogmatis [13 1Kb] Patres addidicistis [14 1Kb] consulere. Hinc est, quod et ingenioli nostri paruitatem non dedignati estis impellere, nec nos uelut otiosos inertieque somno sopitos perpessi estis dormire, ne, dum hesperiis [15 1Kb] solummodo apicibus [16 1Kb] studium impendimus, ad purissimos copiosissimosque Graium latices recurrere, haustumque inde sumere non ualeremus. Iussionibus itaque uestris neque uolentes neque ualentes obsistere, rudes admodum tirones adhuc helladicorum studiorum [17 1Kb] , fatemur.--- quid enim pudeat nos fateri uestre serenitudini?--- ultra uires nostras, ipso tamen duce, qui est lux mentium et illuminat abscondita tenebrarum, libros quattuor sancti patris Dionysii Areopagite, episcopi Athenarum,  quos scripsit ad Timotheum, episcopum Ephesiorum, et decem epistolas eiusdem de Greco in Latinum transtulimus, opus ualde, ut opinamur,  anfractuosum [18 1Kb] , longeque a modernis sensibus remotum, multis inuium, paucis [19 1Kb] apertum, non solum propter antiquitatem, uerum etiam celestium altitudinem mysteriorum. Fertur namque prefatus Dionysius fuisse discipulus atque adiutor Pauli apostoli, a quo Atheniensium constitutus est episcopus, cuius Lucas [20 1Kb] commemorat in Actibus apostolorum, et Dionysius, episcopus Corinthi, uir antiquus, beatus quoque Polycarpus in epistola ad ecclesiam Athenarum, Eusebius item Pamphili in ecclesiastica historia, nec non etiam [21 1Kb] sanctus Papa Gregorius in homelia sua, ubi breuiter angelorum ordines exposuit. Hunc eundem quoque non prefati uiri, sed alii moderni temporis [22 1Kb] asserunt, quantum uita eius a fidelibus uiris tradita testatur, temporibus  Pape Clementis, successoris uidelicet Petri apostoli, Romam uenisse, et ab eo predicandi Euangelii gratia [23 1Kb] in partes Galliarum directum fuisse, et Parisii [24 1Kb] martyrii [25 1Kb] gloria coronatum fuisse cum beatissimis suis consortibus, Rustico scilicet atque [26 1Kb] Eleutherio. Hec igitur nostra qualiscunque sit [27 1Kb] translatio non quidem prolixe indiget, ut arbitror, apologie [27* 1Kb] , cum omnibus eius emulis, quicunque et qualescunque sint, facillima una responsione possimus [28 1Kb] occurrere, uestre uidelicet celsitudini neque potuisse neque debuisse non obedire. Si quis autem nimis tarde aut nimis inusitate redarguerit elocutionis, attendat, non me [29 1Kb] tantum, sed et se [30 1Kb] ipsum nichil [31 1Kb] posse plus accipere, quam quod ipse distribuit, qui diuidit singulis propria, prout uult. Sin  uero obscuram minusque apertam predicte interpretationis seriem iudicauerit, uideat, me interpretem huius operis [32 1Kb] esse [33 1Kb] , non expositorem. Ubi ualde pertimesco, ne forte culpam infidi [34 1Kb] interpretis incurram. At si aut [35 1Kb] superflua quedam superadiecta esse, aut de integritate grece constructionis quedam deesse arbitratus fuerit, recurrat ad codicem grecum, unde ego interpretatus sum; ibi fortassis inueniet, itane est [36 1Kb] necne. Hoc tamen [37 1Kb] mihi idoneum fore arbitratus sum, omissis aliorum coniecturis illius [38 1Kb] solius arbitrio succumbere, cui [39 1Kb] oportet me obtemperare. Sanctus ergo Dionysius, ut prediximus [40 1Kb] , Areopagita, ex uico uidelicet Martis denominatus---Ares [41 1Kb] namque a Grecis bellum uocatur---primis iuuentutis sue floribus  academie studiis eruditus, deinde diuino atque ineffabili miraculo solaris eclipseos, que facta est confixo Domino nostro Iesu Christo [42 1Kb] crucis patibulo  [1 1Kb] , commotus---ipse siquidem, ut in quadam suarum epistolarum [2 1Kb] commemorat, dum esset iuxta Heliopolim cum Polycarpo episcopo ceterisque, qui tunc aderant, diuina procurante prouidentia mirabilem in modum conspexerat lunam soli subeuntem, ac per hoc [3 1Kb] solem defecisse---moxque sanctissimum uirum, apostolorum discipulum [4 1Kb] , Ierotheum [5 1Kb] uidelicet episcopum, secutus, cuius in tertio huius operis libro memoriam facit, eundemque magistrum suum uenerabilem nominat, ceterisque tunc temporis cepiscopis post apostolos in theologia preferre non dubitat, cum quo multisque [6 1Kb] aliis sanctis in unum conuenientibus Christum post resurrectionem corporaliter est contemplatus [a 1Kb] , aderantque [7 1Kb] ibi, ut ipse ait, Iacobus, frater Domini,  et Petrus, uertex apostolorum---talibus ac tantis admonitus, diuinarumque [8 1Kb] Scripturarum mysteriis illuminatus, scripsit hos libros, hortante ac postulante sancto Timotheo, aliisque [9 1Kb] , quorum nomina in processu huius operis sepissime declarat, doctrinamque breuiter insinuat. Sed presentis operis intentionem breuiter intimare necessarium duximus, quo facilius lector studiosus ingrediatur. Primus itaque liber, qui inscribitur [10 1Kb] de celesti Ierarchia, quod nos, non uerbum, sed sensum exprimentes, possumus latine dicere de celesti pontificatu, seu de summo [11 1Kb] sacerdotio, nouem celestium uirtutum dispositiones enumerat, ordinat, segregat, coniungit, earumque sanctis theologis [12 1Kb] diuinitus manifestatas symbolicas, hoc est significatiuas  uel mysticas imaginationes [13 1Kb] luculenter exponit. Ordinat quidem in superiores et medias et ultimas, segregat uero in ternas [14 1Kb] ter Ierarchias, coniungit primas ultimis et ultimas primis per medias, mirabili extremitatum et medietatum ratione coadunans. Dissimilium quoque formarum descriptiones in propheticis uisionibus plus quam similium celestes substantias expressius insinuari [15 1Kb] confirmat, nullamque uisibilium seu inuisibilium naturarum ab initio intellectualis creature usque ad extremum terrenumque uermiculum nominari, ex qua diuina theologia quandam similitudinem ad significandam omnium rerum [16 1Kb] causam, Deum uidelicet, non introducat, et cetera [17 1Kb] . Secundus uero, cui est inscriptio  de Ecclesiastica Ierarchia, humane nature, Saluatoris nostri sanguine redempte, unitatem denuntiat, ad similitudinem uidelicet celestis sacerdotii, quantum possibile est mortalibus, ad hoc [18 1Kb] ordinatam. Cuius summus pontifex est ipse [19 1Kb] , qui eam sibi per gratiam suam coaptauit, qui etiam totius Ierarchie, celestium quidem et terrestrium, principium est et medium et finis, ad quem omnia referuntur. Hec itaque nostra Ierarchia instar celestis tripartita est, in tres scilicet Ierarchias. Quarum prima temporali quidem ordine, ultima uero dignitate legale est [20 1Kb] sacerdotium, quod in uariis ualdeque obscuris symbolis per legislatorem Moysea [21 1Kb] plane carnali adhuc populo, litereque, non spiritui seruienti distributum est. Cuius maximus character  erat tabernaculum illud in Arabico monte figurate monstratum. Secunda uero, que et media, sacerdotium, quod nunc est, Ecclesiam dico Noui Testamenti, sub gratia quidem constitutam, partim symbolis uisibilium sacramentorum dispositam, partim uero ueritatis contemplatione perfectam. Et est finis preterite prime, initium uero future Ierarchie, que est tertia, nunc [22 1Kb] ex parte inchoata in primitiis contemplationis, perficienda uero post gloriam future resurrectionis, quando uisibilium sacramentorum uelaminibus sublatis ipsam ueritatem perspicua claritate contemplabimur. Ideoque presens ecclesiastica Ierarchia, ut diximus, media est inter legalem preteritam et celestem futuram, quoniam non solum eternarum rerum symbola  peragit et uisibiliter considerat, ut legalis preterita, sed et spiritualem eorum [23 1Kb] intelligentiam inuestigare inuenireque non cessat [24 1Kb] , ut celestis futura, et cetera. Tertius dehinc continet diuinarum nominationum uirtutes, ideoque de diuinis Nominibus uocitatur. In eo [25 1Kb] secretissima subtilissimaque reserantur mysteria de unitate et trinitate diuine essentie, hoc est, que nomina [26 1Kb] discretam, que unitam insinuent [27 1Kb] Deitatem, que per se incarnato [28 1Kb] Filio conueniant [29 1Kb] , que sit unius solius omnium cause in primordiales causas prima processio, ac per eas iterum a summo usque deorsum multiplex theophania, in genera quidem, in species numerosque [30 1Kb] uisibilium et inuisibilium naturarum.  Ubi supernaturali contemplatione docere perspicitur, similia esse et appropinquare Deo ea, que non sunt, quam que [1 1Kb] sunt, non tamen priuatione substantie, sed superexcellentia nature; quid distet [2 1Kb] inter causas; et causatiuas malum nichil esse, neque in rerum natura subsistere, neque substantie neque uirtuti neque operationi nocere; ea quoque, que per priuationem de Deo dicuntur, per excellentiam in ipso intelligenda esse. Quartus de mystica theologia, qui, quantum ceteris est coartior  [3 1Kb] in sermonibus, tantum largior in sensibus. Unde et in duas maximas logice discipline diuiditur partes, cataphaticam plane et apophaticam, id est, in esse et non esse. Ubi analytice artis regulis utitur, et nos preclarissime commonet, per priuationem omnium, que dici seu intelligi possunt, oportere ad ueritatem, que est causa omnium, que ab ea et per eam et in ea et ad eam creata sunt [4 1Kb] , per excellentiam essentie recurrere.



INCIPIUNT LIBRI SANCTI DIONYSII AREOPAGITAE [5 1Kb] , QUOS IOANNES IERUGENA [6 1Kb] TRANSTULIT DE GRAECO IN LATINUM, IUBENTE AC POSTULANTE REGE [7 1Kb] CAROLO LUDOuICI IMPERATORIS FILIO. SANCTI DIONYSII AREOPAGITAE LIBER PRIMUS DE CAELESTI IERARCHIA


INCIPIUNT CAPITULA LIBRI PRIMI [8 1Kb] .
     I. Quoniam omnis diuina illuminatio secundum bonitatem  uarie in preuisa [9 1Kb] proueniens manet simpla, et non hoc solum, sed et [10 1Kb] unificat illuminata.
    II. Quoniam pulchre diuina et celestia etiam [11 1Kb] per dissimilia symbola manifestantur.
    III. Quid sit [12 1Kb] Ierarchia, et que per Ierarchiam intelligentia.
    Iu. Quid significet [13 1Kb] angelorum cognominatio.
    u. Quare omnes celestes essentie communiter angeli dicantur [14 1Kb] .
    uI. Que prima celestium essentiarum dispositio, que media, que ultima.
    uII. De Seraphim et Cherubim et Thronis et de prima eorum Ierarchia.
    uIII. De Dominationibus et uirtutibus et Potestatibus et de media earum [15 1Kb] Ierarchia.
    IX. De Principibus et Archangelis et Angelis et de ultima eorum Ierarchia.
     X. Repetitio et congregatio angelice ordinationis
    XI. Quare omnes celestes essentie communiter uirtutes celestes uocentur [16 1Kb] .
    XII. Quare secundum homines summi sacerdotes angeli uocentur [17 1Kb] .
    XIII. Quare a Seraphim dicatur [18 1Kb] purgatus fuisse propheta Esaias.
    XIu. Quid significet [19 1Kb] traditus angelicus numerus.
    Xu. Que formatiue angelicarum uirtutum imagines, quid igneum, que humana effigies, qui oculi, que nares, que aures, que ora [20 1Kb] , quis tactus, que palpebre, que supercilia, quis auditus, qui dentes, qui humeri, que brachia et manus, quod cor, que pectora, que dorsa, qui pedes [21 1Kb] , que ale, que nuditas, quis amictus, quis lucidus amictus, quis sacerdotalis, que zone, que uirge, que arma, que secures, qui geometrici funes, qui uenti, que nubes, quid es, quid [22 1Kb] electrum, qui colores diuersorum lapidum, que leonis forma, que aquile species, qui equi, que differentie equinorum colorum, que flumina, qui currus, que rote, quod dictum gaudium angelorum [a 1Kb] .




 LIBER SANCTI DIONYSII AREOPAGITAE, EPISCOPI ATHENARUM, AD TIMOTHEUM, EPISCOPUM EPHESIORUM [1 1Kb] .


Epigramma in beatum Dionysium de celesti Ierarchia.


Angelice sapientie fulgores multos proiecisti hominibus, manifestasti uidere animo compositam pulchritudinem. Compresbytero TIMOTHEO DIONYSIUS presbyter de celesti Ierarchia [2 1Kb] .

Lumine siderio Dionysius auxit Athenas
   Areopagites, magnificusque ,
Primo commotus Phebo [3 1Kb] subeunte selena [4 8Kb] ,
   Tempore, quo [5 1Kb] fixus erat Dominus.
 Mox et [6 1Kb] conuersus, mira stupefactus eclipsi [7 1Kb] ,
   Consequitur gaudens Ierothea ducem.
Qui mox edoctus, preclarus namque magister,
   Pneumatis [8 1Kb] excelsi fonte renatus erat.
 Nec mora; perfulgens [9 1Kb] celestis luce sophie [10 1Kb]
    [11 1Kb] edocuit, de quibus ortus et est [12 1Kb] .
Namque ferunt Paulum, qui Christum sparsit [13 1Kb] in orbem,
   Ipsi felices imposuisse manus.
Ast [14 1Kb] mox perfectus, doctoris symmachus [15 1Kb] instans [16 1Kb]
   Rexit [17 1Kb] peruigil [18 1Kb]
Alta dehinc uolitans Paulum super [19 1Kb] astra secutus,
   Empyrei celi tertia regna uidet.
Suspicit [20 1Kb] ac [21 1Kb] Seraphim primos, sanctosque Cherubim,
   Aetheriosque Thronos, quo sedet ipse Deus.
Post hos uirtutes, Dominatus, atque Potentes
   Agminibus sacris enitet ordo sequens.
 , [23 31Kb]
   Mentibus [24 1Kb] uraniis [25 1Kb] tertia [26 1Kb] inest.
Hos igitur numeros, terno ter limite septos,
   Predicti Patris mystica dicta docent.
[22 1Kb]

 INCIPIT LIBER DE CAELESTI HIERARCHIA.



CAPITULUM PRIMUM. Quomodo omnis diuina illuminatio secundum bonitatem uarie in preuisa proueniens manet simpla, et non hoc solum sed et unificat illuminata.


Omne datum optimum, et omne donum perfectum, desursum est, descendens a Patre luminum [a 1Kb] . Sed et omnis Patre moto manifestationis luminum processio, in nos optime ac large proueniens, iterum ut unifica uirtus restituens nos replet et conuertit ad congregantis Patris unitatem et deificam simplicitatem. Etenim ex ipso omnia, et in ipsum [b 1Kb] [27 1Kb] , ut diuinum ait uerbum. Ergo [28 1Kb] Iesum inuocantes Paternum lumen, quod est quod uerum est [29 1Kb] , quod illuminat omnem hominem uenientem in mundum [30 1Kb] [c 1Kb] , per quem ad principale lumen, Patrem, accessum habuimus  [d 1Kb] [31 1Kb] in sacratissimorum eloquiorum Patre traditas illuminationes, quantum possibile [32 1Kb] , respiciemus, et ab ipsis symbolice [33 1Kb] nobis et anagogice [34 1Kb] manifestatas celestium animorum Ierarchias, quantum potentates  sumus, considerabimus, et principalem et superprincipalem diuini Patris claritatem, que angelorum nobis in figuratis symbolis manifestat beatissimas Ierarchias [35 1Kb] , immaterialibus et non trementibus mentis oculis recipientes [36 1Kb] , iterum ex ipsa in simplum suum restituimur [37 1Kb] radium. Etenim neque ipse usquam unquam propria singulari unitate deseritur; ad anagogicam uero et unificam eorum, que prouisa sunt, contemperantiam optime et pulchre multiplicatur et prouenit, manetque [38 1Kb] intra se munite, in incommutabili similitudine uniformiter fixus, et in se, quantum fas est, respicientes proportionaliter eis [39 1Kb] extendit et unificat secundum simplicem sui unitatem. Etenim neque possibile est, aliter lucere nobis [40 1Kb] diuinum radium, nisi uarietate sacrorum uelaminum  anagogice circumuelatum, et his, que secundum nos sunt, prouidentia paterna connaturaliter et proprie preparatum. Propter quod et sanctissimam nostram Ierarchiam teletarchis [41 1Kb] sacrorum positio [42 1Kb]  celestium Ierarchiarum supermundana imitatione dignam iudicans, et dictas immateriales Ierarchias materialibus figuris et formalibus compositionibus uarificans tradidit, ut proportionaliter nobis ipsis a sacratissimis formationibus in simplas et non figuratas ascendamus altitudines et similitudines, quoniam neque possibile est [1 1Kb] nostro animo, ad immaterialem [2 1Kb] illam ascendere celestium lerarchiarum et [3 1Kb] imitationem et contemplationem, nisi ea, que secundum ipsum est, materiali, manuductione utatur, uisibiles quidem formas inuisibilis pulchritudinis imaginationes arbitrans, et [4 1Kb] sensibiles suauitates figuras inuisibilis distributionis, et immaterialis luculentie imaginem materialia lumina, et secundum intellectum contemplatiue plenitudinis peruias [5 1Kb] sacras  disciplinas, et adunati ad diuina, et ordinati habitus earum, que hic sunt, dispositionum ordines; et Iesu participationis ipsam diuinissime eucaristie assumptionem, et quecunque alia celestibus quidem essentiis supermundane, nobis uero symbolice tradita sunt. Propter hanc ergo nostram [6 1Kb] conrationabilem theosin misericors perfectionis principium, et celestes Ierarchias nobis manifestans, et comministram earum perficiens nostram Ierarchiam, ad uirtutem nostram similitudine deiformis sue [7 1Kb] sanctificationis, sensibilibus imaginibus supercelestes descripsit intellectus in sacroscriptis eloquiorum compositionibus, quatenus [8 1Kb] nos reduceret [9 1Kb] per sensibilia in intellectualia, et ex sacre figuratis [10 1Kb] symbolis in simplas celestium Ierarchiarum summitates.



CAPITULUM II. Quam pulchre diuina et celestia etiam per dissimilia symbola manifestantur.


Oportet ergo, ut estimo, primum exponere, quam quidem esse speculationem omnis lerarchie estimamus [11 1Kb] , et quid ipsius unaqueque diuinis profuit laudatoribus; deinde celestes Ierarchias laudare secundum ipsarum in eloquiis manifestationem, consequentibusque his dicere, qualibus diuinis formationibus celestes figurant ordines eloquiorum sacre descriptiones, et ad qualem oportet [12 1Kb] ascendere per formas ueritatem, ut non et nos eodem modo multis immunde estimemus, celestes et [13 1Kb] deiformes animos multipedes esse quosdam, et  multorum uultuum, et ad boum pecudalitatem, aut ad [14 1Kb] leonum bestialem imaginationem formatos, et ad aquilarum curuo rostro speciem, aut ad uolatilium tripartitam alarum commotionem effiguratos,  et rotas quasdam igneas super celum imaginemus, et thronos materiales Diuinitati ad recubitum necessarios, et equos quosdam multicolores, et armiferos archistrategos, et quecunque alia ex eloquiis nobis sacre et formabiliter [15 1Kb] in uarietate manifestatiuorum symbolorum tradita sunt [a 1Kb] . Etenim ualde artificialiter theologia factitiis sacris [16 1Kb] formationibus in non figuratis intellectibus usa est, nostrum, ut dictum est, animum reuelans, et ipsi propria et connaturali reductione prouidens, et ad ipsum reformans anagogicas sacras [17 1Kb] Scripturas. Si cui autem uidetur, sacras quidem recipi compositiones, tanquam simplicium in seipsis ignotorumque nobis et incontemplabilium subsistentium, inconuenientes uero estimat sanctorum intellectuum in eloquiis  sacras descriptiones, et omne, sic dicere, durum hoc angelicorum nominum theatrum: et debuisse ait theologos ad corpoream facturam uniuersaliter incorporalium uenientes, propriis ea, et, quantum possibile, cognatis et reformare [18 1Kb] et manifestare figurationibus ex [19 1Kb] apud nos pretiosissimis et immaterialibus [20 1Kb] quoquomodo et supereminentibus essentiis, et [21 1Kb] non celestibus et deiformibus simplicitatibus terrenas et [22 1Kb] nouissimas circumpositas multiformitates. Hoc quidem et nostrum sublimius futurum esset, et supermundanas manifestationes non deduceret in [23 1Kb] inconuenientes dissimilitudines [24 1Kb] . Hoc etiam in diuinas illegitime [25 1Kb] non iniuriam faceret uirtutes, et eque nostrum non seduceret animum in immundas se inserentem compositiones. Et fortassis  etiam estimabuntur supercelestia leoninis quibusdam et equinis multitudinibus repleri, et mugitiua laudum oratione, et uolatili angelorum principatu, et animalibus aliis, et materiis ignobilioribus, tanquam ad inconsequens et ignobile et passibile reclusa describendo [26 1Kb] per omnia deformes clare manifestatiuorum eloquiorum similitudines. Sed ueritatis, ut estimo, inquisitio ostendit, eloquiorum sacratissimam sapientiam [b 1Kb] in animorum celestium formationibus utrumque ualde prouidisse, ita ut neque in diuinas, sic [27 1Kb] forsitan diceret quis, iniuriam faceret uirtutes, neque nos in uiles passibiliter infigeret imaginum humilitates. Quia quidem enim pulchre procurate sunt informium forme, et figure carentium figuris, non unam causam diceret [28 1Kb]  quis esse nostram analogiam, non ualentem immediate in inuisibiles extendi contemplationes, et desiderantem proprias et connaturales reductiones, que possibiles [29 1Kb] nobis formationes pretendunt  informium supernaturaliumque speculationum. Sed quia et hoc mysticis eloquiis est decentissimum, per incomprehensibilia et [1 1Kb] diuina enigmata occultare, et inuiam multis ponere sacram abditamque supermundanorum intellectuum ueritatem. Est enim non omnis sacer, neque omnium, ut eloquia aiunt, scientia [a 1Kb] . Si autem deformes imaginum descriptione [2 1Kb] causas estimauerit quis dehonestari [3 1Kb] , dicens referri sic turpes formationes deiformibus et [4 1Kb] sanctissimis dispositionibus, sufficit ad eum [5 1Kb] dicere, quomodo duplex est sancte manifestationis modus, unus quidem quasi consequens, propter similes prouenientium [6 1Kb] sacrarum figurarum imagines, alter uero propter dissimiles formarum facturas, in omnino inconsequens et indecorum formatus.  Itaque colendam superessentialis [7 1Kb] beatitudinem manifestatiuorum eloquiorum mystice traditiones aliquando quidem ut rationem et intellectum et essentiam laudant, diuinam rationalitatem [8 1Kb] et sapientiam eius declarantes, et uere existentem subsistentiam, et eorum, que sunt, subsistentie causam ueram, et quasi lumen eam reformant [9 1Kb] , et uitam uocant, tantis mirabilibus reformationibus gloriosioribus quidem existentibus [10 1Kb] , et materiales formationes excellere quoquomodo [11 1Kb] probatis, deficientibus et sic thearchica [12 1Kb] ad ueritatem similitudine. Est enim super omnem essentiam et uitam, nullo quidem [13 1Kb] ipsam lumine characterizante, omnique ratione et intellectu similitudine ipsius incomparabiliter derelictis. Aliquando  uero dissimilibus manifestationibus ab ipsis eloquiis [b 1Kb] supermundane laudatur, eam inuisibilem, et infinitam, incomprehensibilemque [14 1Kb] uocantibus, et ea [15 1Kb] , ex quibus, non quid est, sed quid non est, significatur. Hoc enim, ut estimo, potentius est in ipsa, quoniam quidem, ut occulta et sacerdotalis traditio subintroduxit, non esse secundum quid eorum que sunt, eam uere dicimus [16 1Kb] ; ignoramus autem superessentialem ipsius et inuisibilem et ineffabilem infinalitatem. Si igitur depulsiones [17 1Kb] in diuinis uere, intentiones [18 1Kb] uero incompacte, obscuritati arcanorum magis apta est per dissimiles reformationes [19 1Kb] manifestatio. Et nunc itaque non turpes replent celestes ornatus eloquiorum sacre descriptiones, dissimilibus eos formarum facturis  manifestantes, et per has ostendentes materialibus simul omnibus supermundalium [20 1Kb] excellentias. Quia uero et nostrum animum reducunt magis dissimiles  similitudines, non estimo quemquam bene sapientum contradicere. In [21 1Kb] quidem enim pretiosioribus [22 1Kb] sacris formationibus [23 1Kb] consequens est et [24 1Kb] seduci auriformes quasdam estimantes esse [25 1Kb] celestes essentias, et quosdam uiros fulgureos, decora indutos uestimenta, candide et ignee innocueque resplendentes [26 1Kb] , et quibuscunque aliis similibus imaginatis formis theologia celestes figurauit intellectus. Quod quidem ne paterentur, qui nichil uisibilibus bonis altius intelligunt, sanctorum theologorum restitutiua sapientia et [27 1Kb] ad indecoras dissimilitudines mirabiliter descendit, non concedens materiale nostrum in turpibus imaginibus manens [28 1Kb] requiescere [29 1Kb] ; purgans uero sursum uersus [30 1Kb] animam [31 1Kb] , et suggerens deformitate compositionum, tanquam neque iusto neque  uero probante esse, neque ualde materialibus, quia sic turpibus similia secundum ueritatem sunt supercelestia et diuina spectacula. Sed itaque et hoc intelligere oportet, nichil eorum que sunt, esse uniuersaliter boni participatione priuatum. Siquidem, ut eloquiorum ueritas ait, omnia bona ualde [c 1Kb] . Est ergo ex omnibus intelligere bonas speculationes, et inuisibilibus et intellectualibus ex materiis reformare [32 1Kb] dictas dissimiles similitudines: altero modo intellectualibus habentibus, que sensibilibus aliter distributa sunt. Etenim furor irrationabilibus quidem ex passibili motu inest, et omni irrationabilitate [33 1Kb] est repletus furibundus eorum motus. Sed intellectualibus altero modo oportet irascibile intelligere, declarans, ut estimo, eorum uirilem rationabilitatem  et immitem [34 1Kb] quietem in diuinis et immutabilibus fundamentis. Eodem modo concupiscentiam quidem esse dicimus in irrationabilibus inconsultam quandam et materialem ex naturali motu aut consuetudine in mutabilibus incontinenter ingenitam passibilitatem, et irrationabilem corporalis uoluptatis continuitatem, simul omne animal compellentis in secundum sensum concupiscibile. Cum uero dissimiles similitudines intellectualibus circumponentes, concupiscentiam eis circumformemus [35 1Kb] , amorem diuinum ipsam intelligere oportet super rationem et [36 1Kb] intellectum immaterialitatis, et inflexibile et non indigens desiderium superessentialiter caste et impassibilis contemplationis, et ad illam puram et sublimissimam claritatem, et inuisibilem et formificam  pulchritudinem eterne uere et inuisibilis societatis, et ueluti [37 1Kb] potentiam excipit quidem in sufficienti et in conuersibili, et a nullo affligi ualente [38 1Kb]  per inconfusum et incommutabilem [1 1Kb] diuine pulchritudinis amorem, et uniuersalem reuocationem in id, quod uere est appetendum. Sed et ipsam irrationabilitatem et insensualitatem in quidem irrationabilibus animalibus, aut inanimatis materiis, defectum rationis et sensus proprie uocamus: in autem immaterialibus et intellectualibus essentiis, sancte et decenter supereminens [2 1Kb] earum, ut supermundalium, confitemur nostra transitoria et corporali ratione et materiali alienato incorporalibus animis sensu [3 1Kb] . Est itaque non et [4 1Kb] dissonas reformare [5 1Kb] celestibus formas, et ex uilibus materie partibus, quoniam et ipsa ex uere bono subsistentiam possidens, per omnem sui materialem dispositionem resonantias [6 1Kb] quasdam intellectualis pulchritudinis  habet, et possibile est per eas reduci ad immateriales primas formas dissimiliter, ut dictum est, similitudinibus acceptis [7 1Kb] , et eisdem [8 1Kb] non similiter, compacte autem et pulchre intellectualibusque et sensibilibus proprietatibus definitis. Hec mysticos theologos inueniemus non solum celestium dispositionum declarationibus mirabiliter circumformantes, sed et [9 1Kb] ipsis aliquando thearchicis [10 1Kb] manifestationibus. Et aliquando quidem ipsam ex luminibus pretiosis laudant, ut solem iustitie, ut stellam matutinam, in animum sancte orientem, et ut lumen incircumuelate [11 1Kb] et intellectualiter [12 1Kb] resplendens [a 1Kb] : aliquando uero ex mediis, ut ignem innocue splendentem, ut aquam uitalis plenitudinis datricem, et symbolice dicendum, in uentrem subeuntem, fluminaque redundantem,  immensurabiliter refluentia: aliquando autem ex nouissimis, ut unguentum suaue, ut lapidem angularem [b 1Kb] . Sed et bestialem ipsi formam circumponunt, et leonis ei [13 1Kb] et pantheris [14 1Kb] speciem [15 1Kb] coaptant, et pardaliniam uestiunt et ursam seuientem [c 1Kb] . Addam uero et quodomnium uilius esse et magis significare uisum est, quia et uermis specie ipsam seipsam circumformantem diuini [16 1Kb] sapientes tradiderunt [d 1Kb] . Sic omnes theosophi, et occulta inspiratione prophete, sanctis incontaminatis distinguunt sancta sanctorum, et dissimilem sanctam figurationem honorant, ut neque diuina immundis tractabilia [17 1Kb] sint, neque mirabilium agalmatum [18 1Kb] studiosi contemplatores tanquam ueris remaneant figuris. Et [19 1Kb] diuina itaque honorificant ueris negationibus, et ad nouissima  compactarum resonantiarum [20 1Kb] diuersis similitudinibus. Nihil ergo inconsequens, si et celestes  essentias ex inconuenientibus dissimilibus similitudinibus reformant [21 1Kb] , secundum dictas causas. Non enim fortassis eque non [22 1Kb] nos in questionem quidem ex indigentia, in anagogen quoque [23 1Kb] per diligentem diuinorum scrutationem ueniremus, nisi deformitas nos extorqueret manifestatorie angelorum reformationis [24 1Kb] , non sinens nostrum animum remanere in dissimilibus formarum facturis, sed luctantem negare materiales passibilitates, et assuescentem pure extendi per uisibilia in supermundanas altitudines.

Tanta quidem a nobis dicta sunt propter materiales et inconuenientes diuinorum eloquiorum angelicarum [25 1Kb] imaginum descriptiones. Deinde autem segregare [25* 1Kb] oportet, quid ipsam quidem esse Ierarchiam  estimemus [26 1Kb] , quidue ipsa Ierarchia prosit [27 1Kb] Ierarchiam sortientibus [28 1Kb] . Dux uero sit sermonis Christus, si quidem mihi fas dicere, meus, totius Ierarchice manifestationis inspiratio. Tu uero, o puer, secundum sanctam nostre sacerdotalis traditionis legislationem, ipse sancte et decenter ausculta mirabiliter dictorum, diuinus in Deo et [29 1Kb] in doctrina factus, et secreto animi, que sancta sunt, circumtegens ex immunda multitudine, tanquam uniformia custodi. Non enim fas, ut eloquia aiunt, in porcos proiicere inuisibilium margaritarum inconfusum et luciformem beneficumque ornatum [e 1Kb] .



CAPITULUM III. Quid sit [30 1Kb] Ierarchia, et que per Ierarchiam utilitas.

 Est quidem Ierarchia secundum me ordo diuinus, et scientia, et actio, deiformi quantum possibile, simulata [31 1Kb] , iuxta [32 1Kb] inditas ei diuinitus illuminationes proportionaliter in Dei similitudinem ascendens. Diuina pulchritudo, ut simpla, ut optima, ut teletarchica [33 1Kb] , pura quidem est uniuersaliter omni dissimilitudine; distributiua uero, secundum dignitatem uniuscuiusque proprii luminis; et perfectiua in sacrificio diuinissimo, secundum ad seipsam perfectorum compacte immutabilem formationem. Interpretatio igitur Ierarchie est, ad Deum, quantum possibile, similitudo et unitas, ipsum habens omnis sancte et scientie et actionis ducem, et ad suum diuinissimum decorem immutabiliter quidem definiens,  quantumque [34 1Kb] possibile reformans [35 1Kb] , suos laudatores agalmata diuina perficit, specula clarissima et munda, receptiua principalis luminis et diuini  radii, et indita quidem claritate [1 1Kb] sacre repleta, eamque iterum copiose in ea, que sequuntur, declarantia, secundum diuinas leges. Non enim fas est sanctorum perfectoribus aut sancte perfectis, operari quid [2 1Kb] omnino preter proprias teletarchias [3 1Kb] aut sacras ordinationes; sed neque subsistere aliter, nisi [4 1Kb] diuinam ipsam [5 1Kb] claritatem appetant [6 1Kb] , et ad ipsam sacre et decenter respiciant [7 1Kb] , et reformentur [8 1Kb] secundum uniuscuiusque sanctorum intellectuum analogiam. Nonne ergo Ierarchiam qui dicit, sacram quandam uniuersaliter declarat dispositionem [9 1Kb] , imaginem diuine speciositatis in ordinibus et scientiis Ierarchicis, proprie illuminationis sacrificantem mysteria, et ad proprium principium, ut licet, assimilatam? Est enim unicuique Ierarchiam sortientium  perfectio, hoc est, secundum propriam analogiam in Dei imitationem ascendere, et omnium diuinius, ut eloquia aiunt, Dei cooperatorem fieri [a 1Kb] , et ostendere diuinam in seipso actionem, secundum quod possibile est, relucentem; utpote quoniam ordo Ierarchie est, quosdam quidem purgari, quosdam uero purgare; et quosdam quidem illuminari, quosdam uero [10 1Kb] illuminare; et quosdam quidem [11 1Kb] perfici, quosdam uero perficere, unicuique deiforme adunationi qualicunque modo. Diuina beatitudo, quantum in hominibus dicendum, pura quidem est simul omni [12 1Kb] dissimilitudine, plena uero [13 1Kb] luminis eterni, perfecta, et non indigens simul omnis perfectionis, purgans et illuminans et perficiens. Magis autem purgatio sancta et illuminatio et perfectio super purgationem,  super lumen, ante perfecta, per seipsam perfecta, per seipsam perfectionis principium, et omnis quidem Ierarchie causa, omnisque sacri secundum supereminentem excelsitudinem. Oportet itaque, ut estimo, purgandos quidem puros perfici omnino, et omni liberari dissimilitudinis confusione: illuminandos uero repleri diuini luminis [14 1Kb] , ad contemplatiuam habitudinem et uirtutem in [15 1Kb] castissimis mentis oculis renouandos: ex imperfecto [16 1Kb] restaurandos participes fieri exploratorum sacrorum perfectiue scientie: purgatores uero, magnitudine [17 1Kb] purgationis aliis tradere propria castitate: illuminatores autem, ut luculentiores animos, et ad participationem luminis et distributionem proprie habentes, et ditissime sancte repleti claritatis [18 1Kb] , omnimo suum superexcellens  lumen in eos, qui digni sunt lumine, superuehere: perfectores uero, tanquam preceptores perfectiue traditionis, perficere perficiendos sacratissima  doctrina per inspectorum sacrorum scientiam. Non [19 1Kb] ergo unusquisque Ierarchice dispositionis ordo secundum propriam analogiam reducitur ad diuinam cooperationem, illa perficiens gratia et Deo data uirtute, que thearchie [20 1Kb] naturaliter et supernaturaliter unita sunt [21 1Kb] , et ab ea superessentialiter acta, et ad possibilem Deum diligentium animorum imitationem ierarchice manifestata.



CAPITULUM Iu. Quid significet angelorum cognominatio.

Igitur Ierarchia hac [22 1Kb] quid sit [23 1Kb] , ut estimo, bene [24 1Kb] a nobis definita, angelicam Ierarchiam [25 1Kb] consequenter [26 1Kb] laudandum [27 1Kb] , et mirabiles [28 1Kb] eius in eloquiis formarum facturas [29 1Kb] supermundanis oculis intuendum [30 1Kb] , ut ascendamus in deiformosissimam eorum  simplicitatem per mysticas reformationes [31 1Kb] , et simul omnis ierarchice scientie principium laudabimus in diuinitus prefata [32 1Kb] religiositate et teletarchicis [33 1Kb] gratiarum actionibus. Primum simul omnium illud dicere uerum, ut bonitate uniuersali superessentialis thearchia [34 1Kb] , eorum que sunt, essentias substituens, ad esse adduxit. Est enim hoc omnium cause, et super omnia bonitatis proprium, ad communionem suam ea, que sunt, uocare, ut unicuique eorum, que sunt, ex propria definitur analogia. Omnia igitur, que sunt, participant prouidentiam, ex superessentiali et causalissima diuinitate manantem. Non enim fortassis essent, nisi eorum, que sunt, essentiam ex principio assumerent [35 1Kb] . Existentia igitur omnia esse eius participant; esse enim  omnium est super esse diuinitas [36 1Kb] : uiuentia autem eadem super omnem uitam uiuifica uirtute [37 1Kb] : rationalia [38 1Kb] et intellectualia eadem [39 1Kb] super omnem et rationem et intellectum per se perfecta et anteperfecta sapientia [40 1Kb] . Clarumque, quia circa eam ille essentiarum sunt, quecunque innumerabiliter ab ea acceperunt. Sancte ergo celestium essentiarum dispositiones super ea, que tantum sunt, et irrationabiliter uiuentia, secundum nos rationalia ierarchice traditionis participatio [41 1Kb] facte sunt. Inuisibiliter enim in diuinam imitationem seipsas reformantes, et ad thearchicam similitudinem supermundane aspicientes, et formare [42 1Kb] appetentes intellectualem suam speciem, copiosiores pulchre habent ad eam communiones, adtendentes quidem  sunt [omnem uitam. Ipse ergo sunt primo et innumerabiliter [43 1Kb] ], et semper ad summum, quantum fas, in confirmatione [44 1Kb] diuini et inflexibilis amoris intente,  et principales illuminationes immaterialiter et pure recipientes, et ad ipsas ordinate, et intellectualem habentes omnem uitam. Ipse ergo sunt primo et innumerabiliter [1 1Kb] in participatione Dei facte, et primo et multipliciter manifestatrices diuine occultationis. Propterea et ultra omnia cognominatione angelica selectim digne facte sunt, eo quod primo in seipsas [2 1Kb] edunt diuinam illuminationem, et per se in nos deferunt, que supra nos sunt, manifestationes. Siquidem, ut theologia ait, per angelos nobis donate sunt, et gloriosos quoque ante legem nostros patres angeli ad diuinum reducebant, quod agendum introducentes, et ad rectam ueritatis uiam ex errore et uita immunda reducentes, aut ordines sacros mysteriorum supermundalium, aut  occultas uisiones, aut diuinas quasdam antepredicationes prophetice reuelantes [a 1Kb] . Si autem quis dixerit, et inde immediate fuisse quibusdam sanctorum theophanias, discat et hoc sapienter ex sacratissimis eloquiis, quomodo hoc quid et quale [3 1Kb] est Dei occultum, nemo uidit neque uidebit [b 1Kb] . Theophanie autem sanctis facte sunt secundum predictiones a Deo [4 1Kb] per quasdam sacras uidentibus proportionalium uisionum manifestationes. Ipsa igitur sapientissima theologia uisionem illam, que in ipsa est descripta, reuelauit diuinam, quasi in forma informium similitudinum, ex uidentium in diuinum reductione, pulchre uocari theophaniam, quasi per ipsam ex [5 1Kb] uidentibus diuina facta illuminatione, et quid diuinorum ipsis mire perdocentibus [6 1Kb] . Has autem  diuinas uisiones gloriosi patres nostri eruditi sunt [7 1Kb] per medias celestes uirtutes. An [8 1Kb] non et sacram legislationem eloquiorum traditio uelut per se [9 1Kb] quidem dicit ex Deo Moysi donatam, ut etiam nos uere doceat, diuinos eam esse et sacros characteres [c 1Kb] ? Docet autem et hoc sapienter theologia, per angelos eam in nos prouenire, tanquam diuino legali ordine illud legaliter ponente, hoc est, per prima secunda in diuinum [10 1Kb] reduci. Etenim non solum et in superpositis et subiectis animis, sed et in eque potentibus ipsa lex definitur superessentiali omnium ordinationis principio, hoc est, per unamquamque Ierarchiam primas et medias et ultimas esse et ordinationes, et uirtutes, et minorum esse diuiniores doctores et manuductores, in diuinam adductionem et illuminationem  et communicationem. uideo autem [11 1Kb] , quia et diuinum Christi humanitatis mysterium angeli primum  docuere, deinde per ipsos in nos scientie gratia descendit [d 1Kb] . Sic ergo diuinissimus Gabriel Zacariam quidem summum sacerdotem mysteria edocuit [e 1Kb] , hoc est, prophetam [12 1Kb] fore ex ipso contra spem gratia diuina nasciturum puerum diuinitus et salutariter mundo manifestande uirilis Iesu diuine operationis. Mariamque [13 1Kb] quomodo in [14 1Kb] ipsa foret diuinum ineffabilis diuine formationis mysterium [f 1Kb] . Ast alius angelorum Ioseph erudiebat, quomodo uere implerentur diuinitus promissa progenitori Dauid [g 1Kb] . Alius uero pastores, tanquam multorum reditu [15 1Kb] et silentio conuersos [16 1Kb] euangelizauit, et cum eo multitudo exercitus celestis illam ualde laudabilem tradebant his, qui in terra sunt, doxologiam. Respiciamque ad excelsissimas eloquiorum luminis apparitiones.  uideo enim, quoniam et ipse iehsu, supercelestium essentiarum superessentialis essentia, ad id, quod secundum nos est, immutabiliter ueniens, non resilit [17 1Kb] sub se et militari et electa humana bona [18 1Kb] ordinatione, sed obediens subditur Patris et Dei per angelos dispositionibus. Et per medios ipsos annuntiatur Ioseph a patre disposita filii ad Aegyptum recessio, et iterum ad Iudeam ex Aegypto transductio [h 1Kb] . Et per angelos ipsum uidemus sub paternis legislationibus ordinatum [i 1Kb] . Insto enim dicere ut scienti nostris sacerdotalibus traditionibus expressa, et de angelo ipsum Iesum confortante; aut quia et ipse iehsu per nostram salutarem beneficientiam [19 1Kb] et manifestatoriam ueniens ordinationem, angelus magni consilii appellatur. Etenim, ut ipse  angelus [20 1Kb] predictus ait [21 1Kb] , quecunque audiuit a Patre, annuntiauit nobis [i 1Kb] .



CAPITULUM u. Quare omnes celestes essentie communiter angeli dicuntur.

Hec quidem est, quantum ad nos, causa angelice in eloquiis cognominationis. Scrutari autem, ut estimo, oportet, ob quam causam theologi omnes quidem simul celestes essentias angelos uocant: ad manifestationem autem uenientes supermundalium ipsarum dispositionum, ordinem angelicum specialiter nominant, completiue terminantem diuinas et celestes res: ante ipsum uero superposite archangelicos ordinant ornatus, principesque et potestates  et uirtutes, et quascunque his superfirmatas essentias eloquiorum cognoscunt manifestatorie  traditionis. Dicimus autem, quia per omnem sanctam dispositionem excellentes quidem ordines habent et [1 1Kb] inferiorum dispositionum illuminationes et uirtutes, non autem participantes se [2 1Kb] excellentium sunt ultimi. Ergo sanctissimos excellentissimarum essentiarum ordines et [3 1Kb] angelos uocant theologi; etenim sunt manifestatores et ipsi thearchice illuminationis [a 1Kb] . Ordinem uero extremum animorum celestium non habent rationem archas aut thronos, aut seraphim nominare [4 1Kb] . Neque enim est in participatione excellentissimarum uirtutum: sed sicut ipse nostros diuinos summos sacerdotes reducit ad cognitos ei diuinitatis fulgores, sic et ante se essentiarum adhuc immunde uirtutes reducunt, et ad diuinum sunt consummantis angelicas Ierarchias  dispositionis. Nisi quidem quis et hoc dixerit, communes ergo [5 1Kb] esse omnes angelicas nominationes, secundum omnium uirtutum celestium in deiforme et ex Deo datum lumen subiectionem et supereminentem communicationem. Sed ut magis a nobis ratio diiudicata sit, considerabimus sacre in eloquiis expressas sanctas et decoras proprietates uniuscuiusque celestis dispositionis.



CAPITULUM uI. Que prima celestium essentiarum dispositio, que media, que ultima.

Quanti quidem sunt et quales supercelestium essentiarum ornatus, et quomodo secundum eos Ierarchie perficiuntur, solam diligenter scire dico contemplatiuam  eorum teletarchiam; adhuc et eos non cognoscere [6 1Kb] proprias uirtutes et illuminationes, et suam sacram et superornatam ordinationem. Impossibile enim, nos scire supercelestium animorum mysteria, et sanctissimas eorum perfectiones, nisi ibi dixerit quis, quecunque per eos nos [7 1Kb] tanquam propria bene scientes Diuinitas mysteria docuit. Non ergo nos quidem nichil [8 1Kb] proprio motu dicimus. Quecunque autem angelicarum speculationum a sanctis theologis contemplata sunt, hec docentes nos, quantum potentes sumus, exponemus. Omnes theologia celestes essentias nouem uocauit manifestatiuis cognominationibus [b 1Kb] . Quas [9 1Kb] diuinus noster sanctus perfector in tres segregat ternas dispositiones. Et primam quidem esse dicit circa Deum existentem semper, et attente  ipsi et ante alias immediate uniri traditam. Sanctissimos enim Thronos et oculosos et pennosos ordines, Cherubim Hebreorum uoce et Seraphim nominatos, secundum omnibus superpositam propinquitatem, circa Deum immediate collocari ait tradere diuinorum  eloquiorum manifestationem. Trinum ergo hunc ornatum, quasi unam et eque ordinatam, et uere primam Ierarchiam, communis noster dixit dux: qua [c 1Kb] non est [10 1Kb] alia deiformior, et per se preoperantibus Diuinitatis illuminationibus immediate [11 1Kb] intentior. Secundam uero esse ait ex Potestatibus et Dominationibus et uirtutibus completam. Et ternarum nouissime celestium Ierarchiarum, angelorum et archangelorum et principatuum [d 1Kb] dispositionem.



CAPITULUM uII. De Seraphim et Cherubim et Thronis et de prima eorum Ierarchia.

Hunc nos recepturi sanctarum Ierarchiarum ordinem dicimus, quia omnes [12 1Kb] celestium intellectuum  cognominationes declarationem habent uniuscuiusque deiformis proprietatis. Et quidem sanctam Seraphim nominationem, qui [13 1Kb] Hebreorum sunt scientes, aut incendentes manifestauere [14 1Kb] , aut calefacientes; eam uero Cherubim multitudinem scientie, aut fusionem sapientie. Pulchre igitur prima celestium Ierarchiarum ab excellentissimis essentiis sanctificatur, ordinem habens omnibus altiorem, hoc est, circa Deum immediate collocari, et primo operantes theophanias et perfectiones in eam tanquam proximam principalius deferri [15 1Kb] . Calefacientes ergo nominantur et Throni, et fusio sapientie, manifestatiuo deiformium suarum habitudinum nomine. Mobile enim semper eorum circa diuina, et incessabile, et calidum, et acutum, et superferuidum intente [16 1Kb] et non indigentis  et inflexibilis semper motionis, et superpositorum reductiue et actiue assimilatiuum, tanquam recaleficans illa et resuscitans in similem calorem [17 1Kb] , et igneum celitus et holocauste purgatiuum, et incircumuelatum et inextinguibile, habens sicsic [18 1Kb] semper luciformem et illuminatiuam proprietatem, omnis tenebrose obscurationis persecutricem et manifestatricem, Seraphim nominationem aut manifestationem docet. [19 1Kb] Ipsa uero Cherubim cognoscibile eorum et deiuidum, et altissime luminum dationis acceptiuum, et contemplatiuum in prima operatrice uirtute diuine pulchritudinis, et sapientifice traditionis repletum, et communicatiuum copiose ad secunda fusioni donate sapientie. Ipsa autem altissimarum et compactarum sedium omni diligenter exaltari ignominia subiectionis,  et ad summum supermundane sursum ferens, et omni extremitate inflexibiliter [20 1Kb] in sublimissimum [21 1Kb] et circa uere excelsum totis uirtutibus incommutabiliter et stabiliter collocatum, et diuini superaduentus, in omni impassibilitate et immaterialitate acceptiuum, et  deiferum, et famulariter in diuinas susceptiones apertum.

Hec quidem nominum ipsorum, quantum ad nos, declaratio. Dicendum uero, quam Ierarchiam eorum estimamus. Omnis quidem enim Ierarchie speculationem Deum imitanti deiformitate dependentem inflexibiliter esse, et diuidi omnem Ierarchicam actionem in participationem sacram et traditionem purgationis pure, et diuini luminis, et perfectiue scientie, sufficienter iam a nobis dictum esse arbitror. Nunc autem dicere digne persequamur [1 1Kb] excelsissimos intellectus, quomodo iam secundum eos Ierarchia ab eloquiis manifestatur. Primis essentiis, que post substantificam earum thearchiam collocate, et ueluti in uestibulis ipsius ordinate,  omnem sunt inuisibilem et uisibilem superexcellentes factam [2 1Kb] uirtutem, propriam estimandum est esse et omnino equiformem Ierarchiam. Puras igitur eas estimandum, non ut immundis maculis et inquinationibus liberatas, neque ut materialibus receptas phantasiis [3 1Kb] , sed ut omni subiectione [4 1Kb] mundas et altiores, et omni superfirmato templo secundum excelsissimam [5 1Kb] castitatem, omnibus deiformosissimis uirtutibus supercollocatas, et proprio per se motu, et eodem motu, secundum diligentis Deum inconuersibile ordinis inflexibiliter receptas, et in subiecta contumeliam omnino nescientes, sed incasualem et intransmutabilem habentes proprie deiformis specialitatis purissimam collocationem. Contemplatiuasque iterum sensibilium symbolorum,  aut intellectualium speculationes, neque ut uarietate sacre Scripture theorie in diuinum reductas, sed ut omni immateriali scientia altioris luminis repletas, et formifice et principalis pulchritudinis, et superessentialis et terlucentis [6 1Kb] contemplatione, quantum fas est, refertas, communicatione autem Iesu similiter digne factas, non in imaginibus sacre fictis [7 1Kb] formatiue figurant deificam similitudinem, sed ut uere ipsi approximantes in prima participatione scientie deificûm eius luminum [8 1Kb] , et quia Deo simile ipsis subiectissime [9 1Kb] donatum est, et communicant huiusmodi, ut possibile, in preoperatrice uirtute deificis ipsius et humanis uirtutibus. Perfectas autem similiter, non ut sacra uarietate analyticam scientiam illuminatas, sed ut prime et supereminentis  deificationis repletas, secundum excelsissimam [10 1Kb] , quantum in angelis, diuinorum operum scientiam. Non enim per alias sanctas essentias, sed ab ipsa thearchia sanctificate, in ipsam immediate extenduntur, omnes [10 1Kb] supereminenti uirtute et ordine, et ad castissimam omnino fortitudinem collocantur,  et ad immaterialem et inuisibilem pulchritudinem, quantum fas, in contemplationem adducuntur, et diuinorum operum scibiles rationes, ut prime et circa Deum essentie flectuntur, et ab ipso perfectionis principe excelsissime sanctificate sunt. Hoc ergo theologi aperte declarant, suppositas quidem celestium essentiarum dispositiones superfirmatis ornate erudiri deificas scientias: omnium uero altiores ab ipsa thearchia, quantum fas, doctrinis [11 1Kb] illuminari. Quasdam enim earum introducunt a prioribus sacre eruditas, Dominum esse celestium uirtutum, et regem glorie in celos humanitus receptum [a 1Kb] . Quasdam uero apud ipsum Iesum querentes, et pro nobis sue diuine actionis scientiam discentes, et eas ipsum Iesum immediate docentem,  et prelargiens eis manifestantem suam humanam benignitatem [12 1Kb] . Ego enim, inquit, disputo iustitiam et iudicium salutaris [b 1Kb] . Miror autem, quia et celestium essentiarum prime, et tantum simul omnes supereminentes thearchicis illuminationibus, ut mediate questiones reuerenter appetant [13 1Kb] . Etenim non inde interrogant, quare tui rubra uestimenta, apud seipsas uero deliberant ante interrogare, ostendentes quidem, quia discunt, et deificam scientiam appetunt, non autem presilientes per diuinam processionem inditam illuminationem. Non ergo prima celestium intellectuum Ierarchia ab ipsa theletarchia sanctificata, quo in eam immediate extenditur, sanctissima [14 1Kb] purgatione multo lumine anteperfecte consummationis proportionaliter eam implens,  purgatur et illuminatur et perficitur, omni quidem minoratione pura, primi uero luminis plena, et primo datam cognitionem et scientiam participans perfecta. Comprehendens autem et hoc dixerim fortassis non immerito, quia et purgatio est, et illuminatio, et perfectio diuine scientie assumptio, ignorantia quidem utpote purgans, secundum ordinem indita scientia perfectiorum doctrinarum, illuminans autem ipsa diuina cognitione, per quam et purgat non prius contemplantem [15 1Kb] , quam manifestat per altiorem illuminationem, et perficiens iterum ipso lumine secundum habitum scientia lucidissimarum doctrinarum. Ipsa ergo est, quantum ad nostram scientiam, prima celestium essentiarum dispositio, in circuitu Dei et circa Deum immediate stans, et simpliciter et  incessanter circumiens eternam eius scientiam, secundum excellentissimam, quantum in angelis, semper mobilem [16 1Kb] collocationem, multas quidem et beatas uidens pure contemplationes, simplo uero et immediato fulgore [17 1Kb] illuminata, et diuino alimento repleta; multa quidem primo data fusione, sola uero  domestica et unifica diuine refectionis unitate: multaque communione Dei et cooperatione digna effecta, ad eam, ut possibile, similitudinem [1 1Kb] bonarum habitudinum et actionum: multaque diuinorum superposite cognoscens, et diuine scientie et cognitionis in participatione, secundum quod fas est, facta. Propterea et laudes ipsius theologia his, qui in terra sunt, tradidit, in quibus mirabiliter manifestatur excelsissime ipsius illuminationis eminentia. Alii quidem eius, sensibiliter dicere, tamquam uox aquarum reboant: Benedicta gloria Domini ex loco suo. Alii autem illam ualde laudabilem et piissimam reclamant theologiam: Sanctus, sanctus, sanctus, Dominus Sabaoth, plena omnis terra gloria ipsius [a 1Kb] . Has autem excelsissimas celestium animorum hymnologias  iam quidem in his que sunt de diuinis laudibus, quantum possibile, aperuimus, et [2 1Kb] dictum est de his in illis, quantum ad nos, sufficienter. Ex quibus in admonitionem [3 1Kb] sufficit dicere tantum secundum presens tempus, quia theologicam scientiam [4 1Kb] ipsa prima dispositio, quantum fas, illuminata est a thearchica bonitate, que tanquam deiformis Ierarchia, et aliis quidem eandem deinde tradidit, illud per breuitatem dicere subintroducens, ipsam piissimam et superlaudabilem et laudabilissimam thearchiam fas est benedictam esse a theodochis, quantum possibile cognosci et laudari intellectibus. Ipsi enim sunt tanquam deiformes diuini loci thearchice, ut eloquia aiunt [b 1Kb] , quietis. Et quia monas est et unitas tres substantialiter, et supercelestibus essentiis usque  nouissima terre extendens bonitatem suam in omnia, que sunt, prouidentiam, tanquam omnis essentie superprincipale principium et causa, et omnium superessentialiter immensurabili continentia circumligans



CAPITULUM uIII. De Dominationibus et uirtutibus et Potestatibus, et de media earum Ierarchia.

Transeundum autem nunc nobis in mediam celestium intellectuum dispositionem, Dominationes illas supermundanis oculis, quantum possibile, explorantibus, et uere potentia speculamina [5 1Kb] diuinarum Potestatum et uirtutum. Etenim unaqueque super nos essentiarum cognominatio Dei imitatorias earum significat deiformes proprietates. Igitur sanctarum  Dominationum manifestatiuam nominationem estimo declarare absolutam quandam et omni ignominia minorationis liberam anagogen, non ad similitudinem [6 1Kb] tyrannicarum dissimilitudinum ullo modo uniuersaliter eam inclinatam, liberaliter seueram Dominationem, omni minutiue seruituti superpositam, non indigentem subiectionis omnis, et remotam  ab uniuersa dissimilitudine, et kyriarchie incessanter appetentem, et ad ipsam [7 1Kb] illius ipsius naturaliter subsistentis uirtutis similitudinem, quantum possibile, et seipsam et que post eam sunt, deiformiter conformantem, ad nullum uana [8 1Kb] uidentium, sed ad proprie uniuersale conuersam, et kyriarchice semper deiformitatis in participatione, secundum quod possibile est, ipsi factam. Ipsam uero sanctarum uirtutum fortem quandam et incommutabilem uirilitatem, in omnes secundum earum deiformitatem operationes, ad nullam susceptionem inditarum ei diuinarum illuminationum imbecilliter informatam [9 1Kb] , potenter in imitationem Dei reductam, non relinquentem suimet imbecillitate deiformem motum, sed firmiter ferentem insuper essentialem  et potentificam uirtutem, et ipsius imaginem uirtutis [10 1Kb] similem, iuxta quod licet, factam, et ad ipsam quidem ut principalem uirtutum potenter conuersam, ad secundam uero uirtutis datricem et deiformiter prouenientem. Ipsam autem sanctarum Potestatum equipotentem diuinarum Dominationum et uirtutum bene ornatam et inconfusam circa diuinas susceptiones ordinationem, et ordinatam [11 1Kb] supermundane et intellectualis potestatis, non tyrannice in ea, que inferiora sunt, potestatiuis uirtutibus precipitate, sed potenter in diuina post bene ordinatas reducte, et post se deiformiter reducentis, et ad potentificam exusiarchiam, quantum fas est, assimilate, et eam, ut possibile, angelis reuelantis in bene ordinatis [12 1Kb] per ipsam ordinibus potestatiua  uirtute. Has habens deiformes proprietates media celestium animorum dispositio purgatur quidem et illuminatur et perficitur, quemadmodum dictum est, a diuinis illuminationibus, inditis sibi secundo per primam Ierarchicam dispositionem, et per mediam illam secunda manifestatione delatis. Itaque per alium dictionem uenire in alium angelum auditum, symbolum faciemus a longe superperfecte et per processionem occulte in sequentia perfectionis. Nam [13 1Kb] sapientes circa sacras nostras immolationes aiunt, per seipsas lucentes diuinorum plenitudines, per alteras contemplatiuarum participationum esse perfectiores. Sic estimo et angelicorum ordinum immediatam participationem primo in Deum extentorum, perfectiorem esse per medietatem  perfectorum. Propter quod et a nostra sacerdotali traditione perfectiue, lucifice, et purgatiue uirtutes primi intellectus nominantur inferiorum, tanquam per se in omnium superessentiale principium reductorum, et teletarchicarum [14 1Kb] purgationum et illuminationum et perfectionum in participatione, secundum quod eis fas, factorum. Hoc est enim  omnino diuina taxiarchia diuinitus promulgatum, per prima secunda diuinis participare illuminationibus. Inuenies autem hoc et multoties theologis expressum. Quando enim diuina et paterna humanitas Isrel conuersibiliter pro sacra eius salute erudiens [1 1Kb] , et ulciscentibus et immitibus nationibus in correctionem tradens, omnigena prouisorum in melius traductione, et in captiuitatem dimisit, et ad priorem clementer reduxit constantiam [2 1Kb] , uidit [3 1Kb] theologorum unus Zacarias unum primorum, ut estimo, et circa Deum angelorum, commune enim, ut dixi, est omnibus hoc angelica cognominatione, ab ipso Deo discentem de hoc consiliaria [4 1Kb] , ut dictum est, uerba: alterum uero subiectorum angelorum, in occursum primi prouenientem, tanquam ad illuminationis  susceptionem et metalepsim [5 1Kb] ; deinde ab ipso diuinum consilium tanquam a summo sacerdote eruditum, et hoc docere theologum conuersum, quoniam fructuose habitabitur Ierusalem a multitudine hominum [a 1Kb] . Alter autem theologorum Ezechiel [b 1Kb] , et ab ipsa dicit hoc sacratissime promulgatum esse Cherubim superfirmata gloriosissima Diuinitate. Enim Isrel, ut dictum est, exercitatiua humanitas per disciplinas in melius traducens, iustitia diuina obnoxios contemnat, innoxios iustificat. Hoc docet [6 1Kb] primus post Cherubim, lumbos saphiro precinctus, qui poderem [7 1Kb] iuxta symbolum ierarchicum induebatur. Reliquos autem angelos, qui secures habebant, diuina taxiarchia imperat a priori doceri de hoc diuinum iudicium [c 1Kb] . Et quidem  enim dixit, mediam pertransire Ierusalem, et dare signum in frontes innoxiorum uirorum; aliis: Exite in ciuitatem post eum, et percutite, et nolite parcere oculis uestris, ad omnes autem, super quos est signum, ne appropinquetis [d 1Kb] . Quid fortassis quis dixerit de dicente angelo ad Daniel: Exiuit sermo; aut de ipso primo, ignem ex medio Cherubim recipiente? [e 1Kb] Aut illud eiusdem abundantius in ordinis angelici ostensionem, quoniam et Cherubim immittit ignem in manus sanctam stolam induti [f 1Kb] . Aut de uocante diuinissimum Gabriel, et dicente ei: Fac illum intelligere uisionem [g 1Kb] ? Aut quecunque alia a sacris theologis dicta sunt de celestium thearchiarum deiformi ornatu. Ad quem nostre ierarchie ordinatio, secundum quod possibile est assimilata,  angelicam pulchritudinem, quantum in imaginibus habebit, formata per eum et reducta ad superessentialem simul omnis ierarchie taxiarchiam [7* 1Kb] .



CAPITULUM IX. De Principibus et Archangelis et Angelis et de ultimo eorum Ierarchia.


Reliquus nobis in contemplationem ornatus, angelicas concludens Ierarchias, a deiformibus Principibus, Archangelis et Angelis dispositus. Et primum [8 1Kb] quidem dicere necessarium estimo, secundum quod mihi possibile, sanctarum earum cognominationum manifestationes. Manifestat enim ipsa quidem celestium principum illud deiformiter principale et ductiuum [9 1Kb] cum ordine sacro et principatiuis [10 1Kb] decentissimis uirtutibus, et ad superprincipale principium eas uniuersaliter conuerti, et alias ierarchice duci, et ad illud ipsum, quantum possibile, reformari [11 1Kb] princificum principium, manifestareque  superessentialem eius taxiarchiam ornatu principalium uirtutum. Ipsa autem sanctorum archangelorum, equipotens quidem est celestibus principatibus. Est enim et eorum et angelorum, ut dixi, Ierarchia una et dispositio. ueruntamen quoniam quidem non est Ierarchia, non et primas et medias et ultimas uirtutes habens, archangelorum sanctus ordo communicatiue Ierarchice medietati extremorum recipitur. Etenim sacratissimis Principatibus communicat, et sanctis Angelis. Ipsis quidem, quia ad superessentiale principium principaliter conuertitur, et ad ipsum, ut possibile, reformatur, et angelos unificat secundum bene ornatos eius et ordinatos et inuisibiles ducatus. Istis  uero, quia et eis ypofetico est ordine diuinas illuminationes ierarchice per primas uirtutes suscipiens, et angelis eas deiformiter annuntians, et per angelos nobis manifestans, secundum sacram uniuscuiusque diuinitus illuminatorum analogiam. Ipsi enim angeli, sicut prediximus, completiue consummant omnes celestium animorum dispositiones, secundum quod consummandum est, ut in celestibus essentiis habentes angelicam proprietatem, et magis apud nos angeli, quam priores, aptius nominati, quantum et circa significantius ipsis est Ierarchia et magis circumornatus.

Excellentissimam quidem enim, ut dictum est dispositionem, tanquam ipsi occulto primitus ordinate [12 1Kb] proximantem, clam formans, estimandum  sanctificare secundam. Secundum uero, que completur a sanctis Dominationibus et uirtutibus et Potestatibus, eiusque est Principibus et Archangelis et Angelis Ierarchie principari [13 1Kb] , prima quidem Ierarchia manifestius, ea uero que est post  eam, occultius. Principatuum autem et Archangelorum et Angelorum manifestatiuam dispositionem humanis Ierarchiis per consequentiam precipere, ut sit per ordinem ad Deum reductio, et conuersio, et communicatio, et unitas, attamen et a Deo omnibus Ierarchiis optime indita, et communicatiue superueniens, et cum ornatu sacratissimo processio. Inde theologia nostram Ierarchiam angelis distribuit, principem Iudeorum populi Michel nominans [a 1Kb] , et alios gentium amicos. Statuit enim excelsus terminos gentium secundum numerum angelorum Dei [b 1Kb] . Si autem quis dixerit, et quomodo Hebreorum populus reductus est solus in thearchicas illuminationes, respondendum, quia non angelorum rectas scientias accusari oportet aliarum gentium in non  existentes Deos errore, sed illos ipsos propriis inflexionibus ex ea, que est in diuinum, recta reductione recidentes, amore proprio, et superbia, et ipsis opinionum diuinitus et [1 1Kb] corrationabiliter cultu. Hoc perhibetur et ipse Hebreorum populus perpessus esse. Cognitionem enim Dei, ait, repulisti, et post cor tuum existi [c 1Kb] . Neque enim coactam habemus uitam, neque per prouisorum propriam potestatem diuina lumina prouide illuminationis obcecantur: sed intellectualium uisionum dissimilitudo, superplena paterna bonitate, lucis donationem aut omnino non paticipatam facit, et ad earum reformationem non distributam, aut participationes facit differentes, paruas aut magnas, obscuras aut claras, unius et simplicis et semper eodem modo se [1* 1Kb] habentis  et superexpansi fontalis radii. Deinde quia et aliis gentibus, ex quibus et nos respeximus in illud omnibus paratum in traditionem et apertum diuini luminis et magnum et copiosum pelagus, non alienigene quidam imperabant dii, unum autem omnium principium, et ad ipsum reduxerunt sequentes, secundum unamquamque gentem principantes angeli. Melchisedech intelligendum summum sacerdotem, existentem Dei amicissimum existentibus, non existentium, sed ipsius [2 1Kb] uere existentis excelsi Dei. Etenim sic simpliciter Melchisedech ipsi [3 1Kb] theosophi non amicum Dei tantum, sed et sacerdotem uocauerunt [d 1Kb] . An ut sapientibus aperte significarent, quia non solum in ipsum [4 1Kb] , qui uere est, Deum conuertit, adhuc autem et aliis, ut summus  sacerdos, eduxit ea, que est ad ueram et solam diuinitatem, reductione. Et hoc autem tuam summe sacerdotalem intelligentiam admonebimus, quia et Pharaoni apud ipsos Aegyptios imperante angelo [e 1Kb] , et Babyloniorum principi preside proprio omnium prouidentie et dominationis prouidum et potestatiuum  secundum uisiones distributum est, et gentibus illis ueri Dei ministri duces statuti sunt, formationum ab angelis uisionis manifestatione angelorum, continuo sacris uiris Daniel et Ioseph ex Deo per angelos reuelata [f 1Kb] . Unum enim est omnium principium et prouidentia. Et nullo modo estimandum, Iudeos quidem pleniter duxisse diuinitatem, Angelos autem specialiter, aut eque honorabiliter, aut oppositis [5 1Kb] , aut Deos quosdam alteros imperare aliis gentibus: sed et eloquium illud, secundum ipsam sacram intelligentiam accipiendum, non ut partiente [6 1Kb] Deo cum alteris diis aut angelis nostrum ducatum, et Isrel in gentis principatum et gentis ducatum contento, sed ut ipsa quidem una simul omnium excelsa prouidentia, omnes homines salutariter propriorum  angelorum restitutoriis manuductionibus distribuente, solo fere ultra omnes Isrel in ueri Domini illuminationem et cognitionem conuerso. Unde theologia quidem seipsum possedisse Isrel in uere Dei famulatum significans, facta est portio Domini, ait [g 1Kb] . Ostendens autem, et eum uiritim ceteris gentibus distribuisse cuidam sanctorum angelorum, in cognoscendum per eum unum omnium principium, Michel dixit Iudaicum duxisse populum [h 1Kb] , aperte nos edocens, unam esse omnium prouidentiam, simul omnibus inuisibilibus et uisibilibus uirtutibus superessentialiter supercollocatam, omnes autem per singulas gentes imperantes angelos, in ipsum ut proprium principium sequentes, uoluntate essentiali quasque uirtutes extendere.



CAPITULUM X. Repetitio et congregatio [7 1Kb] angelice ordinationis.

Connexa est itaque sic ipsa quidem honorabilissima circa Deum animorum dispositio, ex teletarchica illuminatione sanctificata [8 1Kb] , in eam immediate ascendendo, occultior et manifestior diuinitatis illuminatione purgatur et illuminatur et perficitur [9 1Kb] . Occultior quidem, tanquam inuisibilior, et magis simplificata et unificata: manifestior uero, ut ante data, et primo lucens [10 1Kb] , et uniuersalior, et magis in eam, ut oportet, forma effusa. Ab ipsa autem iterum proportionaliter secunda, et a secunda tertia, et ex tertia secundum nos Ierarchia, secundum ipsam bene ornantis taxiarchie legem, in harmonia diuina et analogia, ad simul  omnis boni ornatus superprincipale principium et consummationem ierarchice reducitur. Manifestatores autem omnes et angeli eorum, qui ante ipsos sunt; ipsi quidem honorabilissimi Dei mouentis, proportionaliter autem ceteri ex Deo motorum. Tantum enim omnium superessentialis harmonia  unicuique rationalium et intellectualium sacro ornatu et ordinata ductione preuidit, quantum ipse Ierarchiarum unusquisque ordo sacre et decenter positus est, et omnem Ierarchiam uidemus in primas, et medias, et ultimas uirtutes diuisam. Sed et ipsam per singulas, specialiter dicendum, dispositionem ipsis diuinis harmoniis discreuit: propter quod et ipsos diuinissimos Seraphim ipsi theologi aiunt alterum ad alterum clamare [a 1Kb] , aperte in hoc, ut estimo, declarantes, quoniam theologicas scientias ipsi primi secundis tradunt. Addiderim autem fortassis et hoc non incongrue, quia et secundum seipsum unusquisque et celestis et humanus animus speciales habet et primas et medias et ultimas ordinationes et uirtutes, addictas per unumquodque [1 1Kb] ierarchicarum  illuminationum proprias anagogas proportionaliter manifestatas [1* 1Kb] , per quas unumquodque in participatione fit, sicut idipsum et fas est et possibile, superincognitissime purgationis plenissimi luminis anieperfecte perfectionis. Est enim nichil per se perfectum, indigens uniuersalis perfectionis, nisi uere perfectissimum et ante perfectum.



CAPITULUM XI. Quare omnes celestes essentie communiter uirtutes [2 1Kb] celestes uocentur [3 1Kb] .

His autem definitis, illud dignum intelligere, ob quam causam omnes similiter angelicas essentias uirtutes celestes uocare consueuimus. Non enim est dicendum, ut in angelis, quoniam omnium nouissima  est dispositio ipsa sanctarum uirtutum, et quidem nouissimarum sancta et decora illuminatione, superpositarum essentiarum dispositiones participant; ultime uero primarum nullo modo: et cuius gratia celestes quidem uirtutes omnes diuini intellectus nominantur, Seraphim autem et Throni et Dominationes nullo modo. Participate enim extreme excelsissimis sunt uniuersalibus proprietatibus. Ipsi namque Angeli, et ante Angelos Archangeli, et Principatus, et Potestates, post uirtutes ab ipsa theologia ordinati, communiter sepe a nobis similiter aliis sanctis essentiis celestes uirtutes uocantur. Dicimus autem, quia communiter in omnibus utentes celestium nominatione uirtutum, non confusionem quandam uniuscuiusque dispositionis proprietatum  introducimus: sed quoniam in tria diuiduntur secundum se supermundana ratione omnes diuini intellectus, in essentiam et uirtutem et operationem, cum simul omnes aut eorum quosdam inobseruate celestes essentias, aut celestes uocamus uirtutes, eos periphrasticôs, de quibus sermo est, significare nos estimandum ex ea, que per singulos eorum est, essentia uel uirtute. Neque enim superpositam proprietatem iam bene a nobis discretarum  sanctarum uirtutum, et minoribus omnino annectere essentiis, in conuersione inconfuse angelicorum ornatuum taxiarchie. Iuxta enim sepe a nobis recte redditam rationem ipse quidem superfirmate dispositiones abundanter habent et minorum sacras proprietates, ultime uero maiorum superpositas uniuersitates non habent, particulariter in eas primo apparentibus illuminationibus, per primas [4 1Kb] proportionaliter eis distributis.



CAPITULUM XII. Quare secundum homines Ierarche angeli uocentur [5 1Kb] .

Queritur autem et hoc intelligibilium eloquiorum studiose intuentibus: si enim participantia excelsiorum uniuersitatum non sunt ultima, ob quam causam  secundum nos summus sacerdos angelus Domini omnipotentis ab eloquiis nominatur [b 1Kb] ? Est autem non contraria ratio, ut estimo, ante definitis. Dicimus enim, quia uniuersali et superposita maiorum ornatuum uirtute relinquuntur ultima. Media enim et proportionali participant iuxta unam simul cunctorum et coniunctiuam societatem: quale est, sanctorum Cherubim ordo participat sapientia et scientia altiori; sub ipsos autem essentiarum dispositiones participant quidem et ipse sapientia et scientia, particulari tamen ad illos et subiecta. Et quidem omnino in participatione sapientie esse [6 1Kb] , et scientie, commune est omnibus deiformibus intellectualibus [7 1Kb] : attente autem, et primo, aut secundo, aut infra, nequaquam commune,  sed sicut unicuique ante propria definitur analogia. Hoc autem et de omnibus diuinis mentibus non fortassis quis errans definiet. Etenim sicut primi abundanter habent minorum sanctas pulchrasque proprietates, sic habent ultimi eas priorum, non tamen similiter, sed infra. Nihil ergo, ut estimo, inordinatum, si et secundum nos summum sacerdotem angelum theologia uocat, iuxta uirtutem propriam participantem angelorum hypofetica proprietate, et ad manifestatiuam eorum similitudinem, quantum possibile hominibus, extentum. Inuenies autem, quia et deos theologia uocat et celestes et supernas essentias, et apud nos amicissimos Dei et mirabiles uiros, et quidem diuina obscuritate superessentialiter simul omnibus et remota et supercollocata, et  nullo ab ea eorum, que sunt, simili nominari proprie et omnino ualente. ueruntamen quecunque et intellectualium et rationalium ad unitatem eius qualiscunque uirtus uniuersaliter conuertitur, et ad diuinas ipsius illuminationes, quantum possibile, incessabiliter [8 1Kb] extenditur, secundum uirtutem, si iustum dicere, diuina imitatione, et diuina uniuocatione digna facta est.



CAPITULUM XIII. Quare a Seraphim dicatur purgatus fuisse propheta Isaias.


Age, et hoc secundum uirtutem inspiciamus, utquid a theologis Seraphim missus fuisse dicatur [a 1Kb] . Etenim exponeret quisquam, quia non suppositorum quis angelorum, sed unus quidam maximis essentiis innumeris purgat sacerdotem. Quidam ergo aiunt, quia iuxta iam ante redditam cunctorum intellectuum societatis definitionem, non unam circa Deum primarum mentium nominat eloquium in theologi purgationem uenisse; quendam uero prestantium nobis angelorum, sanctificantem prophete purgationem, Seraphim equiuocatione [1 1Kb] uocatum fuisse propter igneam et celestem dictorum ablationem  peccatorum, et purgati in diuinam obedientiam resuscitationem. Et eloquium unum ex Seraphim simpliciter dixisse aiunt, non circa Deum collocatarum, sed nobis prestantium purgatiuarum uirtutum. Alter autem non nimis inconuenientem quandam prestitit mihi apologiam super huiusmodi statu. Ait enim, quia propriam purgatiuam sacrificationem magnus ille, qui tunc erat, uisionem formans angelus in docendum diuina theologum, in Deum et post Deum in preoperatricem Ierarchiam reposuit. Et numquid igitur hec ratio uerax est? Ait enim qui hoc dixit: Quomodo diuina uirtus in omnia ueniens implet, et per omnia immensuraliter peruenit, et omnibus iterum est inuisibilis, non solum quasi ab omnibus superessentialiter remota, sed et quasi  occulte in omnia permittens prouidas suas operationes, sed tamen et omnibus intellectualibus proportionaliter superlucet, et propriam illuminationem ingerens pretiosissimis essentiis, per eas quasi primas in submunitas se bene ornate distribuit, secundum uniuscuiusque dispositionis contemplatiuam commensurationem. Quam ut apertius dicam, et per propria exempla, etsi deficientia Deo omnibus remoto, ueruntamen nobis manifestiora: solaris radii distributiones in primam materiam bene distribute, implent omnium lucidiorem, et per eam manifestius proprios declarant [2 1Kb] splendores; accedens uero crassioribus materiis, obscuriorem habet distributiuam superapparitionem, ex illuminandarum materiarum [3 1Kb] ad illuminationis distributiuum habitum inopportunitate,  et paulo post ex hoc ad perfecte fere indistributum coartatur. Iterum ignis caliditas magis seipsam distribuit in capaciora, et ad similitudinem suam bene conuenientia et bene ducta: ad [4 1Kb] uero reformationibus contrarias essentias ipsa nullum absconso primitiue operationis uestigium manifestat. Et hoc eo amplius, quia his, que non sunt cognata, per opportuna sibi habentia admittitur primum, utpote ignita faciens ab igneis facile mobilia, et per  hec aut aquam, aut alterum quid non facile ignescentium proportionaliter caleficans. Iuxta hanc igitur naturalis ordinationis rationem, supernaturalis ipsa omnis boni ornatus uisibilis et inuisibilis taxiarchie, congrue dilucidationis claritatem primo apparentem, ut in copiosissimis effusionibus excellentissimis manifestat essentiis: et per eas, que post sunt essentie, diuino participant radio. He enim [5 1Kb] prime cognoscentes Deum, et diuinam supereminenter desiderantes uirtutem, et preoperatrices fieri, quantum possibile, Deo simili uirtute et actione digne effecte sunt, et post se essentias ipse ad similem uirtutem, ut uirtus, deiformiter extendunt, copiose ipsis tradentes ex superueniente in eas claritate, et ille iterum subiectis: et per  singulas prima ei, que est post eam, tradit. Ipsa aqua nonne et in omnes proportionaliter peruenit? Est ergo simul cunctis illuminatis principium illuminandi Deus quidem natura et uere et proprie, ut luminis essentia, et ipsius esse et uidere causalis. Hoc deiformiter et Deo simile permanet, superposita ei post se unaqueque diuina lumina per se in illam transuehere. Ergo excellentissimam celestium animorum dispositionem simul omnium reliquarum essentie, secundum quod consequens est, post Deum principium mirantur omnis sacre et diuine scientie, et diuine imitationis, tanquam per illas in omnes et nos diuina illuminatione distributa. Propter quod et omnem sacram et Deo similem operationem in Deum quidem quasi causalem referunt:  deinde primos deiformes intellectus, tanquam primos operatores diuinorum et magistros. Non ergo prima sanctorum angelorum dispositio magis simul omnibus habet [6 1Kb] igneam proprietatem, et effusam diuine sapientie traditionem, et mysticam excelsissimam diuinarum illuminationum scientie, et sessiuam proprietatem gestantem, diuinam susceptionem significantem? Ipse uero suppositarum dispositiones essentiarum, ignea, sapiente, sciente, Dei susceptoria uirtute participant quidem infra, et ad primas aspicientes, et per eas ut imitatione diuina preoperatiue digne factas in deiformitatis possibile reducte. Dictas ergo sanctas proprietates, quarum participatio per primas post eas subsistentes fiunt, ipsis illis post Deum tanquam Ierarchiis reponunt.  Ait ergo hec dicens [b 1Kb] , uisionem ab illo [7 1Kb] susceptam fuisse theologo per unum imperantium nobis sanctorum et beatorum angelorum, et ante illuminatiuam ipsius manuductionem in illam sanctam contemplationem reposuisse. Et sedere uidit excelsissimas essentias, quantum in symbolis dicendum, post Deum, et circa Deum collocatas, superprincipalem summitatem in medio superfirmatarum uirtutum supercollocatam. Didicit ergo uisionibus ipse  theologus, quia iuxta omnem superessentialem supereminentiam incomparabiliter supercollocatum est diuinum simul omni uisibili inuisibilique uirtute; atqui, quia omnium est remotissimorum, ut uniuersale, neque primis eorum, que sunt, essentiis simile. Adhuc et omnium ipsum principium et causam substantificam esse, et eorum, que sunt, secreta singularitate immutabile fundamentum, ex quo et esse, et bene esse, etiam ipsis summe munitis [1 1Kb] est uirtutibus. Deinde easdem sanctissimorum Seraphim edoctus est deiformes uirtutes, sacra quidem ipsorum cognominatione, quod est ignitum, de quo paulo post nos dicemus, quantum nobis possibile, subintroducere in deiforme ignite uirtutis anagogas. Alarum uero expansa sacra formatione in diuinum,  in primis, in mediis, in ultimis intellectibus absolutam et altissimam extensionem. Sed et eorum multificum et multiforme uidens intellectualis theologus, et alis distingui eam subtus pedes, et eam subtus facies uisionem, et eum in mediis alis semper motum, ad inuisibilem eorum, que uisa sunt, ab ipsa reductus est scientiam, manifestata ei altissimorum intellectuum multiuia et multiuida uirtute: et eorum sacra formidine, quam habent supermundane in altiorum et grauiorum superbam et audacem et impossibilem scrutationem: et in commensuratione Deum imitantium actionum incessabile et altiuolum semper motionis. Sed et illam diuinam et multum preciosam hymnodiam eruditus est, formante uisionem angelo secundum uirtutem ipsi  theologo, et tradente propriam sacram scientiam. Docuit ergo eum et hoc, quia purgatio est quantumcunque purgatis ipsa diuine claritatis incognite, quantum possibile, participatio. Hec autem ex ipsius diuinitatis remotis causis, qua omnes sacros intellectus superessentialiter occultatione perficiens, altissimis circa se uirtutibus manifestior quomodo est, et magis semetipsam manifestat et distribuit. Deinde ex secundis aut nouissimis, aut nostris intellectualibus uirtutibus, quantum ab ipsa unaqueque secundum deiforme extitit, sic manifestam suam illuminationem conducit ad proprie occultationis laudandum ignotum. Lucet autem per singula secundis per prima, et si oportet breuiter dicere, primo ex occulto ad manifestum ducitur per primas uirtutes.  Hoc ergo theologus didicit ex lucem ducente eum angelo, hoc est, purgationem et omnes diuinas operationes per primas essentias relucentes in omnes reliquas distribui secundum uniuscuiusque ad deificas participationes analogiam. Propter quod et ignite purgatiuam proprietatem ipsis Seraphim consequenter post Deum reposuit. Nihil ergo inordinatum, si purgare dicitur theologum Seraphim. Sic enim Deus purgat omnes, quorum totius purgationis est causa. Magis autem, proxime enim utemur exemplo,  sicut secundum nos summus sacerdos per suos ministros aut sacerdotes purgans aut illuminans, ipse dicitur purgare et illuminare, per ipsum purgatis ordinibus, per se in ipsum reponentibus proprias sacras operationes: sic et propriam purgatiuam scientiam et uirtutem ipse purgationem theologi perficiens angelus, in Deum quidem ueluti causalem, deinde in ipsum Seraphim, tanquam primo agentem summum sacerdotem, reponit; ueluti fortassis quis dixerit, cum angelica reuerentia purgatum edocens, quia in te ante me perficiende purgationis principium quidem est excelsum, et essentia, et Creator, et causalis, primasque essentias ad esse adducens, et circa se collocatione continens, et obseruans inconuersibiles et casu carentes,  et seipsum mouens in primas propriarum prouidarum operationum participationes. Hoc enim hec me docens ait ipsius Seraphim manifestare missionem [2 1Kb] . Summus autem sacerdos et post Deum dux, ipse prestantium essentiarum ornatus, a quo ego purgare deiformiter eruditus sum, ipse igitur est per me te purgans, per quem proprias prouidas actiones ex occulto et in nos produxit ipsa totius causa et opifex purgationis. Hec quidem ille docuit me, tibi autem ego trado. Tua autem concesserim intellectuali et discretiua scientia, aut alteram partem dictarum causarum absolui dubitatione, et eandem honorare ante alteram, tanquam consequens et rationabile et eque uerum habentem; aut a te ipso, quod uere ueri uicinius, inuenire, aut ab  altero discere, Deo uidelicet dante, et prius recipientibus angelis, et angelorum amicis nobis reuelare per eius magis amabilem contemplationem.



CAPITULUM XIu. Quid significet [3 1Kb] traditus angelicus numerus.

Et hoc autem dignum, ut estimo, intellectuali cognitione, quia eloquiorum de angelis traditio milies milia esse ait [a 1Kb] , et decem [4 1Kb] milia decies milies, secundum nos sublimissimos numerorum in seipsam reuoluens et multiplicans, et per hos aperte significans innumerabiles celestium essentiarum ordinationes. Multe enim sunt beate militie supermundalium intellectuum, infirmam et coartatam superantes materialium secundum nos numerorum commensurationem, et a sola gnostica definite, secundum  ipsam supermundane et celestis intelligentie et scientie ditissime eis donationem sanitate diuina multe scientie sapientifice, omnium simul que sunt superessentialiter existentis principii, et cause substantifice, et continentis uirtutis, et ambientis consummationis.



CAPITULUM Xu. Que sint formatiue angelicarum uirtutum imagines.

Fer quod restat, remittentes nostrum, si uidetur, intellectualem oculum circa sublimes contemplationes  angelico uigore, ad diuiduam et multipartitam latitudinem multiformis angelicarum specificationum uarietatis, descendentes iterum in ipsis tanquam inconsequentibus in simplicitatem celestium animorum analytice reflexis. Unum autem sit tibi precognitum, quomodo sacre formatarum imaginum resolutiones easdem aliquando celestium essentiarum dispositiones sanctificantes significant, et iterum sanctificatas, et nouissimas sanctificantes, sanctificatasque primas, et easdem, ut dictum est, primas et medias et ultimas habentes uirtutes, nulla inordinata ratione introducta, secundum huiusmodi reserationum modum. Si quidem enim sanctificari quasdam a prioribus diceremus, deinde earundem sanctificantes priores, iterum sanctificantes ultimarum sanctificari  ab ipsis illis sanctificatis, uere inordinatione res et confusione multa interposita. Si uero easdem et sanctificare et sanctificari dicimus, nunquam autem eorundem aut ab eisdem, sed eas singulas sanctificari quidem a prioribus, sanctificare autem nouissimas: non inconsequenter fortassis quis dixerit, in eloquiis sacre factas formas, eas aliquando posse et primis et ultimis et mediis uirtutibus pulchre et uere circumdare. Et sursum igitur conuersibiliter [1 1Kb] extendi, et erga semetipsas firmiter conuolui, propriarum existentes custoditiuas uirtutum, et erga uenientia sociabili processione, prouidas eas in participatione uirtutis esse, omnibus non falso coadunabit [2 1Kb] celestibus essentiis, etsi aliis quidem superposite et uniuersaliter, ut sepe dictum est,  aliis uero particulariter et subiecte. Inchoandum autem ratione, et querendum in prima formarum resolutione, ob quam causam theologia fere ultra omnes inuenitur honorans ignitam sacram descriptionem. Inuenies ergo eam non solum rotas igneas conformantem, sed et animalia ignita, et uiros quasi ignis fulgurantes [3 1Kb] , et circa eas celestes essentias cumulos carbonum ignis circumponentem, et flumina immensurabili sonitu igne flagrantia [a 1Kb] . Sed et Thronos ait igneos esse, et ipsos excelsissimos Seraphim celitus ardentes ex cognominatione significare: et ignis pro rietatem et operationem ipsis distribuit, et omnino sursum deorsumque ignitam honorat selectim formarum facturam. Ergo igneum significare censeo celestium animorum deiformissimum.  Ipsi enim sancti theologi [b 1Kb] superessentialem et informem essentiam in igne sepe describunt, tanquam habente multas diuine, si fas dicere, proprietatis, quantum in uisibilibus imagines. Ignis enim sensibilis est quidem, sic dicendum, in omnibus et per omnia clare uenit, et remouetur omnibus. Et lucidus [4 1Kb] est simul et quasi occultus, incognitus ipse per seipsum, non accumbente materia, in quam  propriam manifestet [5 1Kb] actionem. Immensurabilisque et inuisibilis per seipsum, potens simul omnium, et quecunque in eis sunt [6 1Kb] , fiunt ad actionem propriam, mobilis, tradens seipsum omnibus quoquomodo proximantibus. Renouatiuus nature custodia, illuminatiuus circumuelatis splendoribus, incomprehensibilis, clarus, discretus, resiliens, sursum ferens, acute means, excelsus, non receptus contumelia minorationis, semper motus, per seipsum motus, mouens alterum, comprehendens, incomprehensus, non indigens alterius, latens uere, crescens a seipso, et ad susceptas materias manifestans suimet magnitudinem, actiuus, potens, simul omnibus presens inuisibiliter, neglectus non esse putatur, attritu autem, sicuti quadam uindicta connaturaliter et proprie subito  relucens, et iterum incomprehensibiliter impalpabilis, non minutus in omnibus ditissimis suimet traditionibus. Et multas fortassis quis inueniet ignis proprietates pulchras, ut in sensibilibus imaginibus diuine operationis. Hoc ergo scientes theosophi, celestes essentias ex igne conformant, significantes earum deiforme et, quantum possibile, Dei imitabile. Sed et humaniformes ipsas describunt, propter intellectuale, et sursum habendo intuitiuas uirtutes, et figure [7 1Kb] rectum et luculentum, et secundum naturam principale et regale, et secundum sensum minimum quidem, quantum ad reliquas irrationabilium animalium uirtutes, omnium uero potentissimum secundum intellectus magnitudinem uirtute, et secundum rationabilem scientiam continuitate [8 1Kb] , et secundum  natura anime liberum et potentissimum. Est autem et per singula, ut estimo, corporalis nostre multiplicis partitionis inuenire celestes uirtutes, dicentes, conspectiuas quidem significare uirtutes ipsum ad diuina luminaria clarissimum respectum, et iterum teneram et liquidam et non repercussam, sed acute mobilem, et puram, et planam impassibiliter diuinarum susceptionem illuminationum. Olfactuum uero discretiuas uirtutes, illud super intellectum suaue olentis distributionis, quantum possibile, receptiuum, et non huiusmodi scientia discretiuum et omnino refugitiuum. Aurium uero uirtutes, illud particeps et gnosticum diuine inspirationis susceptiuum. Gustatiuas autem, inuisibilium escarum plenitudinem, et diuinarum et alentium promotuum  susceptiuum. Tactiuas uero, conuenientis aut nocentis in scientia diagnosticum. Palpebras deinde et supercilia, diuinarum uisionum intelligentie custoditiuum. Iuuenilem uero et adultam etatem, illud innouantis semper uitalis uirtutis. Dentes autem, diuisiuum indite nutrientis perfectionis. Unaqueque enim essentia intellectualis donatam sibi a diuiniore uniformem intelligentiam prouida uirtute diuidit et  multiplicat ad inferioris ductricem analogiam. Humeros autem et brachia, et iterum manus, factiuum et operatiuum et actiuum. Cor uero symbolum esse deiformis uite, propriam uitalem uirtutem deiformiter in ea, que preintellecta sunt, seminantis. Pectora iterum significare durum et custoditiuum, ut a supposito corde uiuifice distributionis. Dorsa uero, continuum simul cunctarum fertilium uirtutum. Pedes autem, mobile et uelox et cursile in diuina semper euntis motionis. Propter quod et pennatos theologia sanctorum intellectuum figurauit pedes [a 1Kb] . Pennatum namque significat anagogicam uelocitatem, et celeste sursum uersus itineris actiuum, et ab omni humili per sursum ferens remotum. Ipsa uero pennarum leuitas nichil terrenum,  sed totum munde et sine grauitate in excelsum ascendens. Nudum quoque et discalceatum [b 1Kb] et dimissum et absolutum, et immensurabile et purum, eorum, que extra sunt, appositione, et ad simplicitatem diuinam, quantum possibile, assimilatiuum. Sed quoniam iterum simpla et multum uaria sophia et nudos uestit, et uasa quedam dat ipsis circumferre, fer [1 1Kb] et animorum celestium sacros amictus et organa, secundum quod nobis possibile, aperiamus. Claram quidem enim uestem igneamque [c 1Kb] , significare estimo deiforme iuxta ignis imaginem et luculentum, propter in celo quietes, ubi lumen et omnino inuisibile dicendum aut intellectualiter illuminans, aut intellectualiter illuminatum. Sacerdotalem uero, ad diuina et mystica speculamina  ductiuum et totius uite uotum. Zonas quoque, fecundarum ipsarum custoditiuum uirtutum, et congregantem eas habitum in seipsum unite conuerti, et circulariter cum facilitate casu carente nature similitudine circa seipsum circumferri. uirgas etiam, regale ac ducale, rectaque [2 1Kb] omnia definiens. Tela uero et secures, dissimilitudinum separatiuum, et discernentium uirtutum acumen, et efficax et actuosum. Geometrica et tectonica uasa, fundatiuum et edificatiuum et perfectiuum, et quecunque alia reducentis et conuertentis sunt secundorum prouidentie. Est autem quando et in nos diuinorum iudiciorum sunt symbola illa, que acta sunt, a sanctis angelis organa, aliis quidem declarantibus corrigentem disciplinam, aut punientem iustitiam, aliis  uero anguste libertatem, aut discipline finem, aut prioris constantie [3 1Kb] resumptionem, aut oppositionem aliorum donorum, paruorum aut magnorum, sensibilium aut inuisibilium [d 1Kb] : et omnino forsan non dubitarit perspicax animus pulchre inuisibilibus adunare uisibilia. Ipsos etiam uentos nominari eorum uelocitatem significat, et in omnibus fere  absque mora peruenientem effectum, et desursum in ea que deorsum, sursum transuectiuum motum, erigentem quidem secunda ad superiorem celsitudinem, mouentemque prima ad communicatiuam et prouidam minorum processionem [e 1Kb] . Dicet autem fortassis quis, aërei spiritus uentosam cognominationem deiforme celestium significare. Habet enim et hoc diuine operationis imaginem et formam, ut in symbolica theologia per tetrasticam diiudicationem per plura demonstratum est, secundum nature motiuam, et gignentem, et uelocem, et potentem capacitatem, et ignotum nobis et inuisibile latibulum mouentium principiorum et consummationum. Nescis enim, inquit, unde uenit aut quo uadit [f 1Kb] . Sed et nubis ipsis speciem theologia circumformat, significans  per hoc sacros intellectus occulti quidem luminis supermundane superrepletos, prima apparitione primam manifestationem pompose accipientes, et ipsam copiose in ea, que sunt secundo, lucide et proportionaliter distribuentes: et quia genitale eis et uiuificum et actiuum et perfectiuum subsistit, iuxta intellectualem imbrium conceptionem, que excipiens sinus humidis pluuiis in uitales partes euocatur. Ipsa autem et [4 1Kb] aëris et electri et lapidum multicolorum speciem theologia celestibus essentiis circumponit [g 1Kb] . Electrum quidem, quasi auriforme simul et argenteum, significat imputribilem, ut in auro, et simul largum, et non minutum, et incontaminatum splendorem, et apertam, ut in argento, et luciformem, et celestem claritatem. Chalco autem  secundum traditas rationes aut igneum, aut auriforme attribuendum. Lapidum uero multicolores species significare estimandum, aut quasi albas luciforme, aut quasi rubeas auriforme, aut quasi pallidas iuuenile et nouum; et per singulas species inuenies anagogicam typicarum imaginum diiudicationem. Sed quoniam quidem hec secundum uirtutem a nobis sufficienter dicta esse arbitror, transeundem in sanctam rescrationem celestium animorum sacre figurate bestialis formationis. Leonem enim significare censendum principale et robustum, et indomitum et abditum ineffabilis diuinitatis, ut uirtus assimilatiuum intellectualium uestigiorum circumuelamine et mystice fortassis pomposo amictu, secundum diuinam illuminationem in semet  restituto itinere. Ipsam uero bouis, ualidum et nouum, et [5 1Kb] intellectuales sulcos latum in susceptionem celestium et gignentium imbrium, et custoditiuum et potentissimum. Ipsam dehinc aquile, regale et altiferum, et citiuolum, et ad potentificum alimentum acutum et sobrium, et agile, et bene machinatum, et ad copiosum et multolucentem radium  diuini solis desiderio in speculatiuarum uirtutum sanis obtutibus, immediate, recte, et inflexibiliter contemplatiuum. Illam uero equorum, obediens et frenabile; et album quidem, uere lucidum, et quasi maxime diuini luminis cognatissimum; eorum autem, qui nigri sunt, abditum; rubrum uero, igneum et actiuum; commixtorum quoque ex albo et nigro, perfectiua uirtute extremorum coniunctiuum, et prima secundis, et secunda primis [1 1Kb] conuersibiliter ac prouide connectens. Sed si non sermonis conspicaremus commensurationem, et per partes animalium dictorum proprietates, et omnes corporales eorum conformationes adunassemus fortassis non incongrue celestibus uirtutibus secundum dissimiles similitudines. Furibundum quidem in ipsarum intellectualem  fortitudinem, cuius nouissimus furor est sonus; ipsam uero iterum concupiscentiam, in amorem diuinum: et summatim [2 1Kb] dicendum, simul omnes irrationabilium animalium et sensus et multiplices partes in [3 1Kb] immateriales celestium essentie intelligentias et uniformes uirtutes reducentes. Sufficiunt autem sapientibus non solum hec ipsa, sed et unius significatiue imaginis diiudicatio in proximarum simili modo declarationem. Inspiciendumque et hoc, fluuios dictos fuisse, et rotas, et currus connexos celestibus essentiis [a 1Kb] . Ignea quidem enim flumina significant diuinos promotus, copiosam ipsis et non deficientem affluentiam donantes, et uiuifica nutrientes fecunditate. Currus autem, coniunctiuam similitudinum societatem [b 1Kb] . Rote autem, pennate  quidem cum sint, inque ea, que ante conspectum sunt, inconuersibiliter et inflexibiliter euntes, per rectam et iustam uiam eximie operationis earum uirtutem in eamdem sine flexu et recte sectam uiam, simul omni earum intellectuali rotatu supermundane  directo. Est autem et per aliam anagogen diiudicare intellectualium rotarum imaginariam descriptionem. uocitatum est enim eis, ut ait theologus, [Figure: [Hebrew Text] 2Kb] [4 9Kb] [c 1Kb] . Significat autem hoc, iuxta hebraicam uocem, reuolutiones uel reuelationes [5 1Kb] . Ignee siquidem et deiformes rote reuolutiones quidem [6 1Kb] habent circa idipsum optimum sempermobili motu: reuelationes [7 1Kb] uero secretorum manifestatione, et circumsubiectorum reductione, et altarum illuminationum in ea que subiecta sunt deductiua perfectione. Reliquus nobis in explanationem de gaudio celestium dispositionum sermo. Etenim acceptrices omnino non sunt eius, que secundum nos est, passibilis delectationis. Congaudere autem Deo [d 1Kb] dicuntur perditorum inuentione, iuxta deiformem epulationem, et in prouidentia  et salute in Deum redeuntium deiformitate, et copiosissima letitia, et illa constantia ineffabili, in cuius participatione sepe facti sunt et uiri sancti per deificos diuinarum illuminationum superaduentus. Tanta a me et de sanctis reformationibus dicta sunt: diligenti quidem earum manifestatione deficimus. Hec autem consummata, ut estimo, ad non humiliter nos remanere in figuratiuis phantasiis. Si autem et hoc dixeris, quomodo non omnium deinde angelicarum in eloquiis uirtutum, aut operationum, aut imaginum fecimus memoriam: respondemus uerum, quia quarum quidem supermundanam scientiam ignorauimus, in ipsis nos alterius luciduci docentis egemus [e 1Kb] . Quedam autem tanquam dictis eque potentia pretermisimus, commensurationi  sermonis prouidentes, et super nos secretum silentio honorificantes. Explicit liber de celesti Ierarchia. Angelicarum descriptionum illuminationes defudisti, hominibus reuelasti uidere animo compositum astrum.



SANCTI DIONYSII AREOPAGITAE LIBER SECUNDUS DE ECCLESIASTICA IERARCHIA.


 EPIGRAMMA IN BEATUM DIONYSIUM DE ECCLESIASTICA IERARCHIA.

Symbola diuinorum mirabilium sacrorum uniformi fabula, in singularitate recipiens unius luminis unam claritatem.


INCIPIUNT CAPITULA DE ECCLESIASTICA IERARCHIA [8 1Kb] .


 Compresbytero TIMOTHEO DIONYSIUS Presbyter.
    I. Que sit ecclesiastice Ierarchie traditio, et que eiusdem speculatio.
    II. De perficiendis in photismate.
    III. De perficiendis in synaxi.
    Iu. De perficiendis in miro, et in ipso offerendis.
    u. De sacerdotalibus consummationibus.
     uI. De perficiendorum ordinibus.
    uII. De perficiendis in dormientibus.


Precumbentium capitulorum doctrinam secundum duplicem perficit modum. Primum enim exponit hoc, quomodo perficitur mysterium capituli, ac  deinde theorie quandam traditionem: utputa mysterii illuminationis expositio primum; deinde secunda theoria eius. Iterum mysterii expositio; deinde theoria eius.


INCIPIT LIBER DE ECCLESIASTICA IERARCHIA.



CAPITULUM I. Que sit ecclesiastice Ierarchie traditio, et que eiusdem speculatio.


Quia quidem secundum nos Ierarchia puerorum diuinorum sacratissima intenta atque diuina habetur deifica scientia et operatione et consummatione, ex supermundanis et sacratissimis nos ostendere oportet eloquiis sacre perfectionis mysteriorum his, qui ex ierarchicis sacramentis et traditionibus perfecti sunt. Sed uide, quomodo non ex principio, si sancta sanctorum reuenerare. Si autem et que sunt secreta Dei intellectualibus et inuisibilibus scientiis honorificabis, imparticipata quidem hec et incontaminata ab imperfectis conseruans, sacris autem solis, sacrorum cum sacra  illuminatione, sancta et pulchre communicans. Sic enim, ut theologia Deum laudantibus nobis tradidit, et ipse iehsu diuinissimus animus et superessentialis, omnis Ierarchie et sanctificationis et deificationis principium et essentia et diuinissima uirtus, beatis et nostrum melioribus essentiis significantius simul et intellectualius illucet, et eas ad proprium lumen assimulat secundum uirtutem, nostrasque ad se extentatas, et nos extendente bono amore complicat multas alteritates, et in uniformem et diuinam consummans uitam, habitum et actionem, sanctam et pulchram donat diuine sacerdotalitatis [1 1Kb] uirtutem. Deinde in sanctam uenientes diuini sacerdotii operationem, propius quidem nos efficimur super  nos essentiarum secundum uirtutem similitudini manentis et immutabilis earum sacre collocationis, et [2 1Kb] hac ad beatam Iesu et diuinam claritatem respicientes, et quecunque uidere possibile, explorantes sacre et speculationibus scientie illuminati, mysticam disciplinam consecrati et consecrantes, luciformes et deifici, perfecti et perfectiores fieri poterimus. Quedam igitur Angelorum est et Archangelorum Ierarchia, et supermundalium Principum, et Potestatum, et uirtutum, Dominationumque, et diuinorum Thronorum, aut equipotentum Thronis essentiarum, quas theologia attente et semper circa Deum esse et post Deum tradit, Cherubim eas Hebreorum uoce et Seraphim nominans: ornatuum eorum et Ierarchiarum sanctos ordines et diuisiones  consequens inuenies in eis nostram, non condigne quidem, ut possibile autem, et ut theologia sacratissimis Scripturis subintroduxit, iuxta eas Ierarchiam  laudantibus. Tantum tamen dicere necessarium, quomodo et illa et omnis nunc laudans supra nos Ierarchia unam habet et eandem per omnem Ierarchicam actionem uirtutem, ipsumque summum sacerdotem, quomodo iuxta eum essentia et analogia et ordo habet perfici secundum diuina, et deificari, et subiectis tradere secundum dignitatem unicuique, facta ei diuinitus sacra deificatione. Ipsosque subditos sequi quidem meliores, extendere uero minores in ea que ante sunt. Quosdam autem et preesse, et, quantum possibile, alios ducere, et per hanc diuinam et ierarchicam harmoniam uere subsistente bono et sapienti et optimo participare unumquodque queque uirtutes. Sed ipse quidem super nos essentie et ordinationes, quarum iam  memoriam sacram fecimus, et incorporales sunt et inuisibiles, et supermundana est secundum ipsas Ierarchia: eam uero secundum nos uidemus proportionaliter nobis ipsis sensibilium symbolorum uarietate multiplicatam, ex quibus ierarchice in uniformem theosin in commensura, que secundum nos est, reducimur, Deumque et diuinam uirtutem. Ipse quidem, ut intellectus, intelligunt iuxta quod eis fas est: nos uero sensibilibus imaginibus in diuinas, quantum possibile est, reducimur contemplationes. uereque dicendum, unum quidem est, cuius omnes uniformes appetunt, participant uero non uniformiter eodem et uno ente, sed sicut unicuique diuina iuga [3 1Kb] distribuunt iuxta dignitates partem. Sed hec quidem nobis in ea, que est de  uisibilibus [4 1Kb] et sensibilibus, actione multo latius dicenda sunt. Nunc uero nostram Ierarchiam, principiumque eius et essentiam, quantum possibile est, dicere tentabo, omnium Ierarchiarum principium et consummationem Iesum inuocans. Est quidem Ierarchia omnis, secundum honorabile nostre sacre traditionis, omnis subiectorum sacrorum ratio, aut uniuersalissima huius fortassis Ierarchie, aut huius sacrorum consummatio. Nostra igitur Ierarchia dicitur et est continens omnium, que iuxta eam sunt, sacrorum actio: secundum quam diuinus Ierarches perfectus omnium habebit, que secundum ipsum sunt, sacratissimorum participationem, utpote Ierarcha cognominatus. Sicut enim Ierarchiam qui dicit, omnium simul comprehensam dicit sacrorum dispositionem:  sic Ierarchen dicens, declarat mirabilem et diuinum uirum, omnis sacre eruditum scientie, in quo pure sua Ierarchia omnis perficitur et cognoscitur.  Huius principium Ierarchie, fons uite, essentia bonitatis, una existentium causa Trinitas, ex qua et esse et bene esse subsistentibus per bonitatem. Hac omnium summitate diuinissima principali beatitudine, trina unica, uere existente, secundum nobis incomprehensibile, huic desiderabilissima uoluntas quidem est rationalis salus et secundum nos et super nos essentiarum. Hec autem non aliter fieri potest, nisi deificatis saluatis. Deificatio autem est ad Deum, quantum possibile, et similitudo et unitas. Omni autem hoc commune Ierarchie summum, ad Deum et diuina attenta dilectio, diuinitus atque potenter sacrificata, et ab eorum contrariis perfecta et inconuersibilis reuersio, cognitio eorum, que sunt, que ea, que sunt, est, intellectualis ueritatis et uisio  et scientia, uniformis consummationis diuina participatio, ipsius unius, quantum possibile, contemplationis refectio, nutriens inuisibiliter et deificans omnem in se extentum. Dicamus itaque, quomodo diuina beatitudo, natura diuinitas, principium deificationis, ex quo deificari deificatis bonitate diuina Ierarchiam in salute et unitate omnium et rationalium et intellectualium essentiarum donauit. Et supermundanis quidem et beatis quietibus immaterialius et intellectualius. Non enim extrinsecus eas Deus in diuina moueret, inuisibiliter autem et intrinsecus illuminatas eam in se puram et immaterialem diuinissimam uoluntatem. Nobis autem, quod illis et uniformiter et connexim donatur, ex Deo traditis eloquiis, quantum nobis possibile, in uarietate  et multitudine separabilium symbolorum donatum est. Essentia enim nostre Ierarchie est Deo tradita eloquia. Sanctissima autem eloquia hec dicimus, quecunque a diuinis nostris sacre perfectoribus in agiographis nobis et theologicis donata sunt deltis. Atqui et quecunque ab ipsis sacris uiris immaterialiori doctrina et minore quomodo iam celesti Ierarchia, ex intellectu in intellectum per medium uerbum corporale quidem, immaterialius uero tamen extra scripturam duces nostri eruditi sunt. Neque hec diuini summi sacerdotes in sacrificii commune, non uelatis inuisibilibus, sed in symbolis sacris tradiderunt. Est enim non omnis mundus, neque omnium, ut eloquia aiunt, scientia [a 1Kb] . Necessario igitur primi nostre Ierarchie duces ex superessentiali  deitate, ipsi diuino repleti dono, et in idipsum deinde preire ex diuina bonitate [1 1Kb] missi, et ipsi uero copiose amantes, tanquam Dii, eorum, qui post se sunt, reductionis et deificationis, sensibilibus imaginibus supercelestia et uarietate et multitudine connexim, et in humanis diuina, et in materialibus immaterialia, et his que secundum nos sunt superessentialia, scriptis suis et non scriptis doctrinis, secundum sacras nobis dederunt leges:  non propter immundos solum, quibus nec symbola tangere fas, sed quia et symbolica quedam est. Quod quidem dixi proportionaliter nobis ipsis nostra Ierarchia, desiderans sensibilia in eam ex eis ad inuisibilia diuiniorem nostram reductionem. Reuelande tamen sunt symbolorum rationes diuinis sacris perfectoribus. Quas non est iustum educere in adhuc perficiendos, scientes, quomodo sacrorum Deo tradente legislatores ornatuum statutis et inconfusis ordinibus, et unoquoque secundum dignitatem accipiente proportionibus et sacris distributionibus Ierarchiam ordinauerunt. Propter quod et tuis sacris confessionibus credens, recordari enim earum sanctum est, sic omnem quidem superpositam Ierarchicam sanctam laudem [2 1Kb] non trades alteri, contra  eque ordinatos tibi deiformes sacros perfectores. Eosque patieris confiteri secundum legem ierarchicam, mundorum quidem munda tangere, communicareque solis deificatiuorum diuinis, et perfectorum perfectiuis, sanctisque sanctissimorum. Aliorumque ierarchicorum tibi et hoc tradidi diuino dono.



CAPITULUM II. De perficiendis in photismate.

Dictum est igitur a nobis sacre, quomodo ipsa est secundum nos Ierarchie interpretatio, ad Deum nostra, quantum licet, et similitudo et unitas. Huius autem, ut diuina docent eloquia, piissimorum mandatorum dilectionibus et sacris actionibus iucunde perficimur. Seruabit enim, inquit, diligens me uerbum  meum, et Pater meus [3 1Kb] diliget eum, et ad eum ueniemus, et mansionem apud eum faciemus [b 1Kb] . Quoddam ergo est principium sanctissimorum mandatorum sacre actionis, ad aliorum diuinorum eloquiorum et sacrarum actionum susceptiuam opportunitatem formans animales nostros habitus, ad supercelestis quietis anagogen nostrum iter faciens sacre et diuinissime nostre regenerationis traditio. Ut enim communis noster ait dux, secundum intellectum quidem in diuina primordialis motus est Deo diuinaque dilectione, ad sacram operationem diuinorum mandatorum principalissima processio, essendi diuinitus nos ineffabilissima creatio. Si enim esse diuinitus est diuina generatio, numquid non [4 1Kb] aliquando quid nosceret Deo traditorum? Neque quidem [5 1Kb]  operaretur, qui neque subsistere diuinitus habuit Aut numquid et nos humanum dicimus subsistere oportet primum, deinde operari secundum nos? Quomodo an non existentis neque motum, sed neque subsistentiam habentis [6 1Kb] illud solummodo operantis aut patientis, in quibus esse natus est? Sed hoc quidem, ut estimo, apertum. Deinde autem diuina [7 1Kb] diuine generationis inspiciemus symbola. Et mihi nullus imperfectus in contemplationem ueniat. Etenim non  solares fulgores in infirmis pupillis intueri non periculosum, neque his, que supra nos sunt, audere innocuum. Siquidem uera est iuxta legem Ierarchia, Oziam quidem, quia sacris abusus est, subuertens; Chore uero, quia supra se sacris; Nadab autem et Abiud, quia propriis prophane abusi sunt [a 1Kb] .


Mysterium photismatis.

Summus quidem sacerdos, assidue ad Deum similitudine omnes homines uolens saluos esse, et in agnitionem ueritatis uenire [b 1Kb] , predicat omnibus ea, que uere sunt, Euangelia, Deum propitium his, qui in terra sunt, ex propria existentem et naturali bonitate, sufficienter uenire ad unitatem suam per humanitatem digne estimantem, et ad se unitati  instar ignis assimilare sibi unita secundum ipsum propositum coaptantem. Quotquot enim receperunt eum, dedit eis potestatem, filios Dei fieri, credentibus in nomine eius, qui non ex sanguinibus, neque ex uoluntate carnis, sed ex Deo nati sunt [c 1Kb] . Qui autem horum diligit uere supermundalium diuinam participationem, ueniens ad quendam eruditorum, suadet se duci ab eo ea, que est ad summum sacerdotem, uia. Ipse autem uniuersaliter subsecuturum esse promittit tradituros, et digne accessionis eius, et simul omnis in id quod deinceps est, uite cognitionem recipere, eum quidem illius salute sacre interrogante. Ad uero rei altitudinem contra mensurantem humanum, horror quidem subito et impossibilitas circumstant: obeuntibus tamen eis perficit, quod  petitum est deiformiter confessus est. Et qui accipit eum, ducit ad ab Ierarchia cognominatum. Ipse uero cum letitia tanquam in humeris ouem recipiens [d 1Kb] ambobus uiris, ut diximus, primum quidem laudat per intellectuales Eucaristias et corporalem adorationem unum benignum principium, ex quo uocata uocantur, et saluata saluantur. Deinde omnem sacram dispositionem in cooperatione quidem et confestiuitate salutis uiri, Eucaristie quoque diuine bonitatis, in sacrum chorum congregans, in principio quidem quendam eloquiis incumbentem omnibus Ecclesie plenitudinibus hymnum psallit. Et post hoc diuinam salutans mensam, ad uirum aduenientem accedit, et interrogat eum, quid uolens uenit. Eo uero religiose accusante, iuxta anadochi traditionem,  incredulitatem, ignorantiam ueri boni, diuina uita desidiam [1 1Kb] , dignanteque per sacram suam medietatem Deo diuina consequi, testatur quidem ipsi profuturam uniuersalem fore propitiationem, tanquam perfectissimo et immaculato Deo. Et diuinam ei conuersationem introducens, et interrogans, si sic conuersatus est, post confessionem imponit eius capiti manum, et signans, describi imperat sacerdotibus uirum et anadochum. Ipsis autem describentibus  orationem sacram facit, et nanc omni sic Ecclesia complente, subintroducit quidem eum, et exuit per ministros. Dein statuens in occiduis intentum, et manus erigentem ad ipsam conuersas regionem, exsufflare quidem ipsi ter iubetur Sathana, et adhuc que sunt abrenuntiationis, confiteri. Et ter ei abrenuntiationem contestans, confitentem ter hoc, transducit ad orientem, et ad celum respicientem, et manus extendentem, iubet coordinari Christo et omnibus Deo traditis sacris eloquiis. Eo uero et hoc faciente, testatur iterum ter confessionem. Et iterum ipso ter confitente, orans benedicit, et manus imponit. Et ad summum exuentibus eum ministris, afferunt quidem sacerdotes unctionis sacrum oleum. Ipse autem unctionem per signationem  ter incipiens, ceterum sacerdotibus uirum ungere omni corpore tradens, ad matrem filiolitatis uenit, et tunc aquam sacris inuocationibus sanctificans, et tribus sanctissimi chrismatis cruciformibus effusionibus perficiens illam, et chrismatis sacratissimis immissionibus equali numero sacrum Deo acceptabilium prophetarum inspiratione melodema consonans, iubet uirum afferri. Et quodam sacerdote ex descriptione ipsius anadochum predicante, ipse quidem a sacerdotibus ad aquam ducitur, ad summi sacerdotis manum: et ad eum manuductus, ipse summus sacerdos desuper stans, reclamantibus iterum ad summum sacerdotem iuxta aquam nomen perficiendi sacerdotibus, ter quidem ipsum summus sacerdos baptizat, tribus perficiendi dimersionibus  et emersionibus trinam diuine beatitudinis inuocans substantiam. Accipientes autem eum sacerdotes, porrigunt accessionis et anadocho et duci, et cum ipso accipientes uestimenta perficiendorum adunatim [2 1Kb] , ad summum sacerdotem iterum reducunt. Ipse uero deificantissimo unguento uirum signans, participem manifestat de cetero sacre perfectissime Eucaristie. Hec autem perficiens, ab ista [3 1Kb] in sequentia processione, iterum in primorum extenditur contemplationem, quasi per nullum tempus aut modum in alieno quodam preter propria conuersurus, sed a diuinis in diuina attendens, semper diuino Spiritu transordinandus.


Theoria.

 Hec quidem, quantum in symbolis, sacre hostie diuina generatio nichil indecorum aut immundum, neque ex sensibilibus habens characteribus, sed Deo digne contemplationis enigmata naturalibus et hominem decentibus speculis imaginans. Quid enim, si apparet, peccat, et diuiniorem rationem perficiendorum silentem consulit, et diuina doctrina aduenientis uiuificationem sacre peragens, et omnis simul malitie per eximiam et diuinam uitam  purgatione per aquam naturali corporalius ipsi denuncians? Hec ergo etsi nichil aliud diuinius haberet perficiendorum symbolica traditio, non immunda esset, ut estimo, doctrinam quidem recte uite introducens [1 1Kb] , perfectamque in malitia conuersationis solutionem, uniuersaliter corpore naturaliter purgato per aquam, confirmans. Sed sit quidem hec imperfectis introductiua animarum actio, et ierarchica et uniformia, quantum fas, a multitudine distinguens, et commoderans immundis ordinibus incompactam altitudinem. Nos autem ascensionibus sacris in perfectorum principia respicientes, et ea diuinitus eruditi, cognoscemus quorum sunt characterum effigies, et quorum inuisibilium imagines. Sunt enim, ut in ea, que est de inuisibilibus et sensibilibus,  actione aperte disputatum est [2 1Kb] , quedam quidem sensibiliter sacre inuisibilium [3 1Kb] imaginationes, et in ea manuductio et uia. Inuisibilia uero eorum, que secundum sensum sunt, ierarchicorum et principium et scientia. Dicamus igitur, quomodo est diuine beatitudinis bonitas, semper iuxta eadem et similiter habens proprii luminis beneficos radios, in omnes copiose expandit intellectuales uultus. Si quis ergo discesserit ab inuisibili lumine aut inuisibilibus, superbus, per se potens, malitie amore condocens naturaliter inspersos ei ad illuminandum uirtus, suspenditur presentis ipsa luminis non discedentis, sed superlucentis ipsa aspiciens et auertens occurrentis deiformiter. Sique eius moderate ipsi dati uisibilis uisiones supersilierit, et ad ipsas super suum uultum  claritates obtueri fiducialiter audebit, lux quidem operabitur preter lucem nichil; ipsa uero perfectos imperfecte concupiscens, eo quidem quo inconsequentes non etiam intelliget, humilemque inornate despiciens, per seipsam refellit. uerumtamen, quod quidem dixeram, benefice semper intellectualibus uultibus diuinum expansum est lumen, inestque eis recipere presente eo, et semper ad Deum decentem propriorum traditionem existente paratissimo. Ad hanc diuinus summus sacerdos reformatur imitationem, luciformes sue diuine doctrine claritates copiose in omnes expandens, et aduenientem illuminare Dei imitator paratissimus eus, non inuidiose, neque immunde priori apostasia immoderata quidquam semper usurus, sed diuinitus semper prouenientibus  suis in lucem ductionibus ierarchice relucens in bono ornatu et ordine et analogia uniuscuiusque ad sacra commensurationis. Sed quoniam sancte ordinationis est principium Deus, secundum quod seipsos cognoscunt sacri intellectus, ad consequens nature uisibile recurrens, in principio quidem quis, quando est, ipse uidebit: et hoc accipiet primum, ex respectu ad lumen sacrum donum. Qui autem propria bene impassibilibus oculis inspicit, ex non lucentibus quidem reuertetur ignorantie obscuris, Dei autem perfectissima unitate et participatione  qui imperfectus est, ipse non inde [4 1Kb] concupiscet, in breui uero per ipsa sui prima, deinde adhuc priora, et per illa in prestantia, et perfectus in sublimissimam diuinam in ordine et sacre ascendet communionem. Huius est ornatus et sacri ordinis imago, aduenientis confusio, et eorum, que secundum seipsum [5 1Kb] sunt, cognitio, ad summum sacerdotem uie anadochum habens magistrum. Eum uero sic ascendentem diuina beatitudo in suam participationem recipit, et proprium lumen tanquam quodam ipsi signo tradit, diuinum perficiens, et communicantem diuinorum, distributionis et sacre ordinationis: quorum est symbolum sacrum, summo sacerdote aduenienti donatum signaculum, et sacerdotum salutaris descriptio: in saluatis eum connumerans, et memoriis  sacris ponens apud eum et anadochum, tanquam uiuifice ad ueritatem uie amatorem quidem uerum et consequentem ducens diuini, non errantemque Deo traditis ductionibus sequentis manuductorem. Sed non inest [6 1Kb] summe contrariorum simul participare, neque communionem quandam ad unum habentem partitas habere uitas, si unius recipit firmam participationem, sed immoderatum esse et inordinatum in omnibus uniformitate diuisionibus. Quod quidem symbolorum traditio sacre insinuans, aduenientem uelut priorem uitam exuens, et usque iuxta illam ultimos habitus soluens, nudum et discalciatum sistit ad occidua aspicientem, et manuum abrenunciatione obscure malitie renuentem communiones, et ingenitum sibi dissimilitudinis habitum tanquam exspirantem  et uniuersales confitentem. Ad hoc sic omnino immensurabilem ipsum et non communicabilem factum ad Orientem transducit in diuino lumine statum et respectum futurum fore munde in perfectissimo malitia reditu permittens, et sacras eius ad unum rationabili contuitu confessiones uniformi facto ueritatis amore recipiens. Sed est ibi clarum, ut estimo, ierarchicorum eruditis, quia deuictis in fortitudine ad unum resistentibus, et contrariorum uniuersalibus interemptionibus et non subsistentiis, immutabile preualet intellectualia deiformis habitudinis. Non enim redire oportet tantum ab omni malitia, sed et uiriliter collocatum esse et intrepidum semper contra perditam in eam subiectionem, neque templi ueritatis in requie aliquando  fieri. Attende uero et eternaliter in eam ut uirtus extendi ad perfectissima diuinitatis ascensionem sacre semper agentem. uides autem horum diligentes imagines in ierarchice perficiendis. Deiformis quidem summus sacerdos inchoat sacram unctionem, sacerdotes uero sub ipso perficiunt unctionis sacrificium, ad sacra in similitudine perficiendum certamina euocantes, secundum que sub militante Christo factus est. Quoniam ut Deus est militie creator, ut sapiens uero leges eius posuit, operatus est ut bonus, decorus uictoribus premia. Et adhuc diuinius,  quoniam quidem ut optimus in militibus effectus est cum ipsis sacre, pro eorum libertate et uictoria, ad mortis et corruptionis concertans potentem, certantibus quidem tanquam Deus perfectus ascendit gaudens: manet autem in sapientis legislationibus, et secundum eas sine transgressione contendit ad bonorum premiorum spem firmiter habens, sub optimo militie Domino et duce ordinatus. Superans uero diuinis uestigiis militum primi per bonitatem, Deum imitantibus militiis ad deificationem contrarias ei reluctantes et operationes et subsistentias, commoritur Christo, mystice dicendum peccato, per baptismum. Et mecum sapienter intelligit, sacra cum quanta pulchritudine habet symbola. Etenim quoniam quidem  mors est in nobis, non essentie, non subsistentie, iuxta quod uisum est aliis, unitorum uero separatio nobis inuisibile ducens, animam quidem, ut in priuatione corporis semper futuram, corpus uero ut in terra occultum, aut iuxta alteram quandam corporalium mutationum, ex ea que est secundum hominem specie demolitum, pulchre per aquam uniuersalis occultatio in mortis et sepulture informitatis imagine accipitur. Sacre igitur baptizandorum symbolica doctrina mystice docet, tribus in aqua dimersionibus diuinam triduo totidemque noctibus in sepultura Iesu uite datoris imitari mortem, quantum possibile uiris diuina imitatio, in quo iuxta eloquii mysterialem et occultam traditionem, nichil inuenit princeps mundi [a 1Kb] . Deinde uero luciformia uestimenta  induunt consummatum. uirili enim et deiformi contrariorum impassibilitate, et ad unum firmo contuitu inornatum ornatur, et informe formificatur, luciformi uniuersaliter uita splendens. Unguenti autem perfectiua unctio odoriferum facit perfectum. Sacra enim diuine generationis consummatio coadunat consummata diuino spiritui. Inuisibiliter autem odorificum et perfectiuum aduentum, ineffabillimum existentem, cognoscere intellectualiter concedo dignis secundum intellectum diuini spiritus sacra et deifica communicatione. In fine autem omnium summus sacerdos ad sacratissimam Eucaristiam uocat perfectum, et perfectiuorum mysteriorum ipsi tradit communionem.



CAPITULUM III. De perficiendis in synaxi.


Sed euge, quoniam huius commemorauimus, quam non mihi iustum est transcurrenti ierarchicorum quid ante eam aliud laudare. Etenim est, secundum gloriosum nostrum magistrum, teletarum teleta. Et oportet ante alias eam sacre scribentem, exponentemque ex diuina iuxta eloquia et ierarchica scientia in sacram eius ascendere diuino spiritu contemplationem. Et primum quidem hoc sacre inspiciamus,  propter quid commune aliis ierarchicis teletis, discrete huic ultra ceteras reponitur, et singulariter predicatur communio et synaxis, unaquaque sacra perfectiua actione, partitas nostras uitas in uniformem deificationem colligente, et diuersarum deiformi complicatione ad unum communionem et unitatem donante. Dicimus autem, quia eas aliorum ierarchicorum symbolorum participationi, consummatio ex istius diuinis et perfectiuis inuenire est donis. Non enim inest fere, quandam perfici teletam ierarchicam, nisi diuinissima Eucaristia in consummatione per singula perficiendorum ad unum perficientem in sacra actione collectionem, et Deo tradita donatione perfectiuorum mysteriorum perficiente ipsius ad Deum communionem. Si ergo  unaqueque ierarchicarum teletarum, imperfecta quidem ens, ad unum nostram communionem et synaxim non perficiet: et est teleta, propter quod imperfectum aufert. Finis autem totius et capitulum diuinorum mysteriorum perfecto traditio, merito ierarchica intelligentia cognominationem ei propriam ex actionum ueritate inuenit. Sic et sacram diuine generationis teletam, quoniam primum lumen tradit, et omnium est principium diuinarum in lumen introductionum, ex perfecto uera illuminationis nominatione laudamus. Siquidem omnibus commune ierarchicis, lucem sacri tradere perficiendis. Sed hec primum uidere donauit mihi, et per ipsum eius principale lumen in aliorum sacrorum conspectum luciducor. Hec autem dicentes, respiciemus  et uidebimus ierarchice per singula diligentem sanctissime telete actionem sacram et contemplationem.


Mysterium synaxeos siue communionis.

Summus quidem sacerdos orationem sacram super diuinum altare perficiens, ex ipso adolere inchoans, in omnem uenit sacri chori ambitum. Rediens iterum ad diuinum altare, incipit sacra psalmorum melodia [1 1Kb] , concinente ei psalmicam sacram orationem omni ecclesiastica dispositione. Deinde per ministros ipsa propheticarum deltarum lectio consequenter fit. Et post has foris fiunt sacro ambitu catechumeni, et cum ipsis energumeni, et qui sunt in penitentia. Manent autem diuinorum aspectu  et communione digni. Ministrorum uero alii quidem stant ad templi portas conclusas; alii uero aliud quid proprii ordinis operantur; alii autem ministratoria dispositione discreti, cum sacerdotibus super diuinum altare proponunt sacrum panem et benedictionis calicem, ante confessa ab omni Ecclesie plenitudine catholica hymnologia. Cum quibus diuinus pontifex orationem sacram perficit, et sanctam pacem omnibus promittit; et salutantibus inter se inuicem omnibus, mystica sacrorum uoluminum  predicatio perficitur. Et lauantibus manus aqua summo sacerdote et sacerdotibus, summus quidem sacerdos in medio diuini altaris stat, circumstant autem soli cum sacerdotibus ministrorum selecti. Et sacras diuinas actiones summus sacerdos laudans, sacrificat diuinissima, et sub conspectum ducit laudata per sacre procumbentia symbola, et donationes diuinorum actuum ostendens, in communionem eorum sanctificat. Ipseque uenit, et alios adhortatur. Accipiens uero et tradens diuinam communionem, in Eucaristiam sacram desinit, multis quidem in sola diuina symbola prospicientibus, ipso autem semper diuino spiritu ad sancta perfectorum principia in beatis et intellectualibus speculationibus ierarchice in puritate deiformis habitus ascendente.


 Theoria.

ueni igitur, o puer bone, post imagines in ordine et sacre in deiformem principalium exemplorum ueritatem. Illud perfectis in coadunatam suarum animarum introductionem dicam, quomodo symbolorum uaria et sacra compositio non sine intellectu eis subsistit, et usque ea, que extra sunt, apparens solummodo. Sacratissimi quidem enim eloquiorum cantus et lectiones, doctrinam eis strenue uite denunciant, et ab eis perfectam corrumpentis malitie purgationem. Diuinissima autem unius et eiusdem et panis et calicis communio et pacifica traditio similem conuersationem eis diuinam, tanquam similiter edentibus promulgat, et diuinissimam  cenam et principale symbolum perfectorum in memoriam sacram ducit. Iuxta quod et ipse symbolorum conditor partitur sanctissimam. Nonne sancte ei et unimode sacra concenantem docens et recte simul et deiformiter, quomodo ipsa iuxta habitum uera in diuina assumptio ad similitudinem eorum communionem ipsis aduenientibus donatur?

Hec igitur, ut dixi, in aditorum atria bene descripta, imperfectis adhuc ad contemplationem sufficientem relinquentes, intremus a causalibus in causas, iuxta sacram nostram synaxin, et decoram inuisibilium Iesu luciduco uidebimus , beatam declarantem manifeste principalium formarum pulchritudinem. Sed diuinissima et sacra teleta, circumposita tibi [1 1Kb] symbolice uestimenta enigmatum reuelans,  splendide nobis manifestere [2 1Kb] , et intellectuales nostros uultus uniformi et non uelato lumine reple. Oportet igitur nos intus adesse, sacratissimorum et inuisibile primi agalmatum denudantes, in deiformem eius pulchritudinem intendere, et summum sacerdotem diuinitus uidere a diuino altari usque extrema templi cum suaui odore uenientem, et iterum in ipso perfectiue consistentem [3 1Kb] . Ipsa enim super omnia diuina beatitudo, etsi bonitate diuina proueniat in participantium sua sacra communionem, sed non extra per substantiam immutabilem statum  et collocationem efficitur, et omnibus deiformibus proportionaliter illucendo, circa semetipsam uere existit, et propria omnino non transmutatur immutabilitate. Similiter diuina synaxeos teleta, etsi inuoluta et simplex habeat et complicitum principium, in sacram uarietatem symbolorum clementer multiplicatur, et usque omnem implet ierarchicam imaginum descriptionem, continuo uniformiter ex his iterum in propriam unitatem colligitur, et unificat in se sacre reductos. Iuxta hunc deiformem modum diuinus summus sacerdos, etsi unitam sue Ierarchie disciplinam deiformis in subiectos deducit, sacrorum enigmatum pluralitatibus utens; ast iterum, tanquam absolutus et minoribus immensurabilis, in proprium principium indiminute restituitur, et in unum suum  intellectualem faciens introitum, uidet pure perfectorum uniformes rationes, in secunda clementis processionis summum, in prima diuiniorem conuersionem facientes. Psalmorum autem modulatio, conueniens omnibus fere ierarchicis mysteriis, nonne futurum est explicari omnium summo sacerdotalissimo? Omnis quidem enim sacra et agiographos deltos, aut in Deo existentium generatam subsistentiam, et dispositionem, aut legalem Ierarchiam et conuersationem, aut diuini populi hereditatum distributiones et habitationes, aut iudicum sacrorum, aut regum sapientum, aut sacerdotum diuinorum intelligentiam, aut ueterum uirorum in uarietate et multitudine anxietatum immutab lem in fortitudine philosophiam, aut actionum sapientes doctrinas, aut  diuinorum amorum cantica et diuinas imagines, aut futurorum propheticas predicationes, aut uiriles Iesu diuinas actiones, aut ipsorum discipulorum Deo traditas et Dei imitatorias conuersationes et sacras doctrinas, aut occultam et mysticam uisionem ipsorum discipulorum dilectissimi et diuini ac mirabilis supermundanam Iesu theologiam ad deificationem opportunis nunciat [4 1Kb] , et sacris teletarum et deiformibus anagogis corradicat [5 1Kb] . Diuinorum autem cantuum sacra Scriptura, intentionem habens et theologias et diuinas actiones omnes hymnizare, et diuinorum uirorum sacras orationes et sacrificationes laudare, uniuersalem facit diuinorum cantum, et narrationem ad totius ierarchice telete susceptionem et traditionem, habitum pulchrum efficiens,  diuinitus eam psallentibus. Cum igitur continua sacratissimorum hymnologia animales nostros habitus condignate disposuerit, ad paulo post sacrificia ponenda, et diuinorum cantuum consonantia ad diuina et nosipsos et inter nos inuicem consensum, ut in una et confessa sacrorum regione [6 1Kb] promulgauerit coordinata et coadumbrata magis in intellectuali psalmorum psalmodia, per plures et apertiores imagines et predicationes dilatantur sacratissimis professarum constructionum lectionibus. In his aspiciens sacre, uidebit uniformiter unam inspirationem, ut  ab uno diuino spiritu conclusam. Unde pulchre in mundo post antiquiorem traditionem Nouum Testamentum predicatur, diuina et ierarchica ordinatione illud, estimo [1 1Kb] , declarante, quomodo ipsa quidem dixit futuras Iesu diuinas operationes, hoc uero perfecit. Et quomodo illa quidem in imaginibus ueritatem [2 1Kb] scripsit, hoc uero presentem demonstrauit. Illius enim preconiis, hoc per seipsum perfecta operatione ueritatem cognouit. Et est theologie diuina operatio, consummatio. Horum alii quidem non circumtubicinantes uniuersaliter sacrarum teletarum, neque imagines uident, impudenter negantes salutarem diuine generationis doctrinam, et eloquiis perdite respondentes illud: uias tuas scire nolumus [a 1Kb] . Catechumenos autem energumenosque, et eos, qui  sunt in penitentia, sancte Ierarchie lex permittit quidem audire Psalmicam sacram orationem, et diuinam sanctissimarum Scripturarum lectionem: in autem deinde sacrificationes et contemplationes non uocat tales, sed perfectos perfectorum oculos. Est enim deiformis Ierarchia iustitie sacre plena, eo quod iuxta dignitatem unicuique salutariter distribuit compactam uniuscuiusque diuinorum participationem in commensuratione et analogia secundum tempus sacre donans. Ultimus igitur catechumenis distribuitur ordo. Sunt enim expertes et indocti omnis Ierarchice perfectionis, neque iuxta diuinam designationem diuinam habentes subsistentiam, sed adhuc paternis eloquiis obstetricati, et adhuc talibus formis informati, ad eam ex diuina generatione primo  uitalem et primo illuminantem et beatam accessionem: tanquam si imperfecti et informes ante excidant iuxta carnem infantes propria obstetricatione, ueluti obcecati et abortiui, non genitalem, et non uitalem, et non illuminatum in terra casum habebunt. Et nonne quidam bene sapientum dicit, ad [3 1Kb] manifestum respiciens lumen, eos pregrauari tenebris a uulua alienatos. Dixerit [4 1Kb] enim corporum disciplina ad hos, que est medicina, lumen operari in capacibus lucis. Sic et [5 1Kb] sacrorum sapientissima disciplina primo quidem eos formatiuorum et uiuificantium eloquiorum introductio alimento obstetricat. Perficiens autem ante diuinam generationem eorum substantiam, dat salutariter eis in ordine ad lumen deiformem et perfectiuam communionem. Nunc autem  tanquam ab imperfectis separat perfecta [b 1Kb] , et bono ornatui sacrorum prouidens, et catechumenum in deiformi ierarchicorum ordine obstetricationi et uite. Energumenum autem multitudo immunda quidem et ipsa, secunda uero sursum uersus catechumenum est extremitate. Neque enim equale est, ut estimo, uniuersaliter indocto et diuinarum teletarum summe non communicanti, quod participationem  quandam sacratissimarum habet consummationum. Est autem contrariis aut seductionibus aut perturbationibus dehonestatum [6 1Kb] . Sed et ab eis sacratissimorum diuina communicatio corripitur, et ualde merito. Si enim est uere, ut uniuersaliter diuinus uir, diuinis dignus, ad sue deiformitatis summum in perfectissimis et consummatiuis deificationibus ascendens, neque que sunt carnis operabitur preter nature ualde necessaria, et hoc si conseruauerit [7 1Kb] operose, templum autem simul et consequens in sua sublimissima deificatione diuini Spiritus erit, simili simile collocans: non fortassis talis aliquando a contrariis patietur phantasiis aut terroribus [8 1Kb] , deridebit autem hec, et cum aduenientibus luctabitur, et persequetur, et operabitur magis  quam patietur, et hoc [9 1Kb] proprio habitu impassibili et non indito, et aliis medicus uidebitur talium operationum. Aestimo autem ego, magis uero aperte scio, ierarchicorum purissima discretio pro talibus nouit energumenos pollutissimam operationem. Quicunque deiformi decedunt uita, et consentientes et similiter conuersantes perditis fiunt demonibus: uere quidem existentia et immortaliter creata, et eternaliter delectata, per extremam et sibimet perniciosam insipientiam auertentes: materialem uero et multum passibilem alienationem, et perditas et corrumpentes delicias, et infirmam in alienis non existentem, sed opinabilem delectationem concupiscentes et operantes. Primi ergo ipsi et potius illis ministri discretiua uoce segregentur. Non enim iustum  est, eis alterius cuiusdam sacri participare [10 1Kb] , quam eloquiorum conuersorie ad meliora doctrine. Ea enim diuinorum supermundane sacrificatione eos, qui sunt in penitentia, et ad eam iam uenientes abscondit, non omnino ad sacratissimum admittens. Appellat uero et hoc castissime, quia in aliquo ad deiformitatis summum imperfecte infirmantibus inuisibilibus uado, et non communicatus. Abigit enim per omnia clarissima uox non ualentes coniungi diuinissimorum digne communicatoribus; multo magis passibiliter energumenum multitudo immunda erit, et omni alienata sacrorum inspectione et communicatione. Deinde diuino fiunt foris templo et superexcellenti eius Ierurgia [11 1Kb] teletarum indocti et perfecti, et cum ipsis sacra apostate uita, consequenterque  his aduersus contrariorum et uincula et phantasias propter infirmitatem constantes, tanquam non peruenientes ad diuina per corroboratum et non indigentem contuitum in deiformis habitus incommutabile et actiuum. Deinde cum ipsis contraria quidem apostatantes uita, nondum autem et phantasiis eius habitu et amore diuino et claro purgati, et post hos, qui non omnimodo uniformes et legaliter dicendum  immaculati, et incontaminati sunt perfectissime sanctissimi. Tunc sanctissimorum sacrificatores, et contemplationis amatores, sanctissimam teletam sancte et decenter inspicientes, laudant hymnologia catholica beneficum et bonorum largiens principium, subintroducentes salutares nobis reuelate sunt telete, sanctam perfectorum deificationem sacrificantes. Hymnum autem hunc alii quidem hymnologiam uocant, alii autem religionis symbolum, alii uero, ut estimo, diuinius ierarchicam Eucaristiam, tanquam comprehensiuam in nos diuinitus peruenientium sacrorum donorum. uidetur enim mihi laudandorum omnium diuinorum operum actionem circa nos fieri, essentiam quidem nostram et uitam deiformiter substituens, et principalibus exemplis et  pulchris deiforme nostrum formans, et diuiniori habitu et renouatione in participatione constituens, segregans autem ex negligentia ingenitam nobis sollicitudinem diuinorum donorum, reficiens nos bonis, in antiquam reuocat, et perfectissima nostrorum assumptione consummatissimam propriorum traditionem optime operatur, et ab hac societatem nobis Dei et diuinorum donat. Sic autem diuina humanitate sacre laudata, occultus quidem diuinus panis apponitur, et benedictionis calix: diuinissima autem salutatio sancte agitur, et agiographorum uoluminum mystica et supermundana recitatio. Non enim unum est ad unum congregari, et unius participare pacifica unitate, ad seipsos pacificatos. Si enim ab unius contemplatione et scientia illuminati,  ad uniformem et diuinam congregationem unificamur, non fortassis in partitas rescindimur decidere concupiscentias, ex quibus materiales creantur et passibiles aduersus secundum naturam equiforme infestationes. Hanc ergo, ut estimo, uniformem et inseparabilem uitam pacis actio [1 1Kb] sacra promulgat, simili simile collocans, et partitis separans diuina et unita spectacula. Sacrarum autem tabularum post pacem recitatio predicat sancte firmatos, et ad strenue uite consummationem immutabiliter aduenientes. Nos quidem per similitudinem eorum in beatissimum habitum et deiformem quietem hortans et manuducens, quibus tanquam uiuentibus predicat, et, ut theologia ait, non mortuis, sed in diuinissimam uitam ex morte transeuntibus [a 1Kb] .  uide autem, quia et recordationibus sacris restituimur, diuina memoria non humanitus memoratiua phantasia declarante, sed ueluti si quis dicat diuinitus secundum diuinorum perfectam deiformium preciosam et immutabilem cognitionem. Nouit enim, aiunt eloquia, qui sunt eius [b 1Kb] ; et: Preciosa in conspectu Domini mors sanctorum eius [c 1Kb] ; morte sanctorum pro in sanctitate consummatione dicta.  Et hoc autem sacre intellige, quomodo superpositis diuino altari piis symbolis, per que Christus significatur et participatur, adest indubitanter sanctorum professio, coniunctionem eorum inseparabiliter manifestans ad eum super mundana et sacra unitate. His autem ea, que dicta sunt, lege sacrificatis, stans in conspectu sanctissimorum symbolorum, aqua manus summus sacerdos lauat cum pudico sacerdotum ordine: quia quidem, ut eloquia aiunt, qui lotus est, non indiget alicuius alterius, nisi summorum, id est, nouissimorum suorum lauationis [d 1Kb] , propter sublimissimam purgationem in castissimo deiformitatis habitu, et ad secunda proueniens deiformiter, immensurabilis erit et absolutus, tanquam perfectissime uniformis, et ad unum iterum  adunatim conuertens, quasi deiformitatis saluantem plenitudinem et integritatem. Sacer ergo luter [e 7Kb] , ut diximus, in ea secundum legem [f 1Kb] erat Ierarchia; nunc autem summi sacerdotis et sacerdotum manuum purgatio ipsum insinuat. Eos enim ad sanctissimam uenientes , purgare oportet, et extremas anime phantasias, et per similitudinem ipsa tantum, quantum possibile est, admittere manifestiores sic theophanias, circa quas ponentur supermundalibus fulgoribus in conformium speculorum claritatem uniuersaliorem et lucidiorem appetentibus peruenire proprium splendorem. Summi autem sacerdotis et sacerdotum usque ad summa, id est, nouissima lauatio in conspectu fit sanctissimorum symbolorum, tanquam in Christi omnes  inspicientis nostras occultissimas notiones, et sublimissime purgationis in eius intentissimis subtilitatibus et iustissimis et equissimis iudiciis terminate. Sic diuinis summus sacerdos unitur, et sacras diuinas actiones laudans, sacrificat diuinissima, et sub conspectum ducit laudata. Ergo esse in nos diuinas actiones diximus [2 1Kb] , deinde narrandum, quanta uirtus. Non enim omnes laudare sufficiens ego, neque aperte scire, et alios in mysteria ducere. Quecunque autem a diuinis summis sacerdotibus consequenter eloquiis laudantur et sacrificantur, hec, ut nobis possibile, dicemus, ierarchicam inspirationem ducem inuocantes. Humanam naturam principio ex diuinis bonis insipienter perditam multum passibilis uita suscepit, et corrumpentis  mortis finis. Consequenter enim, que uere est, bonitate perdita apostasia, sacre in paradiso legislationis transgressione, recalcitrantem uiuifico iugo, propriis nutibus et delectatoriis aduersarii, et inimicis seductionibus contrariis, diuinorum bonorum tradidit. Inde miserabiliter pro quidem eterno mortale mutuauit, proprium autem principium incorruptibilibus habens generationibus, ad principii  consequentem merito ducta est finem. Sed et sursum ducente uita uoluntarie recidens ad terram contraria extremitate, grauata est multum passibili mutabilitate. Errans autem recta uia, que est ad uere existentem Deum, uulnerata est, et perditis et maleficis subiecta multitudinibus, oblita est, non diis, neque amicis, sed inimicis famulans. Ipsis autem immisericorditer ea secundum propriam immanitatem, abutentibus, in non subsistentias seruiliter incidit et perditionis periculum. Diuine autem bonitatis maxima humanitas, per se ipsam operatricem nobis diuinitus non indurauit prouidentiam, sed in ueritate participatione, que secundum nos sunt facta est omnium sine peccato et ad humile nostrum unificata, cum propriorum inconfuso et  immaculato perfectissime habitu, ad se nobis communicationem tanquam congenitis de cetero donauit, et propriorum recepit participes bonorum. Apostatice quidem multitudinis, sicut occulta traditio habet, que contra nos est, destruxit potentiam, non per uirtutem superans, iuxta uero mystice nobis traditum eloquium, in iudicio et iustitia. Que enim [1 1Kb] secundum nos sunt, ad contrarium simul omne benigne reparauit. Quod enim iuxta animum nostrum obscurum est, impleuit diuiti et diuinissimo lumine, et deiformibus ornauit informe pulchritudinibus. Anime uero habitaculum in perfectissima salute tantum decidentis nostre essentie, pollutissimis passionibus et corrumpentibus maculis liberauit, renouationem nostram supermundanam  ostendens, et multam perfectionem diuinam in ipsis ad eam nostris sacris, secundum quod possibile est, similitudinibus. Diuina uero imitatio quomodo nobis aliter ingenita sit, nisi sacratissimarum diuinarum actionum memoria renouata semper ierarchicis et sacris orationibus et sacrificationibus? Hoc ergo facimus, ut eloquia aiunt [a 1Kb] , in eius recordationem. Inde diuinus summus sacerdos ad diuinum altare stans, laudat dictas sacras actiones diuinas Iesu diuinissime nostre prouidentie, quas in salute generis nostri beneplacito sanctissimi Patris in Spiritu sancto secundum eloquium consummauit. Laudans autem et cultum earum, et inuisibilem contemplationem intellectualibus oculis inspiciens, in symbolicam earum lerurgiam uenit, et hoc  Deo tradente. Unde et reuerenter simul et ierarchice post sacras actionum diuinarum laudes, pro ipsa supra se actione sacra apologiam facit, prius sacre ad ipsum reboans: Tu dixisti: hoc facite in meam recordationem [b 1Kb] . Deinde Deo simili hac actione sacra dignus petens fieri, et ad ipsum Christum similitudine diuina perficere, et dare castissime, et sancta participantes sacre et decenter participare, sacrificat diuinissima, et sub conspectum ducit  laudata per sacre procumbentia symbola. uelatum enim et non diuisum panem reuelans, et in multa diuidens, et unionem calicis omnibus dispertiens symbolice unitatem multiplicat, et distribuit; sanctissimam in his actionem sacram [2 1Kb] , consummans. Unum enim et simplum et occultum Iesu diuinissimi uerbi, secundum nos in humanatione et ad compositum et uisibile, immutabili bonitate et humanitate prouenit, et ad se nostram unificam societatem benigne peregit [3 1Kb] , nostra humilia diuinissimis suis summe adunans. Siquidem et nos tanquam membra corpori compaginamur ipsi secundum idipsum immaculata et diuina uita, et non corrumpentibus passionibus iuxta mortificatum incompacti et deformes [4 1Kb] , et non conuenientes efficimur ad diuina  membra et sanissima. Oportet enim nos, si ad eum desideramus communionem, in diuinissimam sui secundum carnem uitam respicere, et ad eam similitudini sacra peccato carentia deiformem et immaculatum habitum recurrere. Sic enim compacte nobis ad simile societatem donabit. Hec sacris actionibus summus sacerdos manifestat, uelata quidem dona ad manifestum ducens, uniformeque eorum in multa diuidens, et distributorum ad ea, in quibus fiunt secundum tempus unitati, socios eorum perficiens participes. Describit enim in his sensibilibus, sub conspectum ducens Iesum Christum, inuisibilem nostram, quantum in imaginibus, uitam, secundum Deum ex occulto perfectissima et inconfusa iuxta nos in humanatione misericorditer in naturam  nostram specificatum, et ad partibile nostrum immutabiliter ex uno secundum naturam prouenientem, et per benignam hanc humanitatis dilectionem in participationem sui et propriorum bonorum uocantem humanam gentem. Siquidem unimur ipsi diuinissime uite ad eam nostram iuxta uirtutem similitudine: per hoc etiam ad ueritatem communicatores Dei et diuinissimarum consummationum erimus. Accipiens autem et tradens diuinam communionem, in Eucaristiam sacram desinit cum omni Ecclesie sacra plenitudine. Participatio enim traditionem ducit, et mysticam distributionem mysteriorum assumptio. Ipse enim est catholicus diuinorum ornatus et ordo, primum in participatione fieri et consummatione sacrum ducem [5 1Kb] ,  per se diuinitus aliis donandorum, sicque et aliis tradere. Propter quod et diuinis doctrinis quidam audacter abutentes, ante secundum eas conuersationem et habitum immundi et alieni omnino sacra sunt legislatione. Ut enim in solaribus splendoribus subtiliores et clariores essentiarum prime influxu replete, per omnia eas supereminens lumen in ea, que post eas solis instar inuehunt: sic et diuino omni non audendum aliis dux esse, nisi secundum  omnem habitum suum factum Dei formosissimum, et pro diuina intelligentia et iudicio compaginatum approbatus. In his omnis sacrorum dispositio ierarchice condescendens, et diuinissimis communicans, cum gratiarum actione sacra desinit, diuinorum actuum proportionaliter cognoscens et laudans gratias. Itaque diuina non participantes et ignorantes, non etiam in Eucaristiam uenient: et quidem iuxta propriam naturam dignis existentibus gratie aguntur diuinissimis donationibus. Sed quod quidem dixeram, aspicere aliquando diuinis donis ex eo, qui in malo est, contuitu nolentes, ingrati ad magnas diuinorum actuum permanserunt donationes. Gustate autem, aiunt eloquia, et uidete [a 1Kb] . Sacra enim diuinorum doctrina magnificas eorum,  qui discunt, gratias cognoscent, et diuinissimarum suarum altitudinem et magnitudinem in participatione sacratissime inspicientes, supercelestes gratiose laudabunt actiones diuine benignitatis.



CAPITULUM Iu De perficiendis in myro et in ipso offerendis.

Tanta sanctissime synaxeos sunt, et sic bona inuisibilia ad unum nobis, sicut sepe diximus, ierarchice sacrificantia societatem et coordinationem. Sed est huius equipotens altera perfectiua operatio, myri teletam duces nostri [1 1Kb] quam nominant. Partes itaque eius [2 1Kb] in ordine secundum sacras imagines intendentes, sic ad unum ipsius per partes ierarchicis contemplationibus ascendemus.


 Mysterium telete myri.

Iuxta eumdem synaxeos modum imperfectorum absoluuntur ordines, accedentibus scilicet et ierarchico in omne templum bene olenti ambitu, et psalmica sacra cantione, et diuinissimorum eloquiorum lectione. Deinde myron summus sacerdos accipiens, superponit diuino altari circumuelatum a duodecim pennis sacris, reboantibus simul omnibus sanctissima uoce sanctum Deo acceptabilium prophetarum inspiratione melodema. Et in ipso perficientem orationem complens, in sanctissimis consecrandorum teletis eo utitur ad omnem fere ierarchicam perfectiuam operationem.


Theoria.

Ipsa igitur introductiua consummatiue huius  sanctificationis anagoge per ea, que secundum diuinum myron sacre aguntur, illud, estimo, declarat, quod circumuelatur sanctis uiris in animo sacrum et bene redolens, que diuinitus iubet sanctis uiris, non manifestas habere in gloria uana secundum uirtutem occulti Dei bonas et suaueolentes similitudines. Munde enim sunt Dei secrete et super animum suaueolentes pulchritudines, et inuisibiliter ostenduntur solummodo intellectualibus, conformes habere uolentes per uirtutem in animabus incorruptibiles  imagines. Quod enim Deum imitatur agalma, ad illam inuisibilem et beneolentem aspiciens formam, sic seipsum figurat et effingit ad formosissimam imitationem. Et sicut in sensibilibus imaginibus semper ad primam exemplarem speciem scriptor inflexibiliter intendit, ad nullum aliud uisibilium retractus, aut secundum quid partitus, sec ipsum illud quod est describendum, si iustum dicere, effingit, et ostendet [3 1Kb] alterutrum in alterutro propter essentie differentiam: sic mundis in animo describit ipsa ad beneolacem et occultam formam intenta et inflexibilis contemplatio non errans deiformosissimorum phantasma. Iuste igitur ad superessentialiter suaueolentem et inuisibilem pulchritudinem ad Deum conuersi, intellectuale suum inconuersibiliter  specificantes, nullam agunt in se Deum imitantium uirtutum in adspiciendum iuxta eloquium [b 1Kb] hominibus, sed sancte inspiciunt tanquam in imagine, diuino myro ab Ecclesia sacratissima circumuelata. Propter quod et ipsi secundum uirtutem, sanctum et deiformosissimum intus Deum imitantes, et Deo descripti animi sacre circumuelantes, ad solam [4 1Kb] respiciunt archiformem intelligentiam. Neque enim contemplabiles tantum sunt dissimilibus, sed neque ipsi ad illorum trahuntur uisionem, sibimet consequenter: neque uisibilium imagines bonorum et iustorum, sed eorum, que sunt uere, uere amant: neque ad gloriam uident a multitudine irrationabiliter beatificam, sed bonum aut malum in seipso diuina imitatione iudicantes, agalmata diuina diuinissime sunt beneolentie,  ex seipsa uerum bene olax habens, ad multis dissimiliter opinabile non conuertitur, ueris suis pulchritudinibus unum formans, quod est sine simulatione. Fer reliquum, quoniam [5 1Kb] exterius pulchritudinem contemplati sumus totius bone et sacre actionis, in diuiniorem eius respiciemus formam, ipsam in seipsa reuelatam uelamina, contemplantes beatam, splendentem, manifeste claram, et incircumuelate intellectibus replentem nos suaueolentie. Neque enim manifesta myri perfecta operatio his, qui circa summum sacerdotem sunt, incommunicabilis est aut inuisibilis, sed econtrario usque eos perueniens, et statuens supra multos contemplationem, ab ipsis sacre circumuelatur, et multitudine ierarchice distinguitur. Diuinis enim uiris sacratissimorum  radius, tanquam congenerationi ab inuisibili pure et immediate elucens, et intellectuales eorum receptiones incircumuelate suauificans, ad subiectum non prompte prouenit, sed ab ipsis, ut secretorum inuisibile contemplantibus, sine pompa, ad dissimilibus incontaminabile, sub pennatis enigmatibus cooperitur: per que sacra enigmata bene ornati ordines reducuntur ad sacram suam analogiam. Est ergo, quod quidem dixeram, nunc laudanda nobis sacra telete operatio, consummatiue  ierarchicorum ordinationis et uirtutis. Propter quod [1 1Kb] et hanc diuini duces nostri tanquam equipotentem et idem peragentem synaxeos sacre perfectionis [2 1Kb] eisdem characteribus per multa et mysticis dispositionibus et sacris orationibus ordinauerunt. Et quidem summum sacerdotem, tanquam ipsis aspectibus ex diuiniore loco bonam suaueolentiam in ea, que deinde sunt, sancta proferentem, et ad se resolutione docentem, diuinorum participationem simul omnibus quidem fieri iuxta dignitatem sacris, indiminutam uero esse et immutabilem omnino, et equalitate secundum diuinam collocationem proprietatis incommutabiliter stantem. Desiderio autem iterum eloquiorum cantus et lectiones imperfectos quidem erudiunt ad uiuiferam filiolitatem, conuersionemque  [3 1Kb] sanctam faciunt pollute energumenum feruntque manifestam qualemcunque trahendo insane energumenis deiformis habitus et uirtutis sublimissimum, proportionaliter eis ostendentes. Iuxta quam terrebunt maxime ipsi contrarias uirtutes, et aliorum medicina prestabunt, diuina imitatione immobile quidem ex propriis bonis, ad uero contrarios tumultus actiuum non habentes tantum, sed et donantes. His autem in intellectum diuinum ex pessimis transeuntibus, habitum sacrum imponunt ad non iterum sub malitia errandum. Quosdam, ut sint castissimi, indigentes consummate absoluunt [4 1Kb] , quosdam sacros ducunt in diuinas imagines et inspectiones earum et communicationes. Reficiunt autem quosdam sacratissime in beatis inuisibiliter contemplationibus,  complendo uniforme eorum uno et unificante. Quid autem? Nonne et non omnino puros, quorum iam memoriam fecimus, ordines clare absoluit secundum eundem synaxeos modum presens nunc sancta telete operatio, solis inimaginibus uidens obtutibus diuinis, et a solis immediate sacratissimis ierarchicis anagogis inspecta et sacrificata? Hec ergo iam sepe a nobis dicta, superfluum nobis est, ut estimo, eisdem reuoluere uerbis, et non ad ea, que deinde sunt [5 1Kb] , transcendere, summum sacerdotem diuinitus uidentes a duodecim pennis circumuelatum, habentem diuinum myron, et sanctissimam in eo consummationem sacrificantem. Dicamus igitur, quomodo myri compositio congregatio quedam est bene spirantium materiarum, in  se copiose habens qualitates odoriferas, quantum accipientes olfaciunt secundum analogiam tanto ingenite eis bono odore participationis. Credimus autem esse diuinissimum Iesum superessentialiter suaueolentem, inuisibilibus distributionibus [6 1Kb] intellectuale nostrum replentem diuina delectatione. Ipsa enim sensibilium suauitatum assumptio saturitatem facit, et nutrit cum delectatione multa olfacientium discretiuum, siquidem innocuum sit, et ad bene olax in commensuratione compactum. Proportionaliter, si quis dixerit et intellectuales nostras uirtutes  ad ipsam in malum minorationem incorruptibiliter dispositas, in ipsa in nobis discretiui naturali [7 1Kb] ualetudine, secundum deificas mensuras, et coadunatam animi ad Deum conuersionem, in receptione diuine suaueolentie fieri, et benefacientia sacra impleri et diuinissimo alimento. Non ergo myri symbolica compositio tanquam informatione informium, ipsum nobis subscribit [8 1Kb] Iesum, fontem existentem diuinarum suauium receptionum diuitem, beatum proportionibus diuinis et principalibus deiformiora intellectualium reddentem, diuinissimos declarantem uapores, in quibus animi benefice delectati, et diuinis assumptionibus repleti, esca inuisibili utuntur, ad intellectuale eorum penetrant iuxta diuinam participationem suaueolentium distributionum. Est autem,  ut estimo, clarum, quia super nos essentiis ut diuinioribus fontalis suaueolentie retributio, propinquior quomodo adhuc et magis seipsam manifestat et distribuit, in lucidissimum earum et bene habile iuxta intellectum receptiue uirtutis copiose supermanans, et multipliciter occultata. Ad uero intellectualium subiecta, et non eodem modo acceptiua, super uirtutem incontaminate occultans uisionem et participationem, proportionalibus participantium uaporibus in commensuratione [9 1Kb] diuina distribuit. Super nos igitur sanctarum essentiarum tantum superpositus Seraphim ordo in alarum duodenario significatur, circa Iesum stans et collocatus, beatissimis ipsius contemplationibus, quantum iustum, obumbrans, et inuisibilis distributionis sacre in  castissimis susceptionibus repletus, et multum laudabilem, sensibiliter dicendo, non silentibus oribus reclamans theologiam. Ipsa enim sancta supermundalium animorum scientia simul erecta est, et incessabilem habet diuinum amorem, malitiamque simul omnem superat et obliuionem. Inde, ut estimo, hoc non silenti clamore insinuat eternam eorum et incommutabilem in uirtute omni et gratiarum actione diuinorum scientiam et intelligentiam. Incorporales ergo Seraphim proprietates, in eloquiis sensibilibus imaginibus et inuisibilium manifestatoriis sancte descriptas, in exornamentis supercelestium Ierarchiarum, ut arbitror, bene contemplati sumus, et tuis intellectualibus oculis ostendimus. Tamen quoniam quidem et nunc summum sacerdotem sacre  circumstantes, ipsam nobis illam reformant excelsissimam dispositionem, in breui et nunc sanctissimis aspectibus deiformosissimam eorum claritatem uideamus. Multiforme igitur eorum et multipes [10 1Kb] , manifestatiuum est, ut estimo, multiuide eorum in diuinissimas illuminationes proprietatis, et semper motus et multiuii diuinorum bonorum intelligibilium. Alarum autem, ut eloquia aiunt [a 1Kb] , expansam positionem, non numerum sanctum indicare arbitror, secundum quod uisum est aliis, sed quia circa Deum ipsius excellentissime essentie et ordinis [11 1Kb] anagogica et absoluta  perfectissime sunt et supermundana, prima et media et extrema intellectualium sui et deiformium uirtutum. Inde eloquiorum sacratissima sapientia, alarum duplicationem sancte describens, circa facies et media et pedes eorum imponit alas, uniuersaliter uolabile eorum insinuans, largissimum in id quod uere est anagogice uirtutis. Si autem facies et pedes tegunt, et solis uolant mediis alis, intellige sacre, quia tantum exaltatus excellentissimarum essentiarum ordo timidus est circa intelligentiarum eius altiora et profundiora, et mediis alis in commensuratione ad diuinam uisionem exaltatur, diuinis iugis supponens propriam uitam, et ab ipsis sancte directus ad suimet cognitionem. Quod autem eloquiis dictum est, ueluti, clamabat alter ad alterum,  istud estimo declarare, quia [1 1Kb] deiuidis suis intelligentiis sibi inuicem copiose tradunt. Et hoc sacra dignum iudicauimus memoria, quomodo eloquiorum Hebrea uox, iuxta intelligibilem nominationem, uocat sanctissimas Seraphim essentias, ex ipsa [2 1Kb] secundum diuinam et immutabilem uitam perflagrantia. Dixi ergo, ut que Hebreorum sunt, interpretantes aiunt, diuinissimi Seraphim ardentes et calefacientes a theologia nominati sunt, manifestatiuo substantialis eorum habitus nomine, diuinique unguenti iuxta symbolicam imaginum descriptionem motiuas habentes uirtutes, in manifestationem ipsius et actu aliorum uaporum distributionem euocantes. Ipsa enim super intellectum suaue olens essentia ab ignitis et purgatissimis mentibus in notitiam moueri  amat, et diuinissimas suas inspirationes in ditissimis distributionibus donat sic se supermundane euocantibus. Non ergo diuinissimus supercelestium essentiarum ordo ignorauit diuinissimum intellectum in sanctificandum descendentem. Intelligit autem eum sacre in his, que secundum nos sunt, seipsum [3 1Kb] subiicientem per diuinam et ineffabilem bonitatem, et a Patre suo, et a Spiritu humanitus sanctificatum. Aspiciens uero proprium nouit principium, in quibuscunque diuinitus agit, secundum essentiam mutabile habentem. Inde sacrorum symbolorum traditio, sanctificato diuino unguento Seraphim circumdat, incommutabilem uidens et describens Christum in ea, que secundum nos est, uniuersali ad ueritatem inhumanatione.  Et adhuc diuinius, quia unguento utitur ad [4 1Kb] omnis diuini perfectionem, aperte ostendens, iuxta eloquium, sanctificantem sanctificatum, tanquam semper ipsum existentem seipso secundum omnem diuinam beneficentiam. Propter quod et sacre diuine generationis perfectiua donatio et gratia in unguenti perficitur diuinissimis consummationibus. Inde, ut estimo, et purgatiuo baptisterio unguentum in cruciformibus symbolis infundens summus sacerdos, super conspectum ducit contemplatiuis oculis usque etiam suam mortem per crucem  Iesum pro nostra diuina generatione demersum, hoc diuino et potentissimo descensu, in mortem suam iuxta occultum eloquium baptizatos, ex corrumpentis mortis ueteri absorptione diuinitus emergentem, et renouantem ad diuinam et eternam subsistentiam. Sed et ipso perficiente sacratissimam diuine generationis teletam, diuini spiritus superaduentum unguenti donat consummatiua unctio, characterizante, ut estimo, sacra symbolorum imaginaria descriptione ab ipso propter nos humanitus diuino spiritu sanctificati, immutabili substantialis diuinitatis habitu, diuinissimum spiritum donatum. Et hoc ierarchice intellige, quia et diuini altaris sacram consummationem sanctissimarum hostiarum legislatio sacratissimi unguent  perficit sanctissimis effusionibus. Est autem supercelestis et superessentialis theoria, omnis deificationis nostre et sanctificationis principium et essentia et perfectiua uirtus. Si enim est diuinissimum nostrum altare iehsu principalis diuina diuinorum animorum oblatio, in quo iuxta eloquium oblati et mystice holocaustomati accessum habemus [5 1Kb] , supermundanis oculis uidebimus ipsum diuinissimum altare, in quo perfecta perficiuntur et sanctificantur, ab ipso diuinissimo unguento perfectum. Sanctificat enim pro nobis seipsum sanctissimus iehsu, et omni nos sanctificatione replet in se perfectionum dispensatorie in nos tanquam Deo genitos de cetero benigne descendentium. Inde, estimo, secundum intellectum ierarchicum Deo traditum  diuini nostre Ierarchie duces pudicissimam hanc ierurgiam unguenti teletam ex perfecto actuose nominant, tanquam si quis dixerit Dei teletam, utroque intellectu diuinam ipsius perfectam operationem laudantes. Est enim ipsius hostia, et propter nos humanitus sanctificari, et deifice omnia perficere, et sanctificare perfecta. Diuinum uero Deo acceptabilium inspiratione melodema, aiunt qui [6 1Kb] Hebreorum sunt scientes, laus Dei declarare, aut laudare Dominum. Totius igitur sancte theophanie et creationis in uaria compositione ierarchicorum symbolorum sacre descripte, non inconueniens est recordari Deo motam prophetarum hymnologiam. Docet enim et caste simul et diuinitus, laudibus sacris dignas esse diuinas actiones. Hec quidem  diuinissimi unguenti perfecta operatio est. Tempus autem fortassis sit [7 1Kb] , post diuinas sacras actiones ipsas exponere sacerdotales ordinationes et partes, uirtutesque earum et operationes et consummationes, et super has Trinitatem superfirmantium ordinum, utcumque demonstrata sit secundum nos Ierarchie dispositio, inordinatum quidem et inornatum et commixtum clare distinguens, replens uero ornatum et ordinatum et bene firmatum, in ipsis per se seipsam manifestans sanctorum ordinum analogiis. Et omnis quidem Ierarchie ternariam diuisionem in ipsis iam a  nobis laudatis Ierarchiis, ut estimo, bene exposuimus, dicentes, quoniam secundum nos sacra traditio habet, omnem ierarchicam actionem in sanctissimas teletas diuidi, et diuinas earum scientias et doctrinas, et ab ipsis sacre perfectos. Non ergo sanctissima quidem supercelestium essentiarum Ierarchia teletam quidem habet secundum uirtutem propriam Dei et diuinorum immaterialissimam intelligentiam, et deiformitatis integritatem, et ut [1 1Kb] possibile, Deo similem habitum: in lucemque ducens, et ad sanctam ipsam consummationem ducens [2 1Kb] circa Deum primitiuas essentias sacrosque ordines deiformiter et proportionaliter transuehit ad donatas eis semper deificas scientias ab ipsa per seipsam perfecta et sapientifica diuinorum animorum diuinitate. Ipse autem primarum essentiarum subiecte dispositiones,  tanquam per illas diuinitus exaltate ad deificam diuinitatis illuminationem, perfecti ordines et sunt et uere nominantur. Post illam uero celestem et supermundanam Ierarchiam in ea, que secundum nos sunt, benefice deitas sacratissimas suas donationes affert. Mitibus quidem qui sunt secundum eloquium, donauit iuxta legem Ierarchiam obscuris uerorum characteribus et longissimis principalium exemplorum inconsequentiis et figuris, non bene discretam habentibus, occultam eis contemplationem in ipsis lucem infirmis aspectibus innocue declarans. Huic autem secundum legem Ierarchie teleta quidem ad spiritualem Dei cultum anagoge: manuductores autem ad eam  ipsi sanctum illud tabernaculum a Moyse sacre eruditi, primo secundum legem pontificum doctore et duce. Ad quod sanctum tabernaculum introductiue sacroscribens secundum legem Ierarchiam, charactere forme ostenso ei super Sina montem [a 1Kb] , uocat omnia secundum legem sacrificata. Ante uero perfecta a legalibus symbolis proportionaliter ad perfectiorem doctrinam reducimus. Perfectiorem autem doctrinam theologia secundum nos Ierarchiam dicit plenitudinem hanc illius uocans et sacrum finem. Est autem et celestis et legalis communicatiue medietati extremarum recepta, ei quidem communicans intellectualibus contemplationibus: huic uero [3 1Kb] , quia symbolis sensibilibus uariatur, et per ea sacre in Deum reducitur. Trinum  autem similiter habet ierarchice diuisionis in sanctissimas teletarum sacrificationes diuisa, et deiformes sacrorum ministros, et ab ipsis proportionaliter in sacra adducendos. Unaqueque uero trium nostre Ierarchie diuisionum consequenter et legali et diuiniori eorum, que secundum nos, Ierarchie prima et media et ultima ordinatur  uirtute, et diuina analogia preuisa, et omnium bono ornatu, et secundum ordinem compacta et coniunctiua societate. Sanctissima ergo hostiarum sacrificatio [4 1Kb] primam quidem habet deiformem uirtutem sanctam imperfectorum purgationem: mediam autem purgatorum illuminatricem doctrinam: nouissimam uero et priorum consummatiuam eruditorum in scientia pulchrarum doctrinarum consummationem. Ipsa autem sacrificantium dispositio, in potenti uirtute prima, per teletas purgat imperfectos: in media autem lucem ducit purgatos: in ultima uero et sublimissima sacrificantium uirtutum perficit diuino lumine communicantes in contemptabilium illuminationum scibilibus contemplationibus. Perfectorum autem uirtus  prima quidem est purgans: media uero post purgationem illuminans, et quorundam sanctorum contemplatiua: ultima autem et diuinior aliarum, ipsa sanctorum photismatum, quorum efficitur, contemplatrix, illuminans consummatiuam scientiam. Sancte ergo teletarum Ierurgie trina uirtus laudatur, sacre quidem theogenesie ex eloquiis comprobate purgatione et photistica illuminatione: synaxeos autem et myri telete consummatiue diuinorum actuum cognitione et scientia, per quam sacerdotum [5 1Kb] ad diuinitatem tanquam unifica anagoge et beatissima communicatio perficitur. Nunc autem sacerdotalem dispositionem consequenter enarrandum, in purgatiuam et illuminatiuam et consummatiuam ordinationem diuisam



CAPITULUM u. De sacerdotalibus consummationibus.


Lex quidem hec est thearchie sacratissima, per prima secunda ad diuinissimam suam reducere lucem. An non sensibiles elementorum essentias uidemus in magis eis cognatiora primum uenientes, et per illa in alia propriam diuidentes operationem? Pulchre ergo omnis inuisibilis et uisibilis ornatus principium et fundamentum in deiformiores primos indit deificos radios uenire, et per illos tanquam lucidiores animos, et ad participationem luminis et traditionem opportunum habentes, in subiectos proportionaliter eis illucet et superapparet. Horum igitur est primorum, deiuidum secundis copiose in commensuratione, que iuxta eos est, ostendere  ab ipsis sacre contemplata diuina spectacula: et docere, que ierarchica sunt, cum scientia consummatiua ipsa diuina eos, qui post se sunt Ierarchie simul omnia [6 1Kb] , bene docentium, et perfectam docendi uirtutem accipientium, et tradere secundum dignitatem sacra erudite et integre participantium sacerdotali consummatione [b 48Kb] . Ergo diuinus  pontificum ordo primus quidem est deiuidarum [1 1Kb] ordinationum: sublimissimus autem iterum et nouissimus idem. Etenim in ipso perficitur et impletur omnis nostre Ierarchie dispositio. Ut enim omnem Ierarchiam uidemus in Iesum consummatam, sic unamquamque in proprium diuinum summum sacerdotem. Ipsa autem ierarchici ordinis uirtus in omnibus locatur sacris uniuersitatibus, et per omnes sacros ordines operatur proprie Ierarchie mysteria. Discrete autem huic, ultra ceteros ordines, in suam operationem diuina lex distribuit diuiniores sacrificationes [2 1Kb] . He autem sunt perfectrices thearchice uirtutis imagines, consummantes omnia diuinissima symbola, et omnes sacras dispositiones. Etsi enim a sacerdotibus perficiuntur quedam colendorum symbolorum,  sed nunquam aliquando sacram theogenesiam sacerdos operabitur sine diuinissimo unguento: neque diuine communionis perficiet mysteria, nisi diuinissimo altari communicatiuis superpositis symbolis. Sed neque ipse sacerdos erit, nisi ab ierarchicis consummationibus in hoc sortitus. Inde diuina legislatio ierarchicorum ordinum sanctificationem, et diuini unguenti consummationem, et sacram altaris purificationem, diuinorum pontificum perfectiuis uirtutibus singulariter diuisit. Est igitur sanctificus ordo, consummatiue uirtutis repletus, perfecta Ierarchie discrete perficiens, et scientias sacrorum manifestatiuorum [3 1Kb] eruditus, et edocens proportionales eorum et sacros habitus et uirtutes.

Sacerdotum autem luciducus [4 1Kb] ordo in sanctas  hostiarum inspectiones manuducit perfectos sub diuinorum pontificalium ordine, et post eum sacrificans proprias sacras actiones, in quibus quod quidem ipse agit, deificas ostendens per sacratissima symbola, et contemplatores aduenientes perficiens, et sanctarum teletarum communicatores: in summum autem sacerdotem remittens uel contemplatiuarum scientie contemplatarum sacrificationum desiderantes. Ministrantium uero ordo purgatiuus et dissimilium discretiuus, ante in sacerdotum sanctificationes accessionem, purgat aduenientes, puros eos perficiens contrariis, et ad sacrificam inspectionem et communicationem [5 1Kb] coaptatos. Inde in sanctam theogenesiam ministri aduenientem ueteri denudant uestimento, adhuc et absoluunt, et ad occasum in  abrenunciationem statuunt, et iterum ad ortum transducunt---purgatiue enim sunt ordinationis et uirtutis---repellere uniuersaliter iubentes aduenientibus prioris uite amictus, et prioris conuersationis tenebrosum, ostendentes et edocentes eos reordinandos, a non illuminantibus in illuminatiua transcendere. Purgatiua igitur est ministratiua dispositio, in manifestissimas sacerdotum sanctificationes reducens purgatos, et imperfectos diiudicans, et inflammans mundatiuis eloquiorum illuminationibus et doctrinis, et adhuc immundos sacerdotibus inconfuse  separans. Propter quod et sanctis eam statuit portis ierarchica legislatio, ad sacra prouenientium introitum in perfectissimis purgationibus insinuans, et ad sanctas eorum inspectiones et communicationes [6 1Kb] accessum purgatiuis uirtutibus tradens, et per eas eos impollutos accipiens. Ostensus est igitur a nobis pontificum quidem ordo consummatiuus et perfectiuus: sacerdotum autem illuminatiuus et luciducus: ministrantium uero purgatiuus et discretiuus: scilicet ierarchico ordine non perficere tantum, sed et illuminare simul et mundare percipiente, et sacerdotum uirtute habente in seipsa cum illuminatiua et purgatiuam scientiam. Alie quidem enim minores in ea, que meliora sunt, non possunt transmouere, eo quod iniustum sit eis, ad huiusmodi  conari maiestatem. Alie autem diuiniores uirtutes cum propriis et subiectas sue perfectionis sacra scientia cognoscunt. Similiter quoniam diuinarum sunt actionum imagines, alie sanctificatiue dispositiones bene ornati et inconfusi diuinarum operationum ordinis, in semetipsis ostendentes ordinatas illuminationes in primas, et medias, et ultimas sacras actiones et ordinationes, in discretionibus ierarchicis ordinate sunt, manifestantes, ut diximus, in seipsis diuinarum operationum ordinatum et inconfusum. Quoniam enim thearchia, in quibuscunque inest, animos purgat primum, deinde illuminat, et illuminatos consummat ad deiformem perfectionem: merito pontificalis diuinarum imaginum in discretas seipsam alternat ordinationes et uirtutes, operose  ostendens thearchicas operationes in sanctissimis et inconfusis ordinibus ponderate et inconfuse statutas. Sed quoniam sanctificas ordinationes et participationes uirtutesque earum et operationes diximus, quantum nobis possibile est, et sacratissimas earum, quantum potentes sumus, inspiciemus consummationes.


Mysterium sacerdotalium consummationum.

Summus quidem sacerdos ad ierarchicam consummationem accedens, utroque pede inclinans ante conspectum diuini altaris, super caput habet Deo tradita eloquia, et ierarchicam manum, et hoc modo a perficiente eum summo sacerdote sanctissimis inuocationibus consummatur. Sacerdos autem utroque pede inclinans in conspectu diuini altaris, super caput  habet ierarchicam dextram, et hoc modo a perficiente eum summo sacerdote sacrificis inuocationibus sanctificatur. Minister uero uno pede inclinans in conspectu altaris, super caput habet perficientis eum summi sacerdotis dextram, perficiendus ab ipso ministrantium consummatiuis inuocationibus. Unicuique autem eorum cruciforme signatur a perficiente summo sacerdote signaculum, et per unumquemque recitatio fit sacra, et consummatiua salutatio, salutante omni diuino presente uiro, et consummante summo sacerdote ad aliquid  dictarum diuinarum ordinationum consummatum.


Theoria.

Communia quidem sunt summis sacerdotibus, et sacerdotibus, et ministris, in sacerdotalibus eorum consummationibus, ad diuinum altare accessus, et inclinatio, ierarchice manus impositio, cruciforme signaculum, preconium [1 1Kb] , consummatiua salutatio. Separata autem et discreta summis quidem sacerdotibus eloquiorum super caput impositio, non habentibus hoc minoribus ordinibus. Sacerdotibus uero ambobus pedibus inclinatio, non habente hoc ministrantium consummatione. Ministri enim, ut dictum est, uno inclinant pede tantum. Igitur ad diuinum altare accessus et sufflexio insinuat omnibus sanctifice perficiendis, supponere uniuersaliter consummationis principi Deo  propriam uitam, et suam intellectualem uniuersitatem castissimam ipsi et oblatam accedere et conformem, et ut possibile, dignam existentem thearchico et sanctissimo et sacerdotali altari, offerente sanctifice deiformes intellectus. Ierarchice autem manus impositio similiter quidem manifestat perfectiuam principalem protectionem, sub qua tanquam disciplinis sancti custodiuntur paterne, ipsis quidem habitum et uirtutem sacerdotalem donantem, contrarias uero eis uirtutes segregantem. Docet autem simul et omnes perficere sacerdotales operationes, tanquam sub Deo agentes, perfectos, et propriarum operationum eum habentes in omnibus ducem. Cruciforme autem signaculum, omnium similiter carnalium concupiscentiarum interdictionem, et Dei imitatricem uitam,  respicientem recte in uirilem Iesu et diuinissimam uitam usque ad crucem et mortem cum thearchica peccato carentia uenientis, et sic uiuentes tanquam conformes signantis in cruciformi proprie peccato carentie imagine. Sacram uero consummationum et consummandorum recitationem summus sacerdos reboat, mysterio declarante, quomodo amicus Dei sanctificator est thearchice electionis, non ipse propria gratia perficiendos in sanctificatiuam ducens consummationem, sed a Deo motus in omnes ierarchicas sanctificationes. Sic Moyses legalis sanctificator neque fratrem, qui est Aaron, in sacerdotalem consummationem ducit, et amicum Dei se esse, et sanctificum estimans, usque dum diuinitus in hoc motus, a perfectionis principe Deo sacerdotium  perfecit. Sed et diuinus noster et primus sanctificus, factus est enim et hoc super nos humanissimus iehsu, non seipsum glorificauit, ut eloquia aiunt, sed qui locutus est ad eum: Tu sacerdos in eternum secundum ordinem Melchisedech [a 1Kb] . Propter quod et ipse in sacerdotalem consummationem ducens discipulos, et quidem subsistens ut Deus perfectionis princeps, tamen in sanctissimum suum Patrem et diuinum Spiritum perfectionis principalem retulit ierarchice  perfectionem, annuncians discipulis, ut eloquia aiunt [b 1Kb] , ab Hierosolymis non recedere, sed expectare promissionem Patris, quam audistis, mei, quia uos baptizabimini in Spiritu sancto. Et quidem et ipse discipulorum uertex, cum coordinata sibi ierarchica decade, in duodenarii discipulorum ueniens sanctificam consummationem, in thearchie electionem timidus reliquit: Ostende, dicens, quem eligam [c 1Kb] , et a diuina sorte diuinitus ostensum in sancti duodenarii ierarchicum numerum recepit. De diuina autem sorte huic Matthie data alii quidem alia dixerunt, neque recte, ut estimo. Meum uero et ipse sensum dicam. uidetur enim mihi eloquia sortem nominasse diuinum quoddam donum, declarans illi ierarchico choro ad diuinam electionem [2 1Kb] ostensum. Preter [3 1Kb] enim aliquod  diuinum summum sacerdotem, non per seipsum motum, oportet sacerdotales facere perfectiones, sed Deo submouente eas ierarchice et celitus perficere: ipsa autem ad finem sacerdotalis consummationis salutatio sacram intelligentiam habere. Omnes enim, quicunque adsunt sanctificis existentes ordinibus, sed et ipse perficiens summus sacerdos, salutat perfectum. Cum enim sanctificatiuis habitudinibus et uirtutibus et diuina uocatione et sanctificatione ad sacerdotalem perfectionem aduenit animus sacer, amabilis est coordinatis et sacratissimis ordinibus, in deiformosissimam ductus pulchritudinem, amantibus equiformibus animis, et ab eis sacre adiutus. Inde ad se inuicem sanctifica salutatio sacrificatur, equiformium animorum sacram societatem declarans,  et inter se inuicem amabilem letitiam, tanquam integre saluantem [4 1Kb] sacerdotalem formationi deiformosissimam pulchritudinem.

Hec igitur, ut diximus, sunt communia totius sanctifice consummationis. Summus autem sacerdos discrete habet eloquiorum super caput sacratissimam superpositionem. Quoniam enim consummatiua totius sacerdotii uirtus et disciplina diuinis summis sacerdotibus a diuina donatur et perfectionis principe bonitate, pulchre in ierarchicis capitibus superponuntur Deo tradita eloquia, continuatim et disciplinate manifestatoria totius Theologie et theurgie et theophanie in ratione omnium diuinorum et sacrorum operum et uerborum, que a benefica theurgia nostre Ierarchie donata sunt, tanquam deiformi  summo sacerdote totius ierarchice uirtutis integre participante, omnium autem ierarchicarum sanctarum laudationum et sanctarum actionum ueram et Deo traditam scientiam, non illuminato tantum, sed et aliis proportionibus ierarchicis tradente, et perficiente in diuinissimis scientiis et sublimissimis anagogis, ierarchice simul omnia totius Ierarchie perfectissima. Sacerdotibus autem pedum inclinatio conueniens est ultra ministratiuam dispositionem, tanquam unum  inclinante illa, et hoc ierarchico schemate consummante. Ipsa igitur inclinatio significat subiectum accessum accedentis, referentis Deo quod diuinitus accedens. Quoniam uero, ut sepe diximus, tres sacre consummantium dispositiones propter tres sanctissimas teletas et uirtutes supersedent tribus consummandorum ordinibus, et sub diuina iuga salutarem eorum sacrificant accessum: apte ministratiua dispositio tanquam purgatiua [1 1Kb] , unam sacrificat purgandorum accessionem, sub diuinum eam superponens altare, tanquam in ipso purgatis animis supermundane oblatis. Sacerdotes autem utroque pede inclinant, ueluti a suis sacre accesibus non solum mundatis, sed et manifestissimis suis sacrificationibus anagogice purificata uita, in contemplatiuum  habitum et uirtutem sacrifice consummati. Summus autem sacerdos, utroque pede inclinans, super caput habet Deo tradita eloquia, Dei ministratiua uirtute purgante et sacrifica illuminatos, ad inspectorum ab ipsis sacrorum proportionaliter eis scientiam ierarchice ducens, et per eam consummans accedentes in integram secundum eos oblationem.



CAPITULUM uI. De perficiendorum ordinibus.

Hi quidem sacerdotales ordines et partitiones, uirtutesque eorum et operationes et consummationes: sub ipsis autem trinitas consummandorum ordinum deinde narranda. Dicamus igitur, quia purgandi quidem sunt ordines sacrificantibus et ministrantibus distincte multitudines, quarum iam  memoriam fecimus: eius quidem tanquam adhuc administrantium obstetricibus eloquiis ad uitalem approbationem et formande et figurande: eiusque quasi que [2 1Kb] ad diuinam, ex ea apostatauit, uitam reuocande bonorum eloquiorum conuersoria doctrina: eiusque tanquam adhuc a contrariis tumultibus infirmiter timide, et a facientibus uirtutem eloquiis corroborande: eiusque uelut adhuc [3 1Kb] ad sacras actiones ex pessimis traducende: eiusque tanquam transducte quidem, nondum uero castissime conuersationem in diuinioribus habitudinibus et immutabilibus habentis. Isti enim sunt purgandi ordines administratiua obstetricatione et purgatiua uirtute. Hos ministri sacris suis uirtutibus perficiunt, ad consummate purgatos eos illuminatricem manifestissimarum  sacrificationum contemplationem et communicationem transordinandum. Medius autem ordo est [4 1Kb] contemplatiuus, et quibusdam sacerdotum proportionaliter in omni puritate [5 1Kb] communicans, sacerdotibus in illuminandum se distributus. Etenim est, ut estimo, clarum, quomodo ipse purgatus omni immunda macula, et castissimum habens proprii animi immutabile fundamentum, in contemplatiuum habitum et uirtutem sacrifice transit, et communicat per se diuinissimis symbolis in contemplationibus  eorum et communicatione simul omnis sacre letitie repletus, ac per hoc ad diuinum scientie eorum sanctissimis ascensionibus suis uirtutibusque proportionaliter reuolans. Hunc ego [6 1Kb] dico sancti populi ordinem, tanquam per omnem uenientem purgationem, et sacra manifestissimarum hostiarum inspectione et communicatione, quantum iustum et [7 1Kb] dignum. Perficiendorum autem omnium altior ordo monachorum est sacra dispositio, omnem quidem mundatam purgationem, uniuersali uirtute, et perfectissima propriarum actionum castitate, omnique, quantacunque fas ei, contemplando sanctificatione, in intellectuali theoria et communicatione facta, et pontificum consummatiuis uirtutibus mancipata, et diuinis eorum illuminationibus  et ierarchicis traditionibus edocta, considerans per se sacrarum hostiarum sacrificationes, et a sacra earum scientia proportionaliter in consummatissimam ascendens consummationem. Inde diuini duces nostri nominationibus eos sacris dignati sunt, alii quidem therapeutas, alii [8 1Kb] autem monachos nominantes, ex Dei puro ministerio et famulatu, et non partita et singulari uita, tanquam unificante eos [9 1Kb] in separabilium sacris complicationibus in deiformem unitatem, et amicam Deo consummatione. Propter quod et consummatiuam eis donauit gratiam sacra legislatio, et quadam eos dignata est consecratiua inuocatione, non ierarchica: illa enim in [10 1Kb] solis fit sanctificis ordinibus, sed sanctificatiua a sanctis sacerdotibus  Ierarchica perfectione secundo sanctificata.


Mysterium monachice consummationis.

Sacerdos quidem stat in conspectu diuini altaris, monachicam inuocationem psallens. Consummandus autem retro sacerdotem stat, non utroque pede inclinans, non uno pede, non supra caput habens Deo tradita eloquia: tantum uero sacerdoti adstans psallenti super ipso mysticam inuocationem. Perficiens autem eam sacerdos, ad perficiendum ueniens interrogat primum hoc, si primum abrenunciat diuisis non solum conuersationibus, sed et phantasiis. Deinde perfectissimam eum uitam docet, testimonium perhibens, quia oportet media eum [11 1Kb] superadstare. Hec autem omnia perficiente intentius confitente, cruciformi similitudine signatus ipsum sacerdos  tondet, trinam diuine beatitudinis inuocans substantiam, et uestem omnem exuens, alteram induit, et cum aliis sacerdotalibus [12 1Kb] uiris, quicunque adsunt, salutans eum, socium perficit thearchicorum mysteriorum.


Theoria.

Quod neque pedibus inclinare, neque super caput habere Deo tradita eloquia, adstare autem sacerdoti inuocationem psallenti, declarat monachicum ordinem non esse prelatum aliis, sed in seipso stantem  in singulari et sacra statione, sacerdotales sequentem ordines, et cum ipsis tanquam consequentem [1 1Kb] in diuinam per se sacrorum scientiam bene credens ascendentem. Partitis autem non solum conuersationibus, sed etiam et phantasiis abrenunciatio consummatissimam significat monachorum philosophiam, in scientia unificantium mandatum operantem. Est enim, ut diximus, non medie perficiendorum ordinum, sed omnium altioris. Propter quod et multa in media ordinatione indiscrete energumenis ignorantur modo quodam [2 1Kb] a singularibus monachis, tanquam ad unum sic debentibus unificari, et ad diuinam unitatem congregari, et ad sanctificam, ut iustum est, reformari uitam, ueluti cognationem eius habentem in multis, et magis ei ultra  reliquas consummandorum ordinationes proximantem. Cruciformis autem similitudinis signaculum, sicut iam a nobis dictum est, declarat omnium simul carnalium desideriorum interdictionem. Crinium uero tonsura significat mundam Domini non figuratam uitam, non in fictis figuris animi libertatem superposite fucantem, sed ipsam in seipsa non humanis pulchritudinibus, sed coadunatis et monachis in deiformosissimum reductam. Prioris autem uestimenti expulsio, et alterius assumptio, a media sacra uita in perfectiorem, transordinationem significat, sicut in sacra theogenesia uestimenti mutatio declarabat repurgatam uitam in contemplatiuum et illuminatiuum habitum ascendentem. Si autem et nunc sacerdos, et omnes, quicunque  adsunt, sancti consummatum salutant, sanctam deiformium intellige societatem, caritate in letitia diuina condelectatam sibi inuicem. In fine uero omnium sacerdos in thearchicam communionem uocat consummatum, significans sacre, quomodo perfectus, si uere in monachicam uenit et in coadunatam anagogen, non contemplator solummodo erit secundum se sacrorum, neque iuxta medium ordinem in communionem ueniet sacratissimorum symbolorum, sed cum diuina a se participatorum sacrorum scientia altero modo supra sacram plebem in assumptionem ueniet diuine communionis. Propter quod et sacerdotalibus ordinibus in sacre consummatiuis suis sanctificationibus, in fine sanctissimarum suarum oblationum, sanctissime Eucaristie  communio traditur a consummante eos summo sacerdote. Non solum, quia diuinorum mysteriorum assumptio uniuscuiusque ierarchice participationis est consummatio, sed quia et ipsa communione et diuinissima donatione proportionaliter eis secundum unamquamqu esacre omnes ordinationes participant, ad propriam earum positionis anagogen et consummationem. Comprehensum est igitur a nobis, quomodo sancte quidem telete purgatio sunt et illuminatio et consummatio: ministri autem purgatiuus ordo: sacerdotes illuminatiuus:  consummatiuus deiformes summ sacerdotes. Purgandus [3 1Kb] uero ordo sacre inspectionis et communionis particeps, quantum adhuc purgandus [4 1Kb] . Contemplatiuus ordo sacer populus. Consummandus autem ordo adunatorum monachorum. Sic enim secundum nos Ierarchia, Deo traditis ordinibus sacre disposita celestibus Ierarchiis conformis est, diuine imitationis sue, quantum in uiris, saluans deiformes characteres. Sed dicis, quia celestibus Ierarchiis desunt omnino purgandi ordines: non enim iustum neque uerum dicere, tanquam adhuc quedam celestis dispositio sit [5 1Kb] polluta. Ego autem, quia quidem immaculati perfectissime sunt, et castissimum supermundane habent, confiteri me omnino, si non omnino recido sacritissimo intellectu. Si enim aliquis eorum,  a malitia receptus, celesti quidem et inconfusa cecidit diuinorum animorum harmonia, in obscurum apostaticarum multidinum euectus est casum. Sed est [6 1Kb] dicendum mirabiliter in celesti Ierarchia, quia purgatio in subiectis essentiis a Deo quantum [7 1Kb] ignotorum illuminatio, in perfectiorem eas scientiam ducens thearchicarum cognitionum, et ignorantiam eorum, quorum nondum scientiam habebant, utpote purgans per primas et diuiniores essentias, reductas in superiores diuinarum contemplationum et manifestiores claritates. Sic et illuminandi ordines sunt et consummandi, et purgatiui, et illuminatiui, et consummatiui secundum celestem Ierarchiam, tanquam excellentissimis et diuinissimis essentiis inferiores sacras et celestes dispositiones cum  omni castitate purgantibus in ordinibus et proportionibus celestium Ierarchiarum, implentibusque eas diuinissimarum illuminatione, et consummantibus in sanctissima thearchicarum intelligentiarum scientia. Etenim iam a nobis dictum est, et eloquiis diuinitus comparatur, non eas esse omnes celestes dispositiones in omnibus sacris deiuidum illuminationum scientiis, sed ex Deo quidem immediate primas, per illas similiter iterum ex Deo subiectas, proportionaliter eis illuminari manifestissimos Diuinitatis radios claros.



CAPITULUM uII. De perficiendis in dormientibus.

His autem definitis, necessarium dicere estimo,  et que a nobis sacre in dormientibus perficienda sunt. Etenim neque hoc commune est sanctis et immundis: sed sicut diuersa forma est utrorumque uite, sic et ad mortem uenientes, qui quidem sacram habent uitam, in ueras promissiones diuinitatis respicientes, tanquam ueritatem suam in ea, que secundum ipsam est, resurrectione contemplaturi, cum firma et uera spe in letitia diuina ad mortis summum ueniunt, uelut ad finem diuinorum certaminum, in perfectissima et non deficiente uita et salute, que secundum eos erunt omnino scientes per  futuram suam uniuersalem resurrectionem. Sancte enim anime, ad eam in mala secundum hanc uitam potentem cadendo conuersionem non uenientes, in ea iterum generatione in conuersibilem habebunt deiformosissimam transordinationem. Munda autem sanctarum animarum coniuga et ceuntia corpora conscripta [1 1Kb] et commilitantia secundum diuinas suas collocationes, in animarum incommutabili secundum diuinam uitam fundamento conrecipient propriam resurrectionem. Eo quod enim unita erant secundum hanc uitam sacris animabus, uelut membra Christi facta, deiformem et incorruptibilem, immortalemque et beatam recipient quietem. In his ergo sanctorum est quies in letitia et immutabili spe, in diuinorum certaminum peruentura summum. Immundorum  uero alii quidem in non subsistentiam irrationabiliter estimant redire: alii uero corporalem in semel corrumpi propriarum animarum coniugationem, uelut incompactam eis existentem deiformem uitam et beatam quietem, non intelligentes, neque satis in diuina scientia eruditi, inchoauerunt iam secundum nos in Christo deiformosissimam uitam. Alii autem corporum aliorum distribuunt animabus coniugationes, iniuste agentes, hoc in ipsis, ut estimo, suspicantes diuinis animabus, et sacris retributionibus non recte priuantes ad finem uenientia diuinissimorum cursuum. Alii autem nescio quomodo ad materiales notiones reuocati dixerunt, conformem huius uite sanctis promissionem sanctissimam et beatissimam quietem, et escas proprias mutata uita his, qui  in angelis iniustis sunt, proiecerunt. Sed non recidet quis a sacratissimis uiris in tales errores, sed confestim se suscepturos esse Christiformem quietem, scientes, cum in finem uenient huius uite, in [2 1Kb] incorruptionem suam uiam ueluti propinquiorem iam factam manifestius uident, et donationes diuinitatis laudant, et diuine delectationis implentur, ad ea, que retro sunt, conuersionem non in aliquo timentes, sed bene scientes, quia possessa bona firmiter et eternaliter habebunt [a 1Kb] . Coinquinationibus autem pleni et immundis maculis, qui quidem sacram quandam consecuti sunt doctrinam, ipsi uero eam ex proprio animo perdite proiicientes, in corrumpentes sponte se dederunt concupiscentias, cum ad finem ueniunt huius uite imparati, ut eis bene spernens  manifestat eloquiorum diuina legislatio [b 1Kb] , perditas propriis passionibus uoluptates aliis oculis inspicientes, et sacram uitam, qua stulte recesserunt, beatificantes, miserabiliter et coactiue rescinduntur hac uita, ad nullam sacram spem manuducti propter pessimam uitam. Talium autem nullo futuro secundum dormitationes sanctorum uirorum, ipse quidem ad finem ueniens propriorum certaminum, letitia sancta repletur, et cum delectatione multa ad uiam ascendit diuine iterum generationis. Dormientis  autem domestici secundum diuinam habitationem et similem conuersationem, ipsum, qui est, beatificant ad palmiferum optate uenientem finem, et uictorie causali gratulatorios cantus referunt, adhuc et se uenturos fore ad similem optantes quietem: accipientes uero eum, ad summum sacerdotem ducunt, tanquam ad coronarum diuinarum donationem. Ipse autem cantans suscipit et perficit secundum legem sacram in sanctis dormientibus perficienda.


Mysterium in sancte dormientibus.

Congregans diuinus sacerdos sacrum chorum, siquidem sanctifico fuerit ordine dormiens, in conspectu diuini altaris inclinans eum, initiatur ad Deum oratione et Eucaristia. Si autem sanctis monachis aut sacro populo ordinatus est, ad honorabile sacerdotium  ipsum inclinat ante sacerdotalem introitum. Deinde perficit ad Deum eucaristialem orationem summus sacerdos. Consequenter ministri in diuinis eloquiis prolatas non mendaces promissiones de sacra nostra resurrectione legentes, sacre cantant confitentes hoc et potentes psalmicorum eloquiorum cantus. Deinde ministrantium primus resoluit catechumenos, et predicat iam dormientes sanctos, cum quibus dignatur modo defunctum coordinata recitatione, et hortatur omnes petere in Christo beatam consummationem. Deinde accedens diuinus summus sacerdos, orationem sacratissimam super eo facit. Et post orationem ipse summus sacerdos saluta dormientem, et post eum presentes omnes. Salutantibus autem omnibus infundit dormienti oleum  summus sacerdos, et pro omnibus orationem sacram faciens, reponunt in domo honorabili corpus cum aliorum coordinatorum sanctorum corporibus.


Theoria.

Sed hec quidem si uiderint aut audierint immund apud nos perficienda, late ridebunt, ut arbitror, et erroris nostri miserebuntur. Non oportet autem ad hoc mirari. Si enim non crediderint, ut eloquia aiunt [c 1Kb] , neque intelligent. Nos autem inuisibilia perficiendorum inspicientes, Iesu luciduco dicamus, quomodo non irrationabiliter summus sacerdos in eque militantem chorum introducit et imponit dormientem. Significat enim mirabiliter, secundum illas erunt omnes in ipsa iterum generatione uocationes,  puram hic propriam uitam implentes. Utpote si deiformem quis habuit hic et sacratissimam uitam, quantum uiro Dei imitabile licitum est, in diuinis erit per seculum futurum et beatis quietibus. Alii autem eius per extremam forme demissionem sacram tamen conformes et ipse recipient sanctas retributiones. Pro hac diuina iustitia summus sacerdos gratias agens, orationem sacram facit, et colendam laudat thearchiam, tanquam destructiuam contra omnes iniuste et tyrannice potentie, transducentemque  nos in proprias iustificationes. Diuinarum quoque promissionum lectio et cantus manifestatoria quidem sunt beatissimarum quietudinum, in infirmitate habentes consummationem eternaliter grauabunt: dormientis uero diuinitus receptiua, uiuentium autem adhuc exhortatiua ad similem consummationem. Intende, quia nunc non omnes iuxta consuetudinem purgandi ordines resoluuntur: soli uero sacris expelluntur choris catechumeni. Etenim ipse quidem ineruditus est uniuersaliter omnis sacre hostie, et ad nullum, neque paruum neque magnum, sacre consummandorum inspicere ei fas est, tanquam neque sacrorum contemplatiue uirtutis participans per prelucentem et luciferam theogenesiam. Ceteri uero purgandorum ordines in doctrina  quidem iam fiunt sacre traditionis. Stulte autem ad ea, que inferius sunt, iterum currentes, oportet in ea, que ante sunt [1 1Kb] , propriam reductionem perficere, diuinorum quidem, quantum in symbolis, sacre aspectibus et communicationibus rationabiliter segregantur. Nocebunt enim immunde eorum participantes, et ad plurimum diuinorum et suum uenient contemptum. Non inconuenienter autem adsunt in nunc perficiendis, aperte edocendi et uidentes secundum nos formidinem mortis, et sanctorum retributiones a ueris eloquiis laudatas, et caligines fore talibus immundis infinitas. Permittitur enim eis eque utile, uidentes sacre consummatum ex ministratiua recitatione socium uere existentem a seculo [2 1Kb] sanctorum mirabiliter predicatorum. Et  fortassis et ipsi ad simile desiderium uenient, et ex ministratiua scientia edocentur, beatam uere esse in Christo consummationem.

Deinde accedens diuinus summus sacerdos oratiotionem sacram super dormiente facit, et post orationem ipse summus sacerdos eum salutat, et [3 1Kb] deinde presentes omnes. Ipsa igitur oratio diuinam bonitatem deprecatur, omnia quidem dimittere per humanam infirmitatem commissa dormienti, ordinareque eum in lumine et regione uiuentium, in sinibus Abraham et Isaac et Iacob, loco quo expellitur dolor et tristitia et angustia. He quidem ergo, ut arbitror, clare sanctorum beatissimorum retributiones. Quid enim fortassis fiat perfectissime letitie et  illuminatrici immortalitati componderatum, etsi maxime nostris proportionibus significatiuis omni altiores animo promissiones significate, et actiua earum ueritate relictas habent nominationes? uerum enim esse eloquium estimandum, quia oculus non uidit, nec auris audiuit, et in cor hominis non ascendit, que preparauit Deus diligentibus se [a 1Kb] . Sinus autem sunt, ut arbitror, beatissimorum patriarcharum et reliquorum sanctorum omnium diuinissime et beatissime  quietes deiformes, suscipientes omnes in eis ineffabilem et beatissimam consummationem. Dicas forte, utique hec quidem recte dicta esse a nobis: dubitare uero hoc, quare diuinam bonitatem summus sacerdos deprecatur [4 1Kb] , peccatorum petens dormienti remissionem et deiformibus equipotentem et lucidissimam partem. Si enim retributiones recipiat omnis a diuina iustitia, que in presenti uita bonorum aut alterorum peregit, finiuit autem secundum hanc uitam proprias operationes qui dormiuit, quomodo per quandam summus sacerdos orationem in alteram requiem transuehet ultra dignitatem eius? Et quidem ibi uite retributionem habebit partem unusquisque, bene scio eloquia sequens: Sepsit enim, inquit, Deus aduersum se, et feretur unusquisque  per corpus ad que gessit, siue bona, siue mala [b 1Kb] . Quia uero iustorum orationes et secundum hanc uitam, quanto magis post mortem in his, qui digni sunt sacris orationibus, operantur tantummodo, eloquiorum nos edocent uere traditiones. Aut quid a Samuel Saul annullatus est? Quid autem [5 1Kb] Hebreorum populo profuit prophetica oratio? Etenim tanquam si quis sole propria donante lumina, illesis oculis in participatione solaris luminis petit fieri, proprios aspectus exterminans: sic ad impotentes concupiscit et superfluas spes, qui sanctorum summe mirabilium orationes, et secundum naturam eorum sanctas operationes exagitans, negligentia diuinis donis et manifestissimis deiformibus mandatis recedet. Dico autem, eloquia sequens [c 1Kb] , utiles omnino  sunt in hac uita sanctorum orationes secundum hunc modum. Si quis diuina appetens dona, et ad participationem eorum sacrum habitum habens, tanquam proprie cognoscens paruitatis, ueniens ad quendam sanctorum uirorum, dignatus fuerit eum sui fieri adiutorem et conseruum, lucrabitur omnino ex hoc omnes superantem utilitatem. Consequetur enim que petit diuinissima dona, recipiente eum diuina bonitate, et propriam uerenti conscientiam, et in sanctis confessione, et petitarum sacrarum petitionum laudabili desiderio, et consequenti et deiformi habitu. Est enim et hoc diuinis iudiciis promulgatum, diuina dona dignis participando in ordine diuinissimo donari per dignos tradere [6 1Kb] .  Hunc ergo si quis dehonorauerit sacrum ornatum, et ad [7 1Kb] militarem estimationem ueniens, sufficientem seipsum estimauerit ad diuinum colloquium, et sanctos contempserit, et unam aut petitiones indignas Deo et non sacras petierit, et desiderium diuinis non corroboratum habuerit et sibimet consequens, consequetur per seipsum indisciplinabilem petitionem. De dicta autem oratione, quam summus sacerdos superorat dormienti, in nos uenientem  ex diuinis nostris ducibus traditionem dicere necessarium. Diuinus summus sacerdos explanator est, ut eloquia aiunt [a 1Kb] , diuinarum iustificationum: angelus enim Domini omnipotentis est. Didicit ergo ex Deo traditis eloquiis, quia sancte uiuentibus lucidissima et diuina uita secundum dignitatem a iustissimis iugis redditur, despiciente bonitate diuine humanitatis ingenitas eis ex humana infirmitate maculas, quoniam quidem nemo, ut et eloquia aiunt, mundus a sorde [b 1Kb] . Hec quidem ergo summus sacerdos scit promissa ex ueris eloquiis: petit autem continuo fieri, et donari sancte uiuentibus sacras retributiones: simul quidem in Dei imitationem deiformiter efformatus, et aliorum donatas, proprias expetens gratias: simul autem et non mendaces promissiones sciens futuras [1 1Kb] , et presentibus manifestans  aperte, quia ab eo secundum legem sacram expetende [2 1Kb] omnibus erunt iuxta diuinam uitam consummatis. Non enim summus sacerdos diuine iustitie ypopheta peteret aliquando nisi Deo amabillima, et ab eo donari diuinitus promissa. Propter quod immundis non orat hec dormientibus, quoniam non solum ypophetico in hoc auertetur ordine, et quid ierarchicorum superbe audebit, a perfectionum principe mouendus, et quia rectam orationem consequitur, ab iusto eloquio et ipse non immerito audiens: Petitis, et non accipitis, quia male petitis [c 1Kb] . Non ergo diuinus summus sacerdos expetit diuinitus promissa, et amabilia Deo, et omnino donanda, et hoc propria deiformiter habitu ostendens bonorum  amico Deo, et presentibus aperte manifestans sanctis futura dona. Sic et discretiuas habent summi sacerdotes uirtutes, manifestatores diuinarum iustificationum, non ut ipsorum irrationabilia desideria sapientissima diuinitate ministratorie sequente, sed ut ipsis ypophetice submouente perfectionis principe spiritu uocatos Deo iuxta dignitatem segregantibus: Accipite enim, ait, Spiritum sanctum: quorumcunque dimittitis peccata, dimittuntur; quorumcunque tenetis, retenta sunt [d 1Kb] . Et diuinas reuelationes sanctissimi Patris illuminato eloquia aiunt: Quodcunque ligaueris in terra, erit ligatum in celo; et quodcunque solueris in terra, erit solutum in celo [e 1Kb] , tanquam Euangelista illo et omni iuxta ipsum summo sacerdote, secundum in eo factas  paternarum iustificationum reuelationes, manifestator et consummator Dei amicos adducente, et impios exhereditante. Sacram enim illam theologiam, ut eloquia aiunt, non per seipsum motus, neque carne et sanguine reuelantibus, sed a Deo inuisibiliter eum propria docente respondit. Diuinis igitur summis sacerdotibus, sic et discretionibus et  omnibus ierarchicis uirtutibus utendum, quomodocunque consummationis princeps eas diuinitas mouerit. Aliis autem sic in summos sacerdotes, in quibuscunque agunt ierarchice, attendendum, tanquam a Deo commotos. Spernens enim uos, ait, me spernit [f 1Kb] . Sed redeamus in dicte orationis consequentia. Perficiens enim eas summus sacerdos, et ipse salutat dormientem, et deinde presentes omnes. Delectabilis enim est et honorabilis omnibus deiformibus secundum diuinam uitam consummatus. Post uero salutationem infundit dormienti oleum summus sacerdos. Memento autem, quia secundum sacram theogenesiam ante diuinissimum baptisma, prima participatio sacri symboli donatur perficiendo post uniuersalem prioris uestimenti depositionem unctionis oleum. In fine autem nunc omnium super dormientem oleum infunditur.  Et tunc quidem olei unctio ad sacra certamina uocat consummandum: nunc uero infusum oleum manifestat, secundum ipsa sacra certamina militantem et consummatum dormientem. Hec perficiens summus sacerdos reponit in domo pretiosa corpus, cum aliorum eque potentum sacris corporibus. Si enim in anima et corpore Deo amabilem uitam, qui dormiuit, uiuebat, pretiosum erit cum sancta anima commilitans ei corpus secundum diuinas collocationes. Inde diuina iustitia cum proprio corpore ipsi donabit retributas quietes, tanquam ceunti et comparticipanti sancte aut contrarie uite. Propter quod et sacrorum diuina legislatio diuinas communicationes ambobus donat: anime quidem in pura  contemplatione et scientia perfectorum, corpori uero per diuinissimum tanquam in imagine unguentum, diuine communicationis sacratissima symbola totum hominem sactificans, et uniuersalem eius salutem sacrificans, et consummatissimam ipsius resurrectionem futuram fore denuntians per catholicam sanctificationem. Consummatiuas autem inuocationes non est iustum in Scripturis interpretantibus, neque mysticum earum, aut in ipsis operatas ex Deo uirtutes ex occulto ad commune educere: sed ut sacra nostra traditio habet, in pomposis doctrinis eas ediscens, et ad diuiniorem habitum et anagogen amore diuino et operationibus perfectus, ex teletarchica illuminatione ascendet ad excelsissimam earum scientiam. Quod autem et pueros nondum  diuina intelligere potentes, sacre participes fieri diuine generationis, et sacratissimorum diuine communicationis symbolorum, uidetur quidem, ut ais, immundis blasphemo risu dignum, si audire non ualentes edocent summi sacerdotes diuina, et non intelligentibus imagines trandiderint sacras traditiones. Et quod adhuc risibilius, quomodo pro eis  alii abrenuntiationem dicunt et sacras confessiones. Oportet autem tuam ierarchicam intelligentiam non angustari in errantibus, sed et timens simul et eorum luciducatus gratia diligens defendere aduersus pro eis prolatas insidias, proponentem et hoc iuxta legem diuinam, quantum non in nostra scientia omnia diuina circumscribuntur, multa autem a nobis ignotorum causas habent diuinas, nobis quidem ignotas, notas uero nostrum melioribus ordinibus. Multa autem et excelsissimas essentias latuere, et a sola diligenter cognita sunt sapientissima et sapientifica thearchia. ueruntamen quia et de hoc ea dicimus, que quidem deiformes nostri sancti perfectores, ab antiqua eruditi traditione, in nos adducebant. Aiunt enim, quod quidem est uerum, quia secundum legem  diuinam reducti infantes ad habitum sacrum uenient omni perficiendi errore et immunda uita. Multumque hoc diuinis nostris ducibus in animum ueniens, probauerunt recipi infantes secundum hunc sacrum modum. Itaque naturales adducendi pueri parentes tradere puerum cuidam eruditorum bonorum diuina pedagogo, et de cetero a se [1 1Kb] puerum perficit, tanquam a [2 1Kb] diuino Patre et salutis sacre anadocho. Hunc ergo summus sacerdos confitentem iuxta diuinam educare puerum uitam, repetit abrenuntiationes confiteri et sacras confessiones, non, ut illi forsan ridentes dixerunt, alium pro alio diuina docens. Neque enim hoc ait sic: Pro puero ego abrenuntiationes  aut sacras confessiones facio, sed quia puer abrenuntiat: hoc est, confiteor puerum credere in sacrum sensum uenientem nostris anagogis: abrenuntiaturum quidem uniuersaliter contrariis, confiteri autem et operari diuinas confessiones. Nihil ergo, ut estimo, inconsequens, si secundum diuinam puer anagogen educatur, ducem et anadochum sacrum habens, habitum sibi diuinorum insinuantem, et custodem a contrariis peritum. Tradit autem puero sacris symbolis summus sacerdos, ut in eis conuersetur, et neque formetur ad uitam alteram, nisi diuina contemplantem [3 1Kb] semper, et communionem eorum in profectibus sanctis factam, habitumque sacrum in eis fortem, educatumque pulchre [4 1Kb] a diuino anadocho. Tanta, o puer, et sic bona nostre Ierarchie  uidentur mihi uniformia spectacula [5 1Kb] . Ab aliis autem similiter intentius [6 1Kb] animo non hec tantum uisa sunt, lucidiora autem multa et deiformiora. Et tibi, ut arbitror, omnino lucebunt splendidiores forme, et diuinissimis dictis in ascensionibus utenti ad excelsiorem radium. Trade igitur, o amice, et ipse mihi perfectiorem illuminationem, et ostende meis oculis quascunque uidere poteris pulchriores formas et uniformiores. Confido enim ego, quia his, que dicta sunt, repositos in te diuini ignis ascendens usque uapores. Explicit liber de ecclesiastica Ierarchia.



SANCTI DIONYSII AREOPAGITAE LIBER TERTIUS. DE DIuINIS NOMINIBUS.


 Epigramma in beatum Dionysium de diuinis Nominibus.

In animum splendor in diuinas Scripturas milletingens formas uarietatibus sacra nomina, et post stultam mortem uitalibus sapientie eloquiis sonantibus diuinos manifestorios hymnos


Compresbytero TIMOTHEO DIONYSIUS presbyter. [7 1Kb]


INCIPIUNT CAPITULA DE DIuINIS NOMINIBUS [8 1Kb] .
    I. Que sit rationis interpretatio, et que diuinis nominibus traditio.
    II. De unita et discreta theologia, et que sit diuina unitas et discretio.
    III. Que sit orationis uirtus, et de beato Ierotheo, et de reuerenti et conscripta theologia.
     Iu. De optimo, lumine, bono, amore, exstasi [9 9Kb] , zelo, et quia malum neque est, neque ex eo quod est, neque in existentibus.
    u. De existente in quo, et de paradigmatibus.
    uI. De uita.
    uII. De sapientia, intellectu, ratione, ueritate, fide.
    uIII. De uirtute, iustitia, salute, redemptione, in quo et de inequalitate.
    IX. De magno, paruo, eodem, altero, simili, dissimili [10 1Kb] , statu, motu, equalitate.
    X. De omnipotenti, antiquo dierum, in quo et de eterno et tempore.
    XI. De pace, et quid uult sibi hoc per se ipsum esse, que per se ipsam uita, que per se ipsam uirtus, et que sic dicta.
    XII. De sancto sanctorum, rege regum, Domino dominorum, Deo deorum.
    XIII. De perfecto et uno.




 INCIPIT LIBER DE DIuINIS NOMINIBUS.



CAPITULUM I. Que sit rationis interpretatio, et que diuinis nominibus traditio.


Nunc autem, o beate, post theologicos characteres in diuinorum nominum replicationem, quantum licet, transeamus. Sit autem et nunc nobis eloquiorum lex predefinita, ueritatem nos inuenire eorum, que de Deo dicta sunt, non in credibilibus sophie uerbis [a 1Kb] , sed in approbatione spiritu mouente theologorum uirtutis, per quam ineffabilibus et ignotis ineffabiliter et ignote coniungimur, secundum meliorem nostre rationalis et intellectualis uirtutis et operationis unitatem. Uniuersaliter itaque non audendum dicere, neque intelligere quid de superessentiali et  occulta diuinitate, preter diuinitus nobis ex sacris eloquiis expressa. Ipsius enim super rationem et intellectum et essentiam superessentialitatis ipsa superessentialis scientia reponenda [1 1Kb] , in tantum sursum respicientes, quantum se infert diuinorum eloquiorum radius ad superiores claritates circa diuina, temperantia et sanctitate [2 1Kb] coartatas. Etenim si quid oportet sapientissima et uerissima theologia suaderi, iuxta analogiam uniuscuiusque animorum respiciuntur diuina, et inspiciuntur thearchice bonitatis in salutari iustitia ab his, que in mensura sunt, immensurabilitatem diuinitus tanquam illocalem distinguente [3 1Kb] . Sicut enim incomprehensibilia et incontemplabilia sunt [4 1Kb] sensibilibus [5 1Kb] inuisibilia, et his, que sunt in figmento et similitudine, simpla et  non simulata, et secundum corporum figuras formatis incorporalium intacta et non figurata informitas: iuxta eamdem ueritatis [6 1Kb] rationem superat essentias superessentialis magnitudo, et animos super animum [7 1Kb] unitas, et omnibus uirtutibus impossibile est quod super sensum est arcanumque rationi omni super rationale bonum, unitas unifica omnis unitatis, et superessentialis essentia, et intellectus inuisibilis, et uerbum arcanum, irrationabilitas, et inuisibilitas, et innominabilitas secundum nullum eorum, que sunt, ens, et causale quidem essendi omnibus: ipsum autem non , ut omnis essentie summitas [8 1Kb] , et utcumque ipsa de seipsa proprie et scienter manifestat. De hac igitur, ut dictum est, superessentiali et occulta diuinitate non audendum dicere, neque  intelligere quid, preter diuinitus nobis ex [9 1Kb] sacris eloquiis expressa. Etenim sic ipsa de semetipsa in eloquiis optime [10 1Kb] tradidit: eius quidem, qualis est, scientia et contemplatio omnibus inuia est, que  sunt, tanquam omnibus superessentialiter separata. Et multos theologorum inuenies, non solum ut inuisibilem eam et incomprehensibilem laudantes, sed et inscrutabilem simul et inuestigabilem, tanquam non ente [11 1Kb] uestigio ullo in occultam eius multitudinem peruenientium. Non tamen communicabile est uniuersaliter bonum ulli eorum que sunt, sed in seipso manens superessentialem collocatum radium uniuscuiusque eorum que sunt, proportionaliter illuminationibus optime supermanifestat, et ad possibilem sui contemplationem et societatem et similitudinem extendit sacros animos, quantum fas est, sic diuinitus desiderantes, et neque ad superius moderate indita diuina manifestatione impossibiliter  glorificatos, neque ad inferius ex ea, que in malum est, minoratione resolutos, sed bene ponderate et recte in radium eis superlucentem extentos, et commensurabili iustarum [12 1Kb] illuminationum amore, cum reuerentia sacra, et temperate et sancte reuelantes, ipsa sequentes thearchica iuga, que etiam totas gubernant supercelestium essentiarum sanctas dispositiones. Hoc quidem super intellectum et essentiam thearchie occultum inscrutabile est etiam intellectualibus mentis reuerentiis. Hec arcana temperanti silentio honorantes, ad lucentes nobis in sacris eloquiis splendores intendamus, et ab ipsis in lucem ducamur [13 1Kb] ad thearchicos hymnos, ab his supermundane illuminati, et ad sacras hymnologias formati, ad uidendum  etiam commensurate nobis per eas donata diuina luminaria, et largum principium omnis diuine apparitionis luminis laudandum, sicut ipsum de seipso in sacris eloquiis tradidit: ut quia omnium est causa, et principium, et essentia, et uita, et quidem recedentium ab eo et reuocatio et resurrectio, ad uero deiformitatis incorruptibile perditorum reuocatio et reformatio, iuxtaque agitationem immundam mobilium collocatio diuina, et stantium munimen, et ad ipsum reductorum restitutiua manuductio, et illuminatorum illuminatio, et perfectorum perfectio principalis, et diuinorum diuinitas, et simplicium simplicitas, et unitorum unitas, principii omnis superessentialiter superprincipale principium, et occulti, secundum quod [14 1Kb] iustum est, optima traditio,  et simpliciter dicendum, uiuentium uita, et eorum que sunt essentia, omnis uite et essentie principium et causa, per suam, ut sint que sunt, actiuam et continentem bonitatem.

 Hec a [1 1Kb] diuinis eloquiis didicimus, et omnem, sic dicere, sacram Theologorum hymnologiam inuenies ad beneficas diuinitatis processiones manifestatiue et laudatiue diuinas nominationes preparantem. Unde in omni fere theologica actione thearchiam uidemus diuinitus laudatam, ut monadem quidem et unum, propter simplicitatem et unitatem supernaturalis impartibilitatis, ex qua ut unifica uirtute unimur, et partitis nostris alteritatibus supermundane complicatis, in deiformem monadem congregamur et Deum imitantem unitatem. Ut Trinitatem uero, propter subsistentem ter superessentialis fecunditatis expressionem, ex qua omnis paternitas in celo et in terra est et nominatur [a 1Kb] . Ut autem causam eorum que sunt, quoniam omnia ad esse adhibita sunt per  eius substantificam bonitatem. Sapientem uero et bonam, quia existentia omnia, que propria natura incorruptibilia salua sunt, omni harmonia diuina et sacra pulchritudine sunt repleta. Humanam autem differenter, quia his, que secundum nos sunt, ad ueritatem uniuersaliter in una sui subsistentiarum [2 1Kb] communicauit, et reuocatam ad seipsam restituit humanam nouissimam partem, ex qua ineffabiliter simplex iehsu compositus est, et appositionem assumpsit temporalem eternus, et equalis nobis factus est natura, omnium secundum omnem naturam ordine superessentialiter munitus, cum incommutabili et inconfusa propriorum collocatione, et quecumque alia deifica luminaria eloquiis consequenter diuinorum nostrorum ducum occulta traditio expresse nobis  donauit. Hec et nos didicimus, nunc quidem conrationabiliter nobis per sacra uelamina eloquiorum et ierarchicarum traditionum humanitatis, sensibilibus quidem inuisibilia, et his, que sunt superessentialia, circumuelantis, et formas et similitudines carentibus formis, et similitudinibus circumponentis et supernaturalem, et non figuratam simplicitatem uarietate partitorum symbolorum et multiplicantis et prefigurantis. Tunc autem cum incorruptibiles et immortales facti fuerimus, et christiformes [3 1Kb] , et beatissima recipiemur quiete, semper cum Domino iuxta eloquium erimus [b 1Kb] , uisibilis quidem ipsius diuine manifestationis in castissimis contemplationibus repleti, manifestissimis splendoribus nos circumlustrantis, sicut discipulos in illa diuinissima transformatione [c 1Kb] :  inuisibilem autem ipsius illuminationem impassibili et immateriali intellectu participantes, et super intellectum unitatem insuper apparentium radiorum ignotis et beatis experimentis, in diuiniori imitatione supercelestium animorum. Sicut angeli enim, ut eloquiorum ueritas ait, erimus, et filii Dei, filii resurrectionis sunt [d 1Kb] . Nunc autem, ut nobis possibile, necessariis quidem in diuina symbolis utimur, et ex ipsis iterum in simplam et  unitam inuisibilium contemplationum ueritatem proportionaliter intendimus, et post omnem secundum nos deiformium intelligentiam requiescentes nostras intellectuales operationes, in superessentialem radium, secundum quod iustum est, immittemus, in quo omnes fines omnium cognitionum superarcane ante substituti sunt, quem neque intelligere possibile est, neque dicere, neque omnino quomodo contemplari, propter quod omnibus ipse remotus sit et superincognitus, et omnium quidem essentialium cognitionum et uirtutum summitates simul et omnes superessentialiter in seipso preambientem, omnibus uero incomprehensibili uirtute et supercelestibus animis supercollocatum. Si enim scientie omnes existentium sunt, et in ea, que sunt, finem  habent, ipsa omni essentia summitas, et omni scientia est remota. Et si melior est omni ratione et omni scientia, et super intellectum uniuersaliter et essentiam collocatur, omnium quidem cum sit acceptiua, et comprehensiua, et anteprehensiua, omnibus autem per se uniuersaliter incomprehensibilis, et neque sensus eius est, neque phantasia, neque opinio, neque nomen, neque uerbum, neque tactus, neque scientia: quomodo de diuinis nominibus nobis actitabitur sermo sine uocabulo, et super nominationem superessentiali deitate ostensa? Sed quod quidem diximus, cum theologicos characteres exposuimus, unum, incognitum, superessentiale, per se optimum, quod quidem est, trinam unitatem dico, , et , neque dicere, neque intelligere  possibile est. Sed et sanctarum uirtutum angelice unitates, quas siue speculatiuas, siue acceptiuas oportet dicere, superincognite et superlucentis bonitatis, et arcane sunt et incognite, et solis ipsis subsistunt [4 1Kb] super scientiam angelicam dignis suis angelis. His deiformes angelica imitatione, quantum licet, coadunati animi, quomodo secundum omnem intellectualem operationem requiescunt, talis autem fit deificatorum animorum ad summum lumen unitas, laudant ipsum potissime per omnium, que sunt, ablationem, in hoc uere et supernaturaliter illuminati ex beatissima cum ipso unitate, quia omnium quidem est, que sunt, causale, ipsum autem nichil, ut omnibus, que sunt, superessentialiter exaltatum. Igitur superessentialitatem diuinam, qualis est superbonitatis  supersubsistentia, neque ut uerbum aut uirtutem, neque ut animum aut uitam, aut essentiam laudare est iustum, nullo eorum, quecunque super omnem ueritatem ueritate sunt, dicitur: sed ut omni habitu, motu, uita, phantasia, opinione, nomine, uerbo, uirtute, intelligentia, essentia, statu, collocatione, unitate, summitate, multitudine, omnibus, quecunque existentia sunt, supereminenter remotam. Quomodo uero ut bonitatis subsistentia  ipsius esse omnium, que sunt, est causa optima principalis diuinitatis [1 1Kb] prouidentia ex omnibus causatiuis laudandum, quoniam et circa ipsam omnia, et propter ipsam, et ipsa est ante omnia, et omnia in ipsa constituta sunt, et essendo hanc omnium accessio et substantia, et ipsam omnia desiderant, intellectualia quidem et rationabilia scienter, subiecta uero his sensibiliter, et alia, secundum uitalem motum et essentialem et conditionalem necessitatem. Hoc igitur scientes theologi, et tanquam innominabilem eam laudant, et ex omni nomine. Innominabilem quidem, ut cum aiunt, diuinitatem ipsam in una mysticarum symbolice diuine manifestationis uisionum increpasse dicentem: Quod nomen tui [a 1Kb] ? et sicut ab omni eum Dei nominatiua scientia  reducens, dicere: Et ut quid interrogas nomen meum, et hoc est mirabile [b 1Kb] . Aut nonne [2 1Kb] hoc uere est mirabile nomen, quod est super omne nomen, quod innominabile, quod omni supercollocatum nomini nominato, siue in seculo hoc, siue in futuro [c 1Kb] ? Multiuocam uero, ut cum iterum eam introducunt dicentem: Ego sum [d 1Kb] , et uita [e 1Kb] , lux [f 1Kb] , Deus [g 1Kb] ueritas, et cum ipsi omnium causalem theosophi multiuoce ex omnibus causatiuis laudant, ut optimum [h 1Kb] , ut bonum [i 1Kb] , ut sapientem [k 1Kb] , ut dilectum [l 1Kb] , ut Deum deorum [m 1Kb] , ut Dominum dominorum [n 1Kb] , ut sanctum sanctorum [o 1Kb] , ut eternum [p 1Kb] , ut existentem [q 1Kb] , et ut seculorum causalem [r 1Kb] , ut uite largitorem [s 1Kb] , ut sapientiam [t 1Kb] , ut intellectum [u 1Kb] , ut rationem [u 1Kb] , ut scientem [uu 1Kb] , ut proferentem omnes thesauros ab omni  scientia [x 1Kb] , ut uirtutem [y 1Kb] , ut potentem [z 1Kb] , ut regem regnantium [aa 1Kb] , ut antiquum dierum [bb 1Kb] , ut non senescentem [cc 1Kb] , ut immutabilem [dd 1Kb] , ut salutem [ee 1Kb] , ut iustitiam [ff 1Kb] , ut sanctificationem [gg 1Kb] , ut redemptionem [hh 1Kb] , ut  in magnitudinem omnia excellentem [ii 1Kb] , ut in aura leui [kk 1Kb] . Atque et in animis eum esse aiunt [ll 1Kb] , et in animabus [mm 1Kb] , et in corporibus [nn 1Kb] , et in celo [oo 1Kb] , et in terra [pp 1Kb] , et simul in eodem eundem [qq 1Kb] , immundanum [rr 1Kb] , circamundanum, supermundanum [ss 1Kb] supercelestem [tt 1Kb] , superessentialem [uu 1Kb] , solem [uu 1Kb] , stellam [uuuu 1Kb] , ignem [xx 1Kb] , aquam [yy 1Kb] , spiritum [zz 1Kb] , roris [aaa 1Kb] , nebulam [bbb 1Kb] , per seipsum, lapidem [ccc 1Kb] et petram [ddd 1Kb] : omnia que sunt, et nichil horum que sunt [eee 1Kb] [3 1Kb] . Sic igitur omnium cause, et super omnia enti, et innominabile adunabunt, et omnia eorum que sunt nomina, ut diligenter sit uniuersorum regnum, et circa eam sint [4 1Kb] omnia, et ab ea, ut causa, ut principio, ut fine dependentia, et ipsa secundum eloquium sit omnia in omnibus, et uere laudatur omnium substantia  inchoatiua et consummatiua, et continens custos [fff 1Kb] . et pascens [ggg 1Kb] , et ad seipsam conuertens [hhh 1Kb] , et hec adunans immensurabiliter et excelse. Non enim continentie, aut uite, aut consummationis causa tantum est, ut a [5 1Kb] sola hac, aut altera prouidentia supernominabilis bonitas nominaretur: omnia uero simpliciter et indefinite in seipsa, que sunt, preambiuit [6 1Kb] perfectissimis unius sue et causalissime prouidentie bonitatibus, et ex omnibus, que sunt, harmonice laudatur et nominatur. Et quidem non has solas Theologi diuinas nominationes honorant, que sunt ab omnibus aut partitis prouidentiis, aut prouisis: sed et a quibusdam est, quando diuinis responsis in sacris templis [iii 1Kb] aut aliis formis magistros [kkk 1Kb] , aut prophetas [lll 1Kb] illuminantibus, iuxta alias et alias causas  [7 1Kb] et uirtutes nominant super dictionem, et super nominationem bonitatem, et formas ei et similitudines [mmm 1Kb] humanas, aut igneas [nnn 1Kb] , aut electrinas circumponunt [ooo 1Kb] , et oculos eius [ppp 1Kb] , et aures [qqq 1Kb] , et nexos  crines [a 1Kb] , et facies [b 1Kb] , et manus [c 1Kb] , et posteriora [d 1Kb] , et pennas [e 1Kb] , et brachia [f 1Kb] , et dorsa [g 1Kb] , et pedes [h 1Kb] laudant, coronasque [i 1Kb] , et thronos [k 1Kb] , et calicem [l 1Kb] , et crateras eius [m 1Kb] , et alia quecumque mystica sunt, circumformant, de quibus in symbolica Theologia secundum uirtutem diximus. Nunc uero quecunque presentis sunt actionis, ex eloquiis congregantes, et sicut quadam regula his, que dicta sunt, utentes, et ad ea respicientes, ad reserationem inuisibilium diuinorum nominum proueniamus. Et quod quidem semper per omnem nobis. Theologiam ierarchica lex induxit, diuina contemplatiua uirtute theophanias inspiciemus, proprie dicere theorias, et aures sacras mirabilium diuinorum nominum replicationibus apponamus, sanctis sancta secundum diuinam traditionem  collocantes [n 1Kb] , et indoctis hec deridentibus et illudentibus auferentes: magis autem ipsos illos, siquidem omnino sunt huiusmodi quidam homines, in hoc diuina pugna redimentes. Te quidem hec custodire oportet, o bone Thimothee, iuxta sacratissimam inductionem, et neque dicta, neque prolata diuina facere in indoctos. Mihi autem det Deus diuinitus laudare non uocate et non nominate diuinitatis beneficas multas nominationes, et ne auferat uerbum ueritatis ex ore meo [o 1Kb] .



CAPITULUM II De unita et discreta theologia, et que sit diuina unitas et discretio.

Diuinam totam subsistentiam, quia est per seipsam  bonitas, segregans et exprimens ab eloquiis laudatur. Et quid enim aliud discendum est ex sacra theologia, cum ait, diuinitatem ipsam introductam dicere: Quid me interrogas de bono? Nemo bonus nisi solus Deus [p 1Kb] . Hoc quidem et in aliis quesitum nobis ostenditur, omnes semper Deo predictas diuinas nominationes non partim, sed in tota et perfectissima et integra et plena diuinitate ab eloquiis laudari, et omnes eas impartibiliter, absolute, inobseruate, uniuersaliter, omni [1 1Kb] uniuersalitati in toto perfecte, et omnis diuinitatis reponi. Etenim sicut in theologicis characteribus admonuimus, si non de tota Diuinitate dixerit quis hoc dici, blasphemat [q 1Kb] , et scindere iniuste audet superunitam unitatem. Dicendum igitur, quomodo in omni Diuinitate  hoc accipiendum. Etenim ipsum ex bono natum ait uerbum: Ego bonus sum [r 1Kb] . Et quidam Deo acceptabilium prophetarum laudat Spiritum bonum. Et iterum  hoc: Ego sum qui sum [s 1Kb] . Si non secundum totam aiunt diuinitatem laudari, iuxta unam uero partem hoc describi, uim faciunt: quomodo audient: hec autem dicit, qui est, qui erat, qui uenturus est omnipotens [t 1Kb] . Et: Tu uero idem ipse es [u 1Kb] . Et: Spiritus ueritatis est, qui a Patre procedit [u 1Kb] . Et si non totam esse aiunt diuinam uitam, quomodo uerum, quod dixit diuinum uerbum: Sicut Pater suscitat mortuos et uiuificat, sic et Filius, quos uult, uiuificat [uu 1Kb] . Et: Quia Spiritus est uiuificans [x 1Kb] . Quomodo uero et dominationem habet omnium tota diuinitas, de quidem Deum gignente deitate, aut genita, nil dicendum est, ut estimo, quoties a Theologia in Patre et Filio diuulgatur Dominus, sed et Dominus Spiritus est, et bonum autem et sapiens in tota diuinitate laudatur, et lumen,  et deificum, et causale, et omnia quecunque totius diuinitatis sunt, in omnem reducunt eloquia diuinam hymnodiam, complexim quidem, ut cum dicunt, omnia ex Deo, decursim uero, ut cum ait quidam: Omnia per ipsum et in ipso creata sunt, et omnia in ipso constituta sunt [y 1Kb] . Et: Emitte [2 1Kb] Spiritum tuum, et creabuntur [z 1Kb] . Et ut breuiter dicat quis, ipsum diuinum ait uerbum: Ego et Pater unum sumus. Et: Omnia quecunque habet Pater mea sunt. Et: Omnia mea tua sunt, et tua, mea [aa 1Kb] . Et iterum: quecunque sunt Patris et ipsius [3 1Kb] , diuino Spiritui comuniter et unitim reponunt: diuinas operationes, honorem, fontem, et non deficientem causam, et distributionem optimarum donationum. Et nullum in diuinis eloquiis inconuersibilibus nationibus attritorum  estimo ad hoc contradicere, quia diuina omnia toti diuinitati assunt secundam diuinam perfectam rationem. His igitur a nobis breuiter quidem in talibus et partim, in aliis uero sufficienter ex eloquiis et ostensis et definitis, qualemcumque replicare diuinam nominationem uniuersalem conabimur, in tota ipsa diuinitate accipiendum. Si uero quis dixerit, confusionem nos in hoc contra diuinam discretionem introducere, talem rationem nos neque ipsum estimamus suadere sufficientem, quomodo est uerax. Siquidem enim est quis omnino eloquiis absistens [4 1Kb] , longe ibi uniuersaliter erit et a nostra philosophia. Et si non ex eloquiorum sibi diuina sapientia curat, quomodo etiam a nobis curabit in theologicam scientiam sue manuductionis? Si autem  in eloquiorum ueritatem respicit, hac et nos regula et lumine utentes ad apologiam, quantum potentes sumus, recte gradiemur, dicentes, quomodo  theologia quedam quidem unitim tradit, quedam uero discrete. Et neque unita separare iustum est, neque discreta confundere, sed sequentes eam iuxta uirtutem in diuinos splendores respicere, et inde diuinas manifestationes accipientes, sicut quamdam regulam formosissimam ueritatis, ibi posita custodire in semetipsis non multiplicata, et non minorata, et inconuersibilia festinemus, in custodia eloquiorum custoditi, et ab ipsis in custodientes ea custodiendum potentes. Unita quidem totius diuinitatis sunt, ut in theologicis characteribus per plura ex eloquiis ostendimus, superbonum, superdeum, superessentiale, superuiuens, supersapiens, et quecumque supereminentis sunt ablationis, cum quibus et causalia omnia, optimum, bonum, , uiuentium  parens, sapiens, et quecumque ex optimis suis donationibus [1 1Kb] omnium bonorum causa denominatur. Discreta autem Patris superessentiale nomen, et res, et Filii et Spiritus nulla in his reciprocatione, aut omnino communitate introducta Est autem iterum ab his discretum ipsa secundum nos Iesu perfectissima et immutabilis subsistentia, et quecumque secundum ipsam sunt humanitatis essentialia mysteria. Oportet autem, ut arbitror, magis recipientes nos perfectissimum diuine et unitatis et discretionis exponere modum, utcumque nobis bene conspiciens omnis ingenita est ratio, uarium quidem omne et non manifestum relinquens, bene discrete uero et manifeste et bene ordinate propria secundum uirtutem considerans. uocant enim, quod quidem  et in aliis dixeram, nostre theologice traditionis sacri doctores unitates quidem diuinas superarcane et superincognite unitatis occultas et inremeabiles supercollocationes, discretiones uero optimas diuinitatis et processiones, et manifestationes. Et aiunt sacra eloquia sequentes, et dicte unitatis propria: et iterum, discretionis esse quasdam speciales et unitates et discretiones, et [2 1Kb] in unitate diuina sine superessentialitate. Unitum quidem est uni principali Trinitati et commune superessentialis subsistentia, superdeus deitas superbonus bonitas omnium, summitas summitatum omnium [3 1Kb] , totius proprietatis immutabilitas, super principatum unitas, ineffabile, multiuocum, ignorantia, omne inuisibile, omnium positio,  omnium ablatio, super omnem et positionem et ablationem inter se inuicem, si sic oportet dicere, principalium substantiarum mansio et collocatio, uniuersaliter superunita, et nulla parte confusa, sicut lumina lampadum, ut sensibilibus et propriis utar exemplis, dum sunt in domo una, et tota in se inuicem totis sunt, et diligentem a se inuicem proprie substantem habent discretionem, unita discretione, et unitate discreta. Etenim uidemus in domo multis unitis lampadibus ad unum aliquod lumen unita  omnium omnia lumina, et unam claritatem indiscretam relucentem, et non etiam quis, ut arbitror, poterit alicuius lampadis lumen ab aliis ex omnia lumina continenti aëre discernere, et uidere sine altera parte alteram partem, totis in totis inconfuse contemperatis. Sed si etiam unam quis ardentium subduxerit domo [4 1Kb] , coibit et proprium totum lumen, nullum quiddam aliorum luminum in semetipsa complectens, aut suimet alteris relinquens. Erat enim earum, quod quidem dixi, omnium ad omnia perfectissima unitas, incommixta uniuersaliter, et nulla parte confusa: et hec, existente in corpore aëre, et ex materiali igne pendente lumine. Ubi uero superessentialem unitatem supercollocari dicimus, non in corporalibus tantum unitatibus, sed et  his, que sunt in animabus ipsis, et in ipsis intellectibus, que habent incommixtim et supermundane per tota deiformia et supercelestia lumina iuxta participationem corrationabilem participantibus omnibus superremota unitate. Est autem et discretio in superessentialibus theologiis, non quam dicebam solummodo, quia et hanc unitatem incommixtim collocat, et inconfuse unaqueque principalium substantiarum: sed quia et que sunt superessentialis theogonie, non reciprocantur ad se inuicem. Solus autem fons superessentialis deitatis Pater, dum non sit Filius pater, neque Pater filius, custodientibus propria laudibus recte unicuique diuinarum substantiarum. Hec quidem secundum ineffabilem unitatem et subsistentiam unitas et discretio. Si autem et diuina  discretio est optima processio unitatis diuine superunite semetipsam bonitate et plurificantis et multiplicantis, unite quidem sunt secundum diuinam discretionem immensurabiles traditiones, essentialitates uitales, sapientificationes, alieque donationes, omnium cause bonitatis, iuxta quas ex participiis et participantibus laudantur imparticipate participata. Et hoc etiam commune, et unitum, et unum est toti deitati, omnem ipsam totam ab unoquoque participantium participari, et a nullo iterum nulla parte: sicut rota in medio circuli ab omnibus in circulo circumpositis rectis lineis, et sicut signo efformata multa participant principalis exempli signo, et in unoquoque efformatorum toto et eodem existente, et in nullo secundum  nullam partem. Superponitur autem etiam his causalissime deitatis imparticipatio, quo neque attactus eius sit, neque alia quedam ad participantia commixta societas. Et quidem dixerit quis, non est signum in totis efformatis totum et ipsum. Ac per hoc non signum causa: omnem enim seipsam illa, et eadem, et unicuique indit [5 1Kb] . Ipsa quoque participantium differentia dissimilitudo facit decolorata, uno, et toto, et eodem principali exemplo. Ut, si quidem mollia et formabilia, aut etiam plana et configurata [1 1Kb] ,  et neque contra exemplata et dura, neque diffusa et instabilia, puram habebunt et claram et consequentem formam. Si uero quid dicte opportunitatis defecerit, hoc causa erit imparticipationis et obscuritatis, et aliorum quecumque inopportunitati participationis fiunt. Discernitur autem bene decora in nos diuina operatione secundum nos ex nobis uniuersaliter et uere substantificari superessentiale uerbum, et operari et pati, quecunque humanationis eius, diuina actione sunt discreta et summe miranda. His enim Pater et Spiritus secundum nichil communicare uerbo, nisi ibi quis dixerit secundum optimam et humanam uoluntatem, et secundum omnem supereminentem et arcanam diuinam operationem, in [2 1Kb] qua operatus est secundum nos  factus incommutabilis Deus, et Dei uerbum. Sic et nos diuina et intelligere ratione, et discernere festinemus [3 1Kb] , quomodo ea diuina et uniuntur et discernuntur. Sed harum quidem et unitatum et discretionum quascunque in eloquiis diuinas causas inuenimus, in theologicis characteribus, propria de unoquoque percipientes, quantum possibile, exposuimus: ea quidem relegentes uera ratione et replicantes, et sacrum et reuelatum intellectum in manifesta eloquiorum spectacula adducentes: his uero ut [4 1Kb] mysticis et secundum diuinam traditionem super intellectualem operationem retrusi. Omnia enim diuina, et quecunque nobis manifestantur, participiis solis cognoscuntur. Hec autem qualia quando sunt secundum proprium principium et  fundamentum, super intellectum sunt, et omnem essentiam et scientiam: ut superessentiale occultum, Deum, aut uitam, aut essentiam, aut lumen, aut rationem nominare, quidem nichil alterum intelligimus, quam in nos ex ipso productas uirtutes deificas, aut substantificas, aut uite genitrices, aut sapientie donatrices: ipsum uero iuxta omnium intellectualium operationum per fructum desideramus, nullam uidentes deificationem, aut uitam, aut essentiam, que diligenter similis est omnium remote iuxta omnem supereminentiam cause. Iterum quia quidem est fontalis deitas Pater, Filius autem et Spiritus Dei genitricis deitatis, si sic oportet dicere, frutices Deo germinati, et ueluti flores et superessentialia lumina, ex mirabilibus eloquiis accepimus: quomodo  autem hec sunt, neque dicere, neque intelligere possibile est. Sed usque ad hoc omnis nostre intellectualis actionis uirtus, quia omnis diuina paternitas et filiolitas ex omnium remota paternitate principali et filiolitate principali [5 1Kb] donata est et nobis et supercelestibus uirtutibus, ex qua et dii et deorum patres deiformes fiunt, et nominantur animi, spiritualiter scilicet tali paternitate et filiolitate [6 1Kb] perfecta, hoc est, incorporaliter, immaterialiter,  inuisibiliter, diuino principali spiritu super omnem intellectum immaterialem et deificationem supercollocato, et Patre et Filio omni paternitate et filiolitate diuina supereminenter exaltatis. Neque enim est diligens similitudo causatiuis et causalibus, sed habent quidem causatiua causalium receptas imagines; ea uero causalia causatiuis remouentur et supercollocantur iuxta proprii principii rationem. Et ut secundum nos utar exemplis, delicie et tristitie dicuntur effectiue delectandi et contristandi: ipse uero neque delectantur, neque contristantur, et ignis calidus et ardens non dicitur uri et calefieri. Et uiuere si quis dicat per se ipsam uitam, et illuminari per se ipsum lumen, non recte dicit secundum nostram rationem, nisi ubi iuxta alterum hec  dicit modum, quia abunde et essentialiter ante insunt hec causatiuorum causalibus. Sed et hoc totius theologie manifestissimum secundum nos Iesu diuina formatio et arcana est rationi omni, et incognita intellectui omni, et ipsi prestanti honorabilissimorum angelorum. Et quidem uiriliter eum substantificatum fuisse, mystice accepimus: ignoramus uero, quomodo ex uirginalibus sanguinibus altera ultra naturam lege formatus est, et quomodo siccis pedibus, corporalem molem habentibus et materie grauitatem, superambulauit humidam et instabilem essentiam [a 1Kb] , et alia, quecunque supernaturalis sunt Iesu physiologie. Hec autem a nobis in aliis sufficienter dicta sunt, et glorioso duce secundum theologica sua obscura commenta laudantur  ualde supernaturaliter. Que quidem ille siue a sacris theologis accepit, siue ex disciplinata eloquiorum inuentione considerauit, ex multa circa hec et exercitatione et peritia, siue etiam ex quadam eruditus sit diuiniore inspiratione, non solum discens, sed et affectus diuina, et ex ipsa ad hec coaffectione, si sic oportet dicere, ad indocibilem eorum et mysticam perfectus unitatem et fidem. Et ut multa et beata spectacula potentis illius intelligentie in minimis addamus, hec de Iesu ait in collectis ab eo theologicis obscuris commentis.


Sanctissimi Ierothei ex theologicis commentis.

Omnium causa et repletiua Iesu deitas, partes uniuersati consonas saluans, et neque pars, neque totum  est, et totum et pars, ut omne et partem et totum in semetipsa coambiens, et supereminens, et excellens. Perfecta quidem est in imperfectis, ut perfectio principalis: imperfecta uero in perfectis, tanquam superperfecta et anteperfecta: forma formificans, in informibus, tanquam forma principalis: informis in ipsis formis, tanquam superformis essentia totius essentie, incontaminatas supergrediens, et superessentialiter, omni essentia remota, tota principia et ordines destinans,  et omni principio et ordini supercollocata. Et mensura est eorum que sunt, et seculorum, et super seculum, et ante secula: plena in indigentibus, superplena in plenitudinibus, arcana, ineffabilis, super animum, super uitam, super essentiam: supernaturaliter habet supernaturale [1 1Kb] , superessentialiter [2 1Kb] superessentiale. Unde quoniam quidem et usque naturam pro amore hominum [3 1Kb] uenit, et uere essentia est, et uir superdeus creatus est. Propitia autem sint nobis super animum et rationem laudanda. Et, si in his habet supernaturale et superessentiale [4 1Kb] , non solum ipsa immutabiliter nobis et inconfuse communicauit, nichil perpessa in superplenitudinem suam ab ineffabili nouitate: sed quia et hoc omnium nouorum maximum nouum, in naturalibus nostris supernaturalis erat, in his que iuxta essentiam superessentialis [5 1Kb] ,  omnia nostra ex nobis propter nos superhabebat.

Hoc quidem sufficienter. In autem rationis speculationem perueniamus, communia et unita discretionis diuine nomina, secundum quod nobis possibile, replicantes. Et ut aperte de omnibus deinceps predefiniamus, discretionem diuinam dicimus, ut dictum est, pulchras diuinitatis processiones. Donans enim omnibus que sunt, et superfundens omnium bonorum participationes, unite quidem discernitur, plurificatur uero singulariter, et multiplicatur ex uno irremeabiliter. Ut puta quoniam est Deus superessentialiter, donat autem esse his que sunt, et adducit totas essentias, multiplicari dicitur unum  illud ex se adductione multorum existentium quidem ab onte, nichil minus illo et uno in multiplicatione, et adunato iuxta processionem, et pleno in discretione, omnibus essendo, que sunt, superessentialiter remotum, et clementi totorum processione, et non minorata fusione indiminutarum sui traditionum. Sed et unum , et omni parti et toti, et uni et multitudini, ab uno tradens, unum est eodem modo superessentialiter, neque pars multitudinis, neque ex partibus totum, et sic neque unum est, neque unum habet. Longe enim [6 1Kb] his est super unum, ab his que sunt unum, et multitudo impartibile, sine plenitudine superplenitudo, omne unum et multitudinem adducens et perficiens et continens. Iterum ex se deificatione secundum uirtutem  uniusquisque deiformi deorum multorum factorum uidetur quidem esse et dicitur unius Dei discretio et multiplicatio: est uero nichil minus principalis Deus, et superdeus, superessentialiter unus, Deus impartibilis, impartibilibus unitus, sibimetipsi et multis incommixtus, et non multiplicatus. Et hoc supernaturaliter intelligens communis noster et magistri in diuinam illuminationem manuductor,  multus in diuina, lumen mundi, hec ait diuinitus in sacris suis literis: Nam etsi sunt qui dicuntur dii, siue in celo, siue in terra, siquidem sunt dii multi et domini multi, sed nobis unus Deus Pater, ex quo omnia, et nos in ipso [7 1Kb] ; et unus Dominus iehsu Christus, per quem omnia, et nos per ipsum [a 1Kb] . Etenim in diuinis unitates discretionum potentantur et anteprincipantur, et nichilominus sunt unita etiam post unius irremeabilem et clementem discretionem. Has nos socias et unitas totius deitatis discretiones, id est decoras processiones, ex manifestantibus eas in eloquiis diuinis nominibus laudare, secundum quod possibile est, tentabimus: hoc, ut dictum est, precognito, omnem beneficam diuinam nominationem, in quacunque ponitur diuinarum substantiarum, in tota eam recipere diuina uniuersitate inobseruate.



CAPITULUM III. Que [8 1Kb] orationis uirtus, et de beato Ierotheo, et de reuerenti et conscripta theologia.


Et primam, si uidetur, perfectissimam, et omnium Dei processionum manifestatoriam, optimam nominationem pronunciemus, optimarum principalem et superoptimam inuocantes Trinitatem, declaratiuam omnium sui optimarum prouidentiarum. Oportet enim nos orationibus primum in eam, ut bonorum principium, reduci, et magis ei approximantes, in hoc doceri optima dona circa eam collocata. Etenim ipsa quidem omnibus adest, non omnia uero ei adsunt. Tunc autem, cum eam inuocamus castissimis quidem  orationibus, reuoluto quoque animo, et ad diuinam unitatem opportunitate, tunc et nos ei adsumus. Ipsa enim neque in loco est, ut et a quodam, aut ex aliis in alia transcendat; sed et in omnibus existentibus eam esse, dicere relinquitur, super omnia, et omnium comprehensiua multitudinis. Nos igitur ipsos orationibus extendimus in diuinorum et optimorum radiorum excelsiorem respectum; ueluti multi luminis splendorem, ex celesti summitate suspensum, in ea, que hic sunt, peruenientem, et semper eius in conspectum manibus attributis agentes, trahere eam quidem putamus, ueritate autem non deducimus illam, et sursum et deorsum presentem, sed nos ipsi reducimur ad excelsiores lucidissimorum radiorum claritates. Aut uelut in nauim  ascendentes, et recipientes ex quadam petra extensos funes, et uelut nobis in receptionem datos, non ad nos petram, sed nosmetipsos ueritate et nauim ad petram adducimus. Sicut et hoc in contrarium, si quis iuxta ualidam petram stans in naui repellatur, aget quidem nichil in stantem et immutabilem petram, se uero ipsum ab illa segregabit, et quanto magis eam repulerit, tanto magis ab ea reuertetur. Proinde et  ante omne et magis ex theologica oratione inchoari oportet, non ut trahentes ubique presentem et nusquam uirtutem, sed ut diuinis memoriis et inuocationibus nosmetipsos iniungentes ei et adunantes. Et hoc autem eque defensione dignum, quia glorioso duce nostro Ierotheo theologica diligentissima elementa excellentissime congregante, nos tanquam non sufficientibus illis, aliasque et presentem theologiam conscripsimus. Etenim si quidem ille deinceps actitare omnes theologicas actiones dignum duxisset, et partitis ambitibus pertransisset totius theologie capitulum, non fortassis nos in tantam aut insaniam, aut stultitiam [1 1Kb] ueniremus, tanquam perspicacius illo et diuinius arbitrando theologiis addere delectabiliora, hec superfluo dicentes, ac si  paruipendendo adhuc, et iniuriam faciendo, et in magistrum et amicum existentem, et nos post Paulum diuinum in illius eloquiis formati, gloriosissimam eius et contemplationem et explanationem nobismetipsis subripientes. Sed quoniam ueritate, que diuina sunt, pretiose introducens ille, conspicuas nobis definitiones exposuit, et in uno multa ambiens, prout possibile nobis, et his, quicunque sunt secundum nos magistri, nuper perfectarum animarum iubens aperire, et discernere nobis commensurabili sermone conspicuos et potentes intellectualissime uiri illius uirtutis ambitus: et sepe nos et tu ipse in hoc exhortatus es, et librum ipsum, ut superexaltatum remisisti. Propterea et nos eum quidem, ut perfectorum et honorabilium sensuum  magistrum, his, qui super multos sunt, segregamus, ueluti quedam secunda eloquia, et Deo unctos consequentem. His autem, qui secundum nos sunt, proportionaliter nobis nos diuina trademus. Si enim perfectorum est solida esca [a 1Kb] , tali esu alius quante fuerit perfectionis? Recte igitur a nobis et conuenientissime hoc dictum est, per seipsam quidem contemplatiuam inuisibilium eloquiorum uisionem, et conspectiuam eorum doctrinam, honorabilis indigere uirtutis; in hoc autem ferentium uerborum scientiam et disciplinam minoribus deuotis et sacratis conuenire. Atqui et hoc nobis obseruatum est ualde modulose. Itaque ipso diuino duce iuxta expressionem lucidam bene discretis, nichil omnino iniungendum unquam ad tautologiam in propositi ab  eo eloquii explanationem. Quoniam et cum ipsis Deo acceptabilibus nostris summis sacerdotibus---quando et nos, ut estimatur, et tu, et multi sanctorum nostrorum fratrum in uisionem uitam inchoantis et Deum recipientis corporis conuenimus; aderat autem et Dei frater Iacobus, et Petrus uertex et honorabilissima theologorum summitas: deinde placuit post uisionem laudare summos sacerdotes simul omnes, quomodo unusquisque erat idoneus, multum  potentem bonitatem diuine infirmitatis---omnium dominabatur post theologos, ut cognoscis, aliorum sanctorum doctorum totus ex populis, totus existens semetipso, et ad laudandum societatem patiens, et ab omnibus, quibus auditus est, et uisus, et cognitus est, et non cognitus est, Deo acceptabilis esse et diuinus laudator iudicatus. Et quid tibi de his, que ibi theologice posita sunt, dicam? Etenim si non et a meipso eloquerer, sepe scio a te et partes quasdam diuinarum illarum hymnodiarum audiens. Sic tibi festino ex parato diuina persequi. Et ut ibi mystica, et ut multis ineffabilia, et ut incognita tibi relinquamus, ipse multis usus erat communicare, et quantos poterat in eam, que secundum nos est, sacram scientiam adducere, quomodo supereminebat  multos sanctorum magistrorum et temporis mora, et mentis puritate, et ostensionum diligentia, et ceteris sacris orationibus. Itaque nequaquam aliquando ad sic magnum solem contradicere conati essemus. Sic enim nosmetipsos constituimus et cognouimus, ut neque sufficienter intelligere inuisibilia diuina capiamus, neque ut ineffabilia diuine cognitionis liceat dicere et exponere. Longe autem existentes, deserimur diuinorum uirorum in theologicam ueritatem scientia, quia omnino etiam in hoc per abundantem timorem uenimus, neque omnino audire aut dicere quid de diuina philosophia, si non secundum intellectum percepimus. Sic non oportet susceptionem diuinarum cognitionum negligere. Et hoc nos docuerunt non solum iuxta naturam appetitus  animorum amabiliter semper dulces, adiuncta supernaturalium contemplatione, sed et ipsa diuinarum legum egregia dispositio: ea quidem, que super nos sunt, depellens multum actitare, et ut super dignitatem, et ut impossibilia: omnia autem, quecunque a nobis appetuntur et donantur, discere attente imperans, et aliis diuinitus tradere. His igitur et nos suasi, et ad possibilem diuinorum inuentionem laborantes aut formidantes, sed et non ualentes in nostrum meliora aspicere, inadiutos relinquere non sustinentes, in conscribendum nosmetipsos perduximus, nouum quidem nichil introducere audentes, subtilioribus autem et secundum partes singulas interrogationibus, que preclare dicta sunt uere ab Ierotheo, discernentes et exprimentes.



CAPITULUM Iu. De optimo, lumine, bono, amore, exstasi, zelo, et quia malum neque , neque ex eo, quod est, neque in existentibus.


Si commodum ergo, in eam iam sermone diuinam nominationem redeamus, quam remote theologi superdiuine deitati ab omnibus segregant, ipsam, ut arbitror, diuinam subsistentiam [2 1Kb] bonitatem dicentes,  et quia existendo optimum, ut essentiale optimum, in omnia, que sunt, extendit bonitatem. Etenim sicut quidem qui secundum nos est sol, non cogitans aut preeligens, sed eo esse illuminat omnia, que participare lumen eius secundum propriam potentia sunt rationem, sic et optimum super solem, ut super obscuram imaginem excellenter principale exemplum, ipsi subsistentie omnibus existentibus proportionaliter supermittit totius bonitatis radios. Per quos subsistere inuisibiles et intellectuales omnes, et essentie, et uirtutes, et operationes per eos sunt, et uitam habent non deficientem et non minoratam, omni corruptione et morte et materia et generatione purgate, et instantia et fluxu et aliud aliter ferente mutabilitate sursum  posite, et incorporales, et immateriales intelliguntur, et ut intellectus supermundane intelligunt, et existentium proprie illuminantur rationes, et iterum in cognata, que propria sunt, deferunt. Et habitationem ex bonitate habent, et fundamentum eis inde est, et continentia, et custodia, et refectio bonorum, et eius appetentes, et esse, et bene esse habent, et ad eam, ut possibile, reformate, et bene specificate sunt, et his, que post se sunt, communicant, ut diuina lex suggerit, in eas ex bono prodeuntibus donis. Inde eis superornati ordines, ad se ipsas unitates, inter se inuicem locationes, inconfuse discretiones, ad meliores reductiue minorum uirtutes, circa secunda prouidentie maiorum, propriarum uniuscuiusque uirtutum custodie, et  circa eas non labentes ambitus, circa appetitum optimi immutabilitates et sublimitates, et quecunque alia dicta sunt a nobis in eo de angelicis proprietatibus et ordinationibus. Sed et [1 1Kb] quecunque ipsius celestis ierarchie sunt angelice mundationes, et supermundani luciducatus, et consummationes totius angelice perfectionis, ex causalissima et fontali sunt bonitate, ex qua et deiforme eis donatum est, et elucere in eis occultam bonitatem, et esse angelos tanquam enuntiatores diuini silentii, et ut luminaria clara in adytis existentis interpretatiua premissos. Sed et post illos sacros et sanctos intellectus, anime et quecunque sunt animarum bona, per summe optimam sunt bonitatem, amatrices eas esse habendi essentialem uitam, insolubile  ipsum esse, et posse ad angelicas intentas uitas per eas ut optimas ductrices, in omnium optimorum bonitatem principalem reduci, et inde emanantium illuminationum in participatione fieri, secundum suam analogiam et deiformitatis donationem, queque uirtus participare, et quecunque alia a nobis in his, que sunt de animabus, enumerata sunt. Sed et de ipsis, si oportet dicere, irrationabilibus animabus aut animalibus, quecunque aëra secant, et quecunque in terra gradiuntur, et quecunque in terram extenduntur, et in aquis uitam aut in mari et in terra sortientia, et quecunque sub terra  cooperta uiuunt et obruta, et simpliciter quecunque sensibilem habent animam aut uitam, et hec omnia per optimum animantur et uiuificantur. Et germina omnia nutritiuam et motiuam habent uitam ex optimo, et quecunque sit inanimalis et non uitalis essentia, per optimum est, et per ipsum essentialem habitum sortita. Si autem et super omnia existentia est, quomodo igitur est optimum? Et informe formificat, et in se solo non essentiale essentie excellentia, et non uiuens superans uita, et non intelligens superans sapientia, et quecunque in optimo informium sunt supereminentis specificationis. Et si iustum dicere, optimum quod est, super omnia existentiet id, quod non , appetit, et contendit quomodo in optimo et hoc esse ente superessentiali  iuxta omnium ablationem. Sed quod quidem nos in medio pretermissum effugit, et celestium principum et sublimitatum causa optimum, non aucta et non minuta, et omnino immutabili eadem latitudine, et consonantium, si sic oportet dicere, maxima celesti uia motuum, et sideralium ordinum, et decorositatum, et luminum, et collocationum, et singularum stellarum permeabilis multi mode motionis, et eius, que est duorum luminarium, que eloquia uocant magna, ab eisdem in eadem circummeabilis reuolubilitatis, secundum que apud nos dies et noctes terminate, et menses et anni mensurati, temporis, et eorum que in tempore sunt, circulares motus segregant, et numerant, et ordinant, et continent. Quid si quis dixerit de ipso  per se solari radio? Ex optimo enim lumen et imago bonitatis. Deinde et luciuoce laudatur optimum, uelut in imagine principalis forma manifestata. Sic enim omnium summitatis diuina bonitas a sublimissimis et maximis essentiis usque ad nouissima peruenit, et adhuc super omnes est, neque his, que sursum sunt, anticipantibus eius excellentiam, neque his que deorsum sunt, ambitum transgredientibus; sed et illuminat potentia omnia, et que non sunt, facit, et uiuificat, et continet, et perficit, et mensura est existentium, et eternitas, et numerus, et ordo, et ambitus, et causa, et finis. Sic et diuine bonitatis significatiua imago, magnus hic et plena luce, et semper lumine sol secundum multam consonantiam, et omnia quecunque participare eum  possunt, illuminat, et superextentum habet lumen in omnia, expandens uisibilem mundum, sursumque et deorsum propriorum radiorum claritates. Et si quid eas non participat, hoc non infirmitatis aut breuitatis est illuminatiue eius distributionis, sed per assumptionis luminis inopportunitatem non repansorum in luminis participationem. Itaque multa sic habentium radius transiens, que post illa, illuminat, et nichil est uisibilium, quo non recipiatur secundum proprie claritatis superexcellentem magnitudinem. Sed et ad generationem sensibilium corporum committitur, et ad uitam ea  mouet, et nutrit, et auget, et perficit, et purgat, et renouat, et mensura est, et numerus horarum, dierum, et totius secundum nos temporis lux. Illa enim lux est, etsi tunc imperfecta erat, quam quidem diuinus dixit Moyses [a 1Kb] , et ipsam illam terminasse primam secundum nos dierum trinitatem. Et sic quidem omnia ad semetipsam bonitas conuertit, et principaliter congregatrix est dispersorum, ut principalis et unifica deitas, et omnia ipsam, ut principium, ut continentiam, ut finem appetunt, et optimum est, ut eloquia aiunt, ex quo omnia subsistunt et sunt, tanquam ex causa perfectissima adducta, et in quo omnia constituta sunt [b 1Kb] , tanquam in omnipotenti consulto custodita et comprehensa, et in quod omnia conuertuntur, sicut in propriam singula summitatem,  et illud concupiscunt omnia, intellectualia quidem et rationalia scienter, sensualia uero sensibiliter, sensus autem expertia insito motu uitalis appetitus, inanimalia autem et tantummodo existentia ad solam essentialem participationem opportunitate. Secundum hanc significatorie imaginis rationem et lux congregat et conuertit ad seipsam omnia uisibilia, mota, illuminata, caleficata, omnino ab ipsius splendoribus comprehensa. Ac per hoc et sol, quia omnia soluta facit, et congregat dispersa,et omnia eum sensibilia desiderant, aut ut uidendi, aut ut mouendi, et illuminandi, et calefaciendi, et omnino comprehendi a lumine appetentia. Et neque ibi dico iuxta antiquitatis uerbum, quia Deus est sol et Creator huiuscemodi uniuersitatis, proprie procurat  manifestum mundum, sed quia inuisibilia Dei a creatura mundi facturis intellecta conspiciuntur, et eterna eius uirtus et diuinitas [c 1Kb] . Sed hec quidem in symbolica theologia. Nunc autem intelligibile optimi luciuocum nobis laudandum et dicendum, quia lux inuisibilis optimus dicitur, omnem quidem supercelestem intellectum implendo inuisibili lumine, omnem uero ignorantiam et errorem abigendo ex omnibus quibuscunque inest animabus, et omnibus ipse lumine sacro tradendo, et intellectuales earum oculos repurgando circumposita eis ex ignorantia caligine, et remouendo et replicando multa grauitate tenebras condensas: et tradendo primo quidem claritate moderata, deinde illis tanquam degustantibus lumen, et magis desiderantibus, magis semetipsam intus  dando et copiose illucendo, quia dilexerunt multum, et semper extendendo eas in ea, que ante sunt, iuxta suam inspiciunt analogiam. Lux igitur inuisibilis dicitur super omnem lucem optimum [1 1Kb] , ut radius fontalis et supermanans luminis effusio, omnem supermundanum, et circummundanum, et immundanum intellectum ex plenitudine sua illuminans, et intellectuales eorum totas reuocans uirtutes, et omnes continens superordinando, et omnia superans  superincumbendo, et simpliciter omnem illuminatricis uirtutis dominationem, tanquam principalis lucis, et plusquam lucis, in semetipsa comprehendens et superans et intendens, et intellectualia et rationalia omnia congregans, et perdita faciens [2 1Kb] . Etenim sicut ignorantia separatrix errantium est, ita inuisibilis luminis presentia congregatrix et unitrix illuminatorum est et perfectiua, et adhuc conuersiua ad uere , ex multorum opinione uanorum conuertens uarios uultus, aut potius dicendum phantasias, in unam ueram et puram et uniformem congregans scientiam, et una et unitrice luce implicans. Hoc optimum laudatur a sacris theologis, ut bonum, et ut pulchrum, et ut dilectio, et ut dilectissimum, et quecunque alie decentes sunt formifice  et gratiose speciositatis diuine nominationes. Bonum autem et pulchrum non separandum in ipsa in uno omnia comprehendenti causa. Hec enim in existentibus omnibus in participationes et participantia diuidentes, bonum quidem esse dicimus pulchri particeps, pulchrum uero participationem pulchrifice omnium bonorum cause. Superessentiale autem bonum pulchrum quidem dicitur, propter ab eo omnibus existentibus traditam proprie unicuique pulchritudinem, et uelut omnium bene compactionis et claritatis causale, instar lucis fulminans simul omnibus pulchrificas fontalis radii sui traditiones, et uelut omnia ad seipsum uocans. Inde et pulchrum dicitur, et uelut tota in totis se congregans. Et bonum uero, sicut omne bonum  simul, et plus quam bonum, et semper , secundum eadem et similiter bonum, et neque factum, neque solutum, neque auctum, neque tabidum, neque hic quidem bonum, hic uero malum, neque tum quidem, tum uero non, neque ad hoc quidem bonum, ad hoc autem malum, neque ibi quidem, ibi autem non, tanquam quibusdam quidem bonum, quibusdam uero non bonum: sed ut ipsum, per ipsum, cum ipso, uniforme semper bonum, et ut omnis boni fontem et pulchritudinem supereminenter in semetipso preferens. Simpla enim et superexcellenti omnium bonorum natura omnis pulchritudo et omne bonum uniformiter secundum causam ante subsistit. Ex bono ipso omnibus existentibus esse secundum propriam rationem singula queque bona, et per bonum  omnium copulationes et amicitie et societates, et bono omnia adunantur, et principium omnium bonum, uelut factiuum causale, et mouens omnia, et continens ea proprie pulchritudinis amore, et summum omnium et. dilectissimum, uelut perfectiuum causale---propter enim bonum omnia fiunt---et exemplabile, quia secundum ipsum omnia segregantur. Ideo et id ipsum est optimo bonum, quia bonum et optimum iuxta omnem causam omnia concupiscunt,  et non est quid existentium, quod non participat bonum et optimum. Audebit autem et hoc ratio dicere, quia et quod non , participat bonum et optimum. Tunc enim et hoc bonum et optimum, cum in Deo secundum omnium ablationem superessentialiter laudatur. Hoc unum optimum et bonum singulariter est omnium multorum bonorum et optimorum causale. Ex hoc omnes existentium essentiales subsistentie, unitates, discretiones, immutabilitates, alteritates, similitudines, dissimilitudines, societates contrariorum, distinctiones unitorum, prouidentie superiorum, uicissitudines equiformium, conuersiones inferiorum, omnium semetipsis custoditiue et immutabiles habitationes et collocationes: et iterum omnium in omnibus proprie unicuique  societates, et compaginationes, et inconfuse amicitie, et harmonie uniuersitatis, in uniuerso concretiones, insolubiles continentie existentium non deficientes susceptiones faciendorum, status omnes et motus: alii intellectualium, alii animarum, alii corporum. Status enim est omnibus et motus, super omnem statum et omnem motum collocans unumquodque in suimet ratione, et mouens in proprium motum. Et moueri quidem diuini dicuntur animi: circulariter quidem, uniti non inchoantibus et non terminatis illuminationibus boni et optimi: directim uero, quandocunque proueniunt in subiectorum prouidentiam, recta omnia terminantes: oblique, quia et prouidentes inferioribus, inreuersibiliter manent in immutabilitate, circa  immutabilitatis causale bonum et optimum incessanter circumeuntes. Anime [1 1Kb] autem motus est circularis quidem [2 1Kb] in semetipsam introitus ab his que foris sunt, et intellectualium suarum uirtutum uniformis conuersio, sicut in quodam circulo inerrabile suum donans, et a multis, que sunt extrinsecus, se conuertens et congregans, primum in semetipsam, deinde uelut uniformem factam, adunans adunate adunatis uirtutibus, et sic in bonum et optimum manuducta, et super omnia existentia, et unum et idipsum, et non inchoans, et non finitum. Oblique uero anima mouetur, quantum proprie se ipsa diuinas illuminatur scientias, non intellectualiter et potenter, sed rationaliter et inuestigiose, et ut commixtis et transitoriis operationibus. Per uero directum,  cum non in semetipsam intrans, et singulari intellectualitate mota; hoc enim, ut dixi, est, quod secundum cyclum: sed ad ea circa se proueniens, et ab his extrinsecus, tanquam a quibusdam symbolis uariatis et multiplicatis, in simplas et unitas reducitur contemplationes. Horum igitur et sensibilium in uniuerso trium motuum, et multo prius unoquoque mansionum et stationum et collocationum causale est, et continens, et finis bonum et optimum, et super omnem statum et motum. Propterea omnis  status et motus et ex ipso, et per ipsum, et in ipsum, et propter ipsum. Etenim ex ipso, et per ipsum et essentia, et uita omnis, et mentis et anime et omnis nature paruitates, equalitates, magnitudines, mensure omnes, existentium corrationabilitates, et compactiones, et concretiones, uniuersitates, partes omnes, unum, et multitudo, coniunctiones partium, totius multitudinis unitates, consummationes uniuersalitatum, quale, quantum, tantum, multum, comparationes, discretiones, omnis multitudo, omne summum, termini omnes, ordines, eminentie, elementa, forme, omnis essentia, omnis uirtus, omnis operatio, omnis habitus, omnis sensus, omnis ratio, omnis intellectus, omnis illuminatio, omnis scientia, omnis unitas, et simpliciter omne  ex bono et optimo, et in bono et optimo est, et in bonum et optimum conuertitur. Et omnia, quecunque sunt et fiunt, per bonum et optimum sunt et fiunt, et ad hoc omnia uidet, et ab ipso mouentur et continentur, et propter ipsum, et per ipsum, et in ipso omne principium exemplatiuum, consummatiuum, intellectuale, speciale, formale, et simpliciter omne principium, omnis continentia, omne summum: aut, ut comprehendens dicam: omnia que sunt, ex bono et optimo, et omnia, que non sunt, superessentialiter in bono et optimo: et est omnium principium et finis superprincipale et superfinale, quia ex ipso, et per ipsum, et in ipso et in ipsum omnia [a 1Kb] , ut ait sacer sermo. Omnibus igitur est bonum et optimum concupiscibile et amabile et delectabile,  et per ipsum et propter ipsum minora et meliora conuersibiliter amant, et sociatiue equiformia, eque honorabilia, et meliora minora prouide, et hec semetipsa singula queque connexe et omnia bonum et optimum desiderantia facit, et uult omnia, quecunque facit et uult. Audebit autem et hoc dicere uera ratio, quia et ipse omnium causalis per bonitatis excellentiam omnia amat, omnia facit, omnia continet, omnia conuertit, et est etiam diuinus amor optimus optimi per optimum. Ipse enim bene factor existentium amor, in optimo per excellentiam ante subsistens, non sinit ipsum infecundum in se ipso manere, mouit autem ipsum in agendum iuxta omnium genitiuam excellentiam. Et ne quis nos arbitretur contra eloquia amoris cognominationem  honorificare. Est quidem enim irrationabile, ut arbitror, et stultum, non uirtuti intentionis attendere, sed dictionis [3 1Kb] . Et hoc non est diuina intelligere uolentium proprium, sed sonos leues accipientium [4 1Kb] , et hos usque aures transeuntes extrinsecus continentium, et nolentium scire, quid quidem qualis dictio significet, quomodoue eam oporteat et per alias equepotentes et manifestiores dictiones declarare, patientiumque elementis, et literis non intellectis, et syllabis et dictionibus incognitis  et non ingredientibus in anime sue intellectuale, sed foris circa labia et auditus suos percrepitantibus, ac si non liceat, quattuor numerum per bis duo significare, aut simplam lineam per rectam lineam, aut maternitatem per paternitatem, aut aliis quibusdam multis orationis partibus idipsum significantibus. Oportet scire secundum rectam rationem, quia elementis, et syllabis, et dictionibus, et scripturis, et orationibus utimur per sensus. Sic cum nostra anima intellectualibus operationibus ad inuisibilia mouetur, abundant cum sensibilibus sensus: sicut et intellectuales uirtutes, cum anima deiformis facta per unitatem ignote inaccessibilis lucis, radiis desiderabilibus inuisibilibus theoriis. Cum uero animus per sensibilia reformari festinat ad comtemplabiles  inuisibilitates, pretiosiores omnibus sunt clariores sensibus prouectus, lucidiora uerba planiora uisibilibus, sicut cum non plana sint accumbentia sensibus, neque ipsa animo assistere sensibilia bene poterunt. ueruntamen ut non hec dicere putemur, tanquam diuina eloquia submouentes, audiant hanc amoris nominationem criminantes: Ama eam, inquit, et custodiet te; amplexare eam, et exaltabit te; honora eam, ut te comprehendat [1 1Kb] [a 1Kb] ; et quecunque alia secundum amatorias theologias laudantur. Et quidem uisum est quibusdam nostris Ierologis et diuinius esse amoris nomen eo dilectionis [2 1Kb] . Scribit autem et diuinus Ignatius: Meus amor crucifixus est [b 1Kb] . Et in ipsis ante introductionibus eloquiorum inuenies quendam dicentem de diuina sapientia:  Amator factus sum forme eius [c 1Kb] . Itaque hoc amoris nomen ne timeamus, neque quis nos conturbet sermo de hoc disceptans. Mihi enim uidentur theologi commune quidem duxisse dilectionis et amoris nomen: propterea autem diuinis magis referre uere amorem, propter inconsequentem talium uirorum adamationem. Pulchre enim uere amore non a nobis tantum, sed et ab eloquiis ipsis laudato, multitudines non capientes uniforme amatorie diuine nominationis, proprie semetipsos in partibile et corporale et diuiduum labefecerunt, cum non sit uerus amor, sed umbra, aut magis casus uero amore. Remotum enim est multitudine singulare diuini et unius amoris. Ideo et sic difficilius nomen multis putatum in diuina sapientia statuitur, et ad reductionem eorum et restitutionem  in ueri amoris notitiam, et ita, ut absoluatur in ipso difficultas. A nobis autem iterum, ubi et inconsequens quiddam sepe intelligendum terrenos celos secundum opinionem melioris fame. Cecidit, quis ait, dilectio tua super me, sicut dilectio mulierum [d 1Kb] . In elucescentibus diuinis sublimitatibus in eadem uirtute statuitur a sacris theologis dilectionis et amoris nomen secundum diuinas manifestationes.  Et est hoc uirtutis unifice et coniunctiue, et differenter contemperatiue in bono et optimo, per bonum et optimum antesubstitute, ex bono et optimo per bonum et optimum edite, continentis quidem equipotentia secundum sociabilem uicissitudinem, mouentis autem prima ad minorum prouidentiam, et collocantis inferiora conuersione superioribus. Est autem et ecstaticus diuinus amor, non sinens seipsos esse amantes, sed amandorum. Et declarantur quidem superiora prouidentia facta inferiorum, et equiformia inter se inuicem continentia, et minora ad prima diuiniori conuersione. Proinde et Paulus magnus in excellentia diuini factus amoris, et mente excedentem suam uirtutem assumens, diuino ore: uiuo ego, ait, iam non, uiuit autem  in me Christus [e 1Kb] . Et uere amator et mente excedens, sicsic inquit, DEO, et non ipsam sui uiuens, sed ipsam amatoris uitam, ut nimis dilectissimam. Audendum autem et hoc pro ueritate dicere, quia et omnium causalis bonorum et optimorum omnium amore per excellentiam amatorie bonitatis habitudine sua fit, in existentia omnia prouidentiis, et ut bonitate et dilectione et amore fouetur, et ex super omnia et omnibus remoto ad unum omnibus deducitur iuxta mente excedentem superessentialem uirtutem redeuntem semetipso. Propter quod et zelotem eum diuini sapientes appellant, uelut multum in existentia optimum amorem, et ut ad zelum suscitatorem concupiscentie sue amatorie, et ut zelotem eam ostendentem, et concupita zelantem, et ut prouisis  eum existentibus per semetipsa zelantibus: et omnino bono et optimo est amabile et amor, et in bono et optimo ante collocantur, et per bonum et optimum sunt et fiunt. Quid autem omnino theologi uolentes, aliquando quidem amorem et dilectionem ipsum dicunt, aliquando uero amatum et dilectum? Eo quidem enim causalis, et ut preuolens et genitor: hoc autem ipse est. Et eo quidem mouetur, eo autem mouet, quando ipse suimet et sibi est precessor et mouens. Sic autem dilectum quidem et amatum eum uocant, ut bonum et optimum: amorem uero iterum et dilectionem, ut mouentem simul, et ut reducentem uirtutem eum qui est in seipsum solum, ipsum per seipsum bonum et optimum. Et sic quidem edicendum, existentem semetipso per  semetipsum excellentis unitatis optimam processionem, et amatorium motum, simplum, per seipsum motum, per seipsum actiuum, preexistentem in optimo, et ex optimo existentibus emanantem, et iterum in optimum conuertentem se, et infinitum seipso, et carens principio, diuinus amor ostenditur differenter, sicut quidam eternus cyclus, per optimum, ex optimo, et in optimo, et in optimum, inenarrabili  conuersione circuiens, et in eodem, et per idipsum et proueniens semper, et manens, et reuolutus. Hec et communis noster sanctus perfector diuinitus introduxit per amatorios hymnos, quorum non inconsequens recordari, et ut sacrum quoddam caput imponere de amore nostro sermoni.


Ierothei sanctissimi ex amatoriis hymnis.

Amorem siue diuinum, siue angelicum, siue intellectualem, siue animalem, siue naturalem dicamus, unitiuam quandam et continuatiuam intelligemus [1 1Kb] uirtutem, superiora quidem mouentem in prouidentiam inferiorum, equiformia iterum in sociabilem uicissitudinem, et nouissima subiecta ad meliorum et superpositorum conuersionem.


 Eiusdem ex iisdem amatoriis hymnis.

Quoniam ex uno multos amores ordinauimus, consequenter diximus, quales quidem eorum, qui in mundo sunt, et supermundalium amorum et scientie et uirtutes, quos supereminent secundum redditam rationis speculationem, intellectualium et inuisibilium amorum ordines et dispositiones, post quos per se intelligentes, et si qui uere ibi bonis amoribus superapparent, et hymnum proprie hymnizant. Et nunc iterum recipientes omnes in unum et complictum amorem, et omnium ipsorum patrem conuoluamus simul et congregemus ex multis, primo in duas comprehendentes eum amatorias uniuersaliter uirtutes, quarum potentatur et principatur omnino ex omnium summitate omnis amoris immensurabilis causa, et ad quam extenditur  connaturaliter unicuique existentium ab existentibus omnibus uniuersalis amor.


Eiusdem ex iisdem amatoriis hymnis.

Age nunc et has iterum in unum congregantes, dicamus, quia una quedam est simplex uirtus, seipsam mouens ad unitiuam quamdam temperantiam, ex optimo usque existentium nouissimum, et ab illo iterum consequenter per omnia usque optimum ex seipsa, et per seipsam, et ad seipsam seipsam reuoluens, et in seipsam semper eodem modo reuoluta.

Et quidem dixerit quis: Si omnibus est bonum et optimum amabile, et ad seipsum, et dilectum---appetit enim ipsum et quod non est, ut dictum est, et  contendit quomodo in ipso esse, et ipsum est formificum et informium, et in ipso, et quod non est, superessentialiter dicitur et est---quomodo demonica [2 1Kb] multitudo non appetit bonum et optimum, admaterialis uero existens, et angelica erga appetitum optimi stabilitate recidens, malis omnibus causa et sibi ipsi et aliis, quecunque uitiantur, dicitur? Quomodo autem omnino ex optimo aggrauata demonica [3 1Kb] gens non est deiformis? Aut quomodo optimum ex optimo factum mutatum est? Et quid uitiauit ipsum? Et omnino quid malum est? Et ex  quo principio substitit [4 1Kb] ? Et ex quo existentium est? Et quomodo optimus ipsum adducere uoluerit? Quomodo autem uolens potuerit? Et si ex alia causa malum, que altera existentibus preter optimum causa? Quomodo autem et, prouidentia existente, est malum aut factum omnino, aut non interemptum? Et quomodo appetit quid existentium [5 1Kb] ipsum preter optimum?

Hec quidem ergo eque dicit. Talis autem cecorum ratio. Nos uero dignabimur apud eum in rerum ueritatem respicere. Et primum quidem hoc dicere confidemus: Malum non est ex optimo, et si ex optimo est, non malum. Neque enim ignis frigere, neque optimi non optima adducere. Et si existentia omnia ex optimo---natura enim optimo,  adducere et saluare, malo uero corrumpere et perdere---nichil est existentium ex malo, et neque ipsum erit malum. Si quidem et sibiipsi malum sit, et si non hoc, non omnino malum erit malum, sed habet quandam optimi, secundum quam omnino est, partem. Et si existentia bonum et optimum appetunt, et omnia quecunque faciunt, per inspectum optimum faciunt: et omnis existentium speculatio principium habet et finem, optimum---neque enim in mali naturam respiciens facit que facit---quomodo erit malum in existentibus, aut omnino , tali optimo desiderio desertum? Et si existentia omnia ex optimo, et optimum summitas existentium, est quidem in optimo, et quod non , ; malum autem neque est. Si autem non, non omnino malum, neque  non . Nullum enim erit uniuersaliter non , nisi in optimo secundum superessentiale dicitur hoc. Erit igitur optimum simpliciter et existente et non existente multo prius supercollocatum. Malum uero neque in essentiali, neque in non existentibus, sed et ipso non existente magis distat optimo et non essentialius.

Unde ergo est malum, diceret quis. Si enim non est malum, uirtus et malitia idem, et aut omnis omni et aut in partibili corrationale; aut neque uirtuti pugnans erit malum. Et quidem contrarium temperantia et intemperantia, et iustitia et iniustitia. Et neque alicubi secundum iustum et iniustum dico, et temperantem et intemperantem, sed et ante foris manifestatam eius, qui est in uirtute, ad contra positum  distantiam, in ipsa multo prius anima uniuersaliter disteterunt uirtutibus malitie, et rationi passiones insidiantur, et ex his necessarium dare, quod bono malum contrarium. Non enim sibi ipsi bonum contrarium, sed sicut ab uno principio et uno egenitum causali, societate et unitate et amicitia gaudet. Et neque minus [6 1Kb] bonum maiori contrarium: neque enim minus calidum aut frigidum plurimo contrarium. Est ergo in existentibus, et est, et opponitur bono malum. Et si corruptio est existentium, non expellit hoc esse malum, se erit et hoc , et  existentium gignificum. Aut non sepe huius corruptio, huius fit generatio, et erit malum in uniuersitatis plenitudinem comperfectum, et uniuerso numquid imperfectum esse quod propter seipsum prestitum.

Dicit autem ad hec uera ratio, quia malum, si malum, nullam essentiam aut generationem facit, solum uero uitiat et corrumpit, quantum in se, et existentium substantiam. Si autem genificum quis ei esse dicat, et huius corruptione alteri dare generationem, respondendum uere, numquid corrumpunt, que dant generationem? Sed corruptio quidem et malum, corrumpit et uitiat tantum: generatio uero et essentia per bonum fiunt. Et erit malum corruptio quidem per seipsum, genificum uero per bonum.  Et si quidem malum, neque , neque existentium factiuum. Per autem bonum et , et bonum , et bonorum factiuum. Magis autem neque enim erit idipsum secundum seipsum et bonum et malum, neque eiusdem corruptio et generatio eadem secundum idipsum uirtus, neque hoc uirtus, aut hoc corruptio. Ipsum quidem malum neque , neque bonum, neque gignificum, neque existentium et bonorum factiuum. Bonum autem in quibus quidem cunque [1 1Kb] perfecte inest, perfecta facit, et pura, et integra omnia [2 1Kb] optima: minus uero ipsum participantia et imperfecta sunt bona, et mixta per defectum boni. Et non est uniuersaliter malum, neque bonum, neque beneficum: sed quod magis aut minus bono proximum, proportionaliter  erit bonum, quoniam quidem ipsa per omnia ueniens perfectissima bonitas, non usque solas implet circum se omnino optimas essentias, extenditur autem usque nouissimas, his quidem uniuersaliter adueniens, his autem minus, aliis uero nouissime, ut unumquodque eam participare potest existentium. Et quedam quidem omnino bonum participant, quedam uero magis et minus priuantur, quedam autem obscuriorem habent boni participationem, et aliis secundum nouissimam consonantiam adest bonum. Si enim non proportionaliter unicuique bonum adesset, essent diuinissima et honorabilissima nouissimorum habentia ordinem. Quomodo autem et esset possibile, uniformiter omnia participare bonum? Numquid omnia existentia similiter  in uniuersalem eius participationem opportuna? Nunc autem hec est boni uirtutis superexcellens magnitudo, quia et priuata et suimet priuationem posse facit, secundum quod uniuersaliter est sui participare. Et si oportet fidum dicere uerum, et pugnantia ei sua uirtute et sunt, et pugnare possunt, magis autem, ut comprehendens dicam, omnia existentia, quantum sunt, et bona sunt, et ex bono; quantum autem priuantur bono, neque existentia sunt, neque bona. In quidem enim aliis habitudinibus, quale est caliditatis aut frigiditatis, sunt caleficata:  et relinquente ea caliditate et uite et mentis multa existentium expertia, et essentia DEUS exaltatur, et est superessentialiter. Et simpliciter aliarum quidem simul omnium abeunte ipsa, que non est ingenita, omnino habitudine sunt existentia et subsistere possunt [3 1Kb] . Quod uero per omnem modum bono priuatum, numquam nusquam nec erat, neque est, neque erit, neque esse potest. Quale est incontinens. Etsi priuetur bono iuxta irrationabilem concupiscentiam, in hoc quidem neque est, neque existentia concupiscit, partic ipat tamen bonum secundum ipsam unitatis et amicitie obscuram consonantiam. Et furor participat bonum, per se mouendo et appetendo opinabilia mala ad opinabile bonum erigere et conuertere. Et ipse certantis uite  appetens, tanquam totius [4 1Kb] uite appetens, et egregie sibi opinionis, et hoc appetere, et ad egregiam uitam respicere, participat bonum. Et si omnino bonum consumpseris, neque essentia est, neque uita, neque concupiscentia, neque motus, neque aliud aliquid. Itaque et fieri ex corruptione generationem, non est mali uirtus, sed minoris boni aduentus, quantum et egritudo defectus est ordinis non omnis. Si enim hoc fieret, neque egritudo ipsa subsisteret. Manet autem et est egritudo essentiam habens minimum ordinem, et in se substitutum. Quod enim omnino expers boni, neque , neque in existentibus: quod autem mixtum, per bonum in existentibus, ac per hoc in existentibus, et , quantum bonum participat. Magis autem existentia  omnia tantum erunt magis et minus, quantum optimum participant: etenim in essendo per seipsum, nunquam nusquam , neque erit. Hoc autem [5 1Kb] ibi quidem , ibi uero non , quantum quidem recedit ab eo, quod semper est, non est: quantum autem ex esse accepit, tantum est, et ei omnino esse, et quod non , ipso continetur et saluatur. Et malum, quod quidem est omnino a bono recessio, neque in magnis neque in minimis [6 1Kb] bonis erit. Hoc autem ibi quidem bonum, ibi uero non bonum, pugnat quidem bono cuidam, non omni autem bono: tenetur autem et hoc boni participatione, et substantificat et suimet priuationem bonum tota sui participatione. Omnino enim abeunte bono quid erit bonum? Neque mixtum, neque per se malum. Si enim malum imperfectum  est bonum, absentia perfectissimi boni et imperfectum, et perfectum bonum aberit. Et tunc solum erit et uidebitur malum, quando his quidem est malum, quibus opponitur, his autem tanquam bonis aufertur. Pugnare enim sibi inuicem eadem per eadem, in omnibus impossibile. Non igitur malum.

Sed neque in existentibus est malum. Si enim omnia existentia ex bono, et in omnibus existentibus et omnia continet bonum, aut non erit malum, aut in bono non erit. Etenim neque in igne frigus,  neque ille uitiatur eo, et malum bono existente. Si autem fuerit, quomodo erit in bono malum? Siquidem ex eo inconsequens et impossibile. Non potest enim, ut eloquiorum ueritas ait, arbor bona fructus malos facere [a 1Kb] , neque illud iterum. Si autem non ex ipso, ex alio clarum, quia principio et causa. Etenim aut malum ex bono erit, aut bonum ex malo: aut si non hoc possibile, ex alio principio et causa erit et bonum malum. Omnis enim dyas non principium: monas autem erit totius dyadis principium. Et quidem inconsequens, ex uno et eodem duo omnimodo contraria prouenire et esse, et ipsum principium non simplum et singulare, sed partitum et biforme, et contrarium in seipsum et mutabile. Immo uero neque duo existentium contraria principia  possibile esse, et ea inter se inuicem et in uniuerso pugnantia. Si enim hoc daretur, erit et Deus non innocens, neque sine rixa, siquidem si sit quid eum perturbans. Sequitur, erunt omnia inordinata et semper pugnantia. Et quidem amicitiam omnibus existentibus bonum tradit, et per se pax, et pacis donans laudatur a sacris theologis [b 1Kb] . Proinde et amica bona, et compacta omnia, et una uita egenita, et ad unum optimum coordinata et adunata, et similia comparata inter se inuicem. Itaque non diuinum malum, et malum [1 1Kb] non diuinum. Sed neque ex Deo malum. Si enim non bonus, aut bene facit, et bona adducit, et non aliquando quidem et quedam, aliquando autem non et non omnia. Transmutationem quidem in hoc faciet et mutabilitatem, et  circa se, hoc est, omnium diuinissimum et causam. Si autem in Deo bonum subsistentia est, erit transferens ex bono Deus aliquando quidem , aliquando autem non . Si uero participatione bonum non habet, et ex altero habebit, et aliquando quidem habebit, aliquando autem non habebit. Non igitur ex Deo malum, neque in Deo, neque simpliciter secundum tempus.

Sed neque in angelis est malum. Si enim enunciat bonitatem diuinam deiformis angelus, illud secundum participationem secundo, quod quidem secundum causam enunciat primo, imago est Dei angelus, manifestatio occulti luminis, speculum purum, splendidissimum, immaculatum, incontaminatum, incoinquinatum, recipiens totam, si iustum  dicere, speciositatem bene formate deiformitatis, et pure declarans in seipso, sicut possibile est, bonitatem, que est in adytis. Non igitur neque in angelis est malum: sed puniendo peccantes sunt mali. Hac ergo ratione et compescentes delinquentibus mali, et sacerdotum diuinis mysteriis immundum prohibentes. Et quidem neque puniri malum, sed dignum fieri pena. Neque secundum dignitatem prohiberi sacris, sed non sanctum et non sacrum fieri, et incontaminatis inopportunum.

 Sed neque demones natura mali. Etenim si natura mali, neque ex bono, neque in existentibus, neque ex bonis conuersum, natura et semper mali existunt, sequitur: sibimet sunt mali, an aliis? Si quidem sibimet, an corrumpunt seipsos? Si autem aliis, quomodo corrumpunt aut quid [2 1Kb] corrumpunt, essentiam, an uirtutem, an actionem? Si quidem essentiam, primum quidem non iuxta naturam. Natura enim incorruptibilia non corrumpunt, sed acceptiua corruptionis. Sequitur: neque hoc omnino et omnino malum, sed neque corrumpitur quid existentium, secundum quod essentia et natura, sed defectu iuxta naturam ordinis, harmonie et commensurationis ratio infirmatur, manere similiter habens. Infirmitas autem non perfecta. Si enim  perfecta, et corruptionem et subiectum interimit; et erit ipsa corruptio et suimet corruptio. Itaque huiusmodi non malum, sed deficiens bonum. Quod enim omnino expers boni, neque in existentibus erit. Et de uirtutis et actionis corruptione eadem ratio. Deinde quomodo ex Deo facti demones sunt mali? Bonum enim bona adducit et substituit. Et quidem dicuntur mali, dixerit quis, sed non secundum quod sunt, ex optimo enim sunt et optimam sortiebantur essentiam, sed secundum quod non sunt, infirmi, ut eloquia aiunt, seruare suum principium. In quo enim, dic mihi, uitiari dicimus , si non in cessatione diuinorum bonorum habitudine et actione? Sed itaque si natura mali demones, semper mali. Et quidem malum instabile est.  Non igitur si semper sicsic habent, non mali: quod enim semper idipsum, optimi proprium. Si autem non et semper mali, non naturales, sed indigentie angelicorum bonorum. Sed non omnino expertes boni, secundum quod et sunt, et uiuunt, et intelligunt, et omnino est quidam in eis concupiscentie motus. Mali autem esse dicuntur, propter quod infirmantur circa naturalem operationem. Falsa ergo conuersio est eis malum, et a cognatis suis egressio, et informitas, et imperfectio, et impotentia, et saluante eis perfectionem uirtute infirmitas, et fuga et casus. Sed itaque quid in demonibus malum? Furor irrationabilis, amens concupiscentia, phantasia proterua. Sed hec et si sunt in demonibus, non omnino neque in omnibus, neque hec secundum  se mala. Et enim in aliis animalibus non motus talium, sed interemptio est et corruptio animali, et malum. Habitus enim saluat, et esse facit hec habentem animalis naturam. Non igitur malum demonica gens, quantum est iuxta naturam, sed quantum non est. Et non mutatum est datum in eis totum bonum, sed ipsi dato ceciderunt toto bono. Et datas eis angelicas donationes nunquam ipsas commotas fuisse dicimus, sed sunt et integri et clarissimi, etsi ipsi non uident participantes suas  boni conspectiuas uirtutes. Itaque quod sunt, et ex optimo sunt et optimi, et bonum et optimum concupiscunt, esse, et uiuere, et intelligere existentium appetentes: et priuatione, et fuga, et casu, connaturalibus sibi optimis dicuntur mali, secundum quod non sunt: et quod non est appetentes, malum appetunt.

Sed animas quis esse dicit malas? Siquidem quia contendunt malis prouide et salutifere, hoc non malum, sed bonum, et ex bono, et malum bene faciente. Si autem uitiari animas dicimus, in quo uitiantur, si non in bonarum habitudinum et operationum defectu, et per propriam infirmitatem imperfectione et perditione? Etenim et aëra hunc circa nos obscurari dicimus defectu et absentia lucis:  ipsa autem lux semper lux [1 1Kb] est, et tenebras illuminans. Non igitur neque in demonibus, neque in nobis malum, ut malum, sed ut defectus et desolatio propriorum bonorum perfectionis.

Sed neque in animalibus [2 1Kb] irrationabilibus est malum. Si enim interimas furorem et concupiscentiam, et alia, quecunque dicuntur, et non sunt simpliciter eorum nature mala: grande quidem et ferox leo perdens neque leo erit. Mansuetus autem omnibus factus canis, non erit canis. Siquidem canis quoddam custoditiuum, et quoddam adueniendi quidem domesticum, abigendi uero extraneum. Itaque quod non corrumpit naturam, non malum, corruptio autem nature infirmitas et defectus naturalium habitudinum, et operationum, et  uirtutum. Et si omnia, que sunt per generationem, in tempore habent consummationem, neque imperfectum omnino contra omnem naturam.

Sed neque in tota natura malum. Si enim non omnes naturales rationes contra uniuersaliter [3 1Kb] naturam, nichil est ei contrarium: eius autem per singula, hoc quidem secundum naturam erit, hoc uero non secundum naturam. Alii enim aliud contra naturam [4 1Kb] : et hoc inde contra naturam, ut malitia: hoc contra naturam priuatio eorum, que sunt nature. Itaque non est mala natura, sed hoc nature malum, non posse, que sunt proprie nature, perficere.

Sed neque in corporibus malum. uile enim et infirmum defectus forme et priuatio ordinis: hoc autem  non omnino malum, sed minus bonum. Si enim omnino fiat solutio boni, et forme, ordinis, peribit et ipsum corpus. Quia uero neque malitie causa anime corpus, clarum ex hoc, possibile esse, et sine corpore extra subsistere malitiam, sicut et in demonibus. Hoc enim et intellectibus, et animabus, et corporibus malum, habitudinis propriorum bonorum infirmitas et casus.

Sed neque multum murmurat in materia malum, ut aiunt, secundum quod materia. Etenim et ipsa ornatus, et forme, et speciei habet participationem.  Si autem sine his dum sit, materia secundum se sine delectatione est et informis, quomodo facit quid materia, que neque pati potest secundum se habens, Sed itaque quomodo materia malum? siquidem enim nichil. Non enim est neque bonum, neque malum. Si autem quomodo existentia oportet omnia ex bono, et ipsa ex bono relinquitur? Et si bonum mali factiuum, sit malum ut ex bono bonum, aut malum boni factiuum, sit et bonum ut ex malo malum. Aut duo iterum principia, et hec alio uno iuncta uertice. Si autem necessarium dicunt materiem ad plenitudinem totius mundi, quomodo materia malum? Aliud enim bonum, quod necessarium. Quomodo autem optimus ex malo adducit quedam ad generationem? Aut quomodo malum optimo necessarium? Fugit  enim optimi naturam malum. Quomodo autem gignit et nutri naturam materia mala existens? Malum enim, secundum quod sit malum, nullius est genitiuum, aut nutritiuum, aut omnino factiuum, aut saluatiuum. Si autem dicerent, ipsam quidem non facere malitiam in animabus, attrahere uero eas, et quomodo erit hoc uerum? Multum enim suum in bonum aspiciunt. Et quidem quomodo fiat hoc, materia omnino eas in malum attrahente? Itaque non ex materia in animabus malum, sed ex ipso delicto. Si autem et hoc aiunt, materiam omnimode sequuntur et necessaria instabilis materia ex semetipsis collocari non ualentibus, quomodo malum necessarium, aut necessarium malum?

Sed neque hoc quod dicimus priuare, secundum uirtutem propriam pugnat bono. Uniuersalis enim  priuatio uniuersaliter impotens: particularis uero non secundum quod priuatio, habet uirtutem, sed secundum quod non uniuersalis est priuatio. Priuatione enim boni particulari existente, nondum malum: et facta, et mali natura periit.

Colligenti autem dicendum: Bonum ex una et tota causa, malum ex multis et particularibus defectibus.

Scit DEUS malum, an bonum et apud ipsum cause malorum uirtutes sunt benefice.

Si malum eternum, et creat, et potest, et est, et agit: unde ei hec? Aut ex bono, aut bono ex malo, aut ambobus ex alia causa.

Omne quod secundum naturam, ex causa definita gignitur: si malum incausale et infinitum, non secundum  naturam. Neque enim in natura eius contra naturam, neque inartificialis in arte ratio.

Igitur anima malorum causa, sicut ignis calefaciendi: et omnia, quibuscunque uicina fuerit malitia replet. Bona quidem anime natura: operationibus autem aliquando quidem sic habet, aliquando uero sic. Siquidem ex natura et esse eius malum, et unde ei esse? Ex creatrice omnium existentium optima causa. Sed si ex ea, quomodo secundum essentiam malum? Bona enim omnia eadem egenita. Si autem operationibus, si autem hoc non premissum si  autem, numquid unde uirtutes? Numquid et deiformitate eius facta? Relinquitur ergo, malum infirmitas et defectus boni esse.

Optimorum causa una, optimo malum contrarium, mali cause multe. Non quidem factiue malorum rationes et uirtutes, sed impotentia, et infirmitas, et mixtura dissimilium immoderata. Neque immobilia, et semper sicsic habentia mala, sed multa, et infinita, et in diuersa ferentia, et his multi omnibus et malis.

Principium et finis erit bonum. Propter enim bonum omnia, et quecunque contraria. Etenim et hec agimus bonum desiderantes. Nemo enim malum respiciens facit que facit. Proinde neque substantiam habet malum, sed contra substantiam, propter bonum, et non ex eo factum.

 Malo esse ponendum secundum accidens, et per aliud, et non ex principio proprio. Itaque quod factum, rectum quidem esse putandum, quia ex bono esse putandum, quia propter bonum fit, ueritate autem non rectum esse. Quamobrem quod non bonum, bonum arbitramur.

Ostenditur aliud [1 1Kb] concupiscibile, et aliud factum. Non igitur malum est ex uia, neque est ex uisione, neque est ex natura, neque est ex causa, neque est ex principio, neque est ex fine, neque est ex termino [2 1Kb] , neque est ex consilio, neque est ex substantia. Priuatio igitur est malum, et defectus, et infirmitas, et immoderantia, et peccatum, et inconspicuum, et informe, et non uiuens, et non intelligens, et irrationale, et imperfectum, et incollocatum, et  incausale, et infinitum, et infecundum, et pigrum, et infirmum, et inordinatum, et dissimile, et multum, et tenebrosum, et inessentiale, et hoc nunquam nusquam nullum .

Quomodo omnino potest malum ad bonum ex mixtura? Quod enim omni bono expers, neque est quid, neque potest. Etenim si bonum et est, et consultorium, et bene potens, et actiuum, quomodo poterit quid contrarium bono, et substantia et sapientia et uirtute et operatione priuatum?

Non omnia omnibus, et omnino eadem secundum idipsum mala. Demoni malum, contra deiformem intellectum esse. anime, contra rationem: corpori, contra naturam.

Quomodo omnino mala, prouidentia existente? Non  est malum, si malum neque , neque in existentibus, et nichil existentium improuisum. Neque enim est malum , conspicuum subsistens bono. Et si nullum existentium non particeps boni, malum autem defectus boni, nichil autem existentium priuatur uniuersaliter, bono: in omnibus existentium diuina prouidentia, et nichil existentium non prouisum. Sed et factis malis optime et pulchre prouidentia usa est ad nostram aut aliorum aut formationem aut utilitatem,  et proprie unicuique existentium prouidet. Propterea et uanam aut disceptantem multorum non recipimus rationem, qui oportere aiunt prouidentiam et inuitos nos in uirtutem ducere. Corrumpere enim naturam, non est prouidentie. Unde ut [3 1Kb] prouidentia uniuscuiusque nature saluatrix per seipsos motorum, ut per seipsos motorum, prouidet, et omnia, et ea per singula, similiter uniuerso et unicuique, quantum prouisorum natura recipit totius et largissime prouidentie editas proportionaliter unicuique prouidas bonitates.

Non igitur malum, neque in existentibus malum. Non omnino enim malum, uacat malum et fieri malum secundum uirtutem, sed per infirmitatem. Et demonibus, quod quidem sunt et ex bono, et bonum.  Malum autem ipsis ex propriis bonis casu et mutabilitates, circaque similitudinem et habitum infirmitas cognate ipsis [4 1Kb] angelice perfectionis. Et appetunt bonum, secundum quod et esse et uiuere et intelligere substituuntur. Et si non appetunt bonum, id quod non est appetunt [5 1Kb] : et non erit hoc appetitus, sed uere appetitus peccatum.

In scientia autem peccantes [6 1Kb] uocant etoquia [a 1Kb] circa erroneam boni scientiam aut actionem infirmos: et scientes uoluntatem, et non facientes: auditores quidem infirmos aut circa fidem, aut operationem boni: et nolentiam quibusdam conuenire benefaciendo per falsam conuersionem [7 1Kb] aut infirmitatem uoluntatis. Et sic omnino malum, ut sepe diximus, infirmitas, et impossibilitas, et defectus est aut scientie, aut errantis  scientie, aut fidei, aut desiderii, aut operationis boni. Et quidem dixerit quis, non uindicabile infirmitas, econtrario uero concessibile: siquidem non licitum erat posse, bene si haberet ratio: si autem ex bono posse, dante iuxta eloquia [b 1Kb] ea, que sunt opportuna omnibus, simpliciter non laudabile ex boni propriorum bonorum habitu peccatum et irrationabilis conuersio, et fuga, et casus. Sed hec quidem a nobis in his, que sunt de iusta et diuina iustificationis obseruantia, satis secundum uirtutem dicta sunt, secundum quam sacram actionem eloquiorum ueritas sophisticas et ueritatem et falsitatem contra Deum loquentes infirmauit, tanquam peruerse sapientes rationes. Nunc autem, quantum secundum nos, sufficienter [8 1Kb] laudatur bonum, ut  uere mirabile, ut principium et finis omnium, ut continentia existentium, ut formificum non existentium, ut omnium bonorum causale, ut malorum non causale, ut prouidentia et bonitas uniuersalis, et superans existentia et non existentia, et mala, et suam priuationem bonam existentem omnibus appetibile, et amabile, et delectabile, et quecunque alia in his palam uera ostendit, ut arbitror, ratio.



CAPITULUM u. De ente [1 1Kb] in quo et de paradigmatibus.


Transeundum autem nunc in uere existentem uere entis theologicam essentie nominationem. Tantum autem admonebimus, quia rationi intentio est, non superessentialem essentiam, que superessentialis est, manifestare. Ineffabile enim hoc et incognoscibile est, et uniuersaliter inexplanabile, et ipsam superexaltatam unitatem, sed substantificam in existentia omnia diuine essentie principalis processionem laudare. Etenim optimi diuina nominatio, totas omnium causalis processiones manifestans, et in existentia et in non existentia omnia [2 1Kb] extenditur, et super existentia et super non existentia  est. Hec uero entis in omnia existentia extenditur, et super omnia est. Ast ipsa uite in omnia uiuentia extenditur, et super uiuentia est. Ipsa dein sapientie in omnia intellectualia et rationalia et sensualia extenditur, et super hec omnia est. Has ergo ratio laudare desiderat prouidentie manifestatiuas diuinas nominationes. Non enim exponere eius superessentialem bonitatem, et essentiam, et uitam, et sapientiam se superessentialis deitatis promittit, que est super omnem bonitatam et deitatem et essentiam et sapientiam et uitam in occultis, ut eloquia [a 1Kb] dicunt, supercollocata, sed exprimentem beneficam prouidentiam, supereminentem bonitatem, et optimorum omnium causam laudat, et , et uitam, et sapientiam substantificam et uiuificam, et  sapientie datricem causam essentie, et uite, et intellectus, et rationis, et sensus percipientium. Non aliud autem esse optimum dicit, et aliud , et aliud uitam, aut sapientiam, neque multa causalia, et aliorum alias creatrices deitates supereminentes et subditas: sed unius Dei totas optimas processiones, et a nobis laudatas diuinas nominationes: et esse quidem uniuersalis unius Dei prouidentie manifestatiuam, quasdam autem uniuersaliorum eiusdem et particulariorum. Et quidem dixerit quis contra hoc, eodem existente uitam, et uita sapientiam superextentam, existentia quidem uiuentia, ea autem, quecunque uiuunt, sensualia, et eadem rationalia, et rationalia [3 1Kb] intellectus supereminent, et circa Deum sunt, et magis ei approximant. Et quidem oportebat maximarum  ex Deo donationum participantia et meliora esse, et cetera supereminere. Sed si quidem inessentialia et animalia quis substituat intellectualia, bene haberet ratio. Si autem et sunt diuini animi super reliqua existentia, et uiuunt super alia uiuentia, et intelligunt, et cognoscunt super sensum et rationem, et ultra omnia existentia bonum et optimum appetunt et participant, ipsi magis sunt circa optimum, abundantius ipsius participantes, et plures et maiores  ex eo donationes accipientes, sicut et cetera sensualium superant ditia ex superabundantia rationis: et hec sensu, et alia uita. Et est, ut arbitror, hoc uerum, quia magis ipsi sunt proximiora et diuiniora reliquis. Quoniam quidem et de his diximus, age optimum, ut uere, et existentium omnium substantificum laudemus: totius esse secundum uirtutem superessentialem est substituens causa, et creator existentis subsistentie, substantie, essentie, nature principium, et mensura seculorum, et temporum essentialitas, et eternitas existentium, tempus factorum, esse utcumque factis. Ex onte eternum, et essentia, et , et tempus, et generatio, et factum. In existenti existentia, et utrumque subsistentia et substantia. Etenim Deus nondum est ,  sed simpliciter et incircumfinite totum in seipso esse coambiens. Proinde et rex dicitur seculorum, tanquam in semetipso et circa seipsum totius esse et ontis substitutor. Et neque erat, neque erit, neque factus est, neque fit, neque fiet. Magis autem neque est, sed ipse est esse existentibus, et non existentia solum, sed ipsum esse existentium ex ante eternaliter onte. Ipse enim est secundum seculorum subsistens ante secula. Recipientes igitur dicamus, quia omnibus existentibus et seculis esse ex prouidente ontis. Et omne quidem seculum et tempus ex ipso: totius autem et seculi et temporis, et omnis utcumque ontis, qui est ante , principium et causa, et omnia ipsum participant, et a nullo existentium recedit, et ipse est ante omnia, et omnia in se constituit, et simpliciter si quis utcumque  est, in ante onte et est, et intelligitur, et saluatur. Et ante alia sui participantia esse premittitur, et est ipsum per se esse maximum, per se uitam essendo, per se sapientiam essendo, et per se similitudinem diuinam essendo, et alia quecunque participantia, ante omnia esse participando. Magis et hec per se omnia existentia participando idipsum per se esse participant [4 1Kb] . Et nichil est essentia, et secundum id ipsum esse omnium. Merito aliis [5 1Kb] in principalius, ut , Deus ex prestantia aliorum sui bonorum laudatur. Etenim preesse et superesse festinans, et superans esse, omne, hoc dico per se esse, ante substitit, et ex ipso esse omnis: quomodo ergo substitit? Et quidem principia existentium omnia, ipsius esse participantia, et sunt, et  principia sunt, et primo sunt, deinde principia sunt. Et si uult uiuentium, ut uiuentium, principium dicere per seipsam uitam, et similium, ut similium, per seipsam similitudinem, et unitorum, ut unitorum, per seipsam unitatem, et ordinatorum, ut ordinatorum, per seipsam ordinationem, et aliorum, quecunque huius, siue huius, siue [6 1Kb] amborum, multorum participantia, hoc, aut hoc, aut ambo, aut multa sunt: per seipsa participia inuenies ipsius esse  primum ea participantia, et eo esse primum quidem existentia, deinde huius aut huius principia existentia, et participando eo esse, existentia participata. Si autem hec participatione esse sunt, multo magis eorum participantia. Primam igitur ipsius per seipsum esse donationum, per seipsam summa bonitate premissa, et maxima prima participantium laudant. Et sunt ex ipsa, et in ipsa, et ipsum esse, et existentium principia, et existentia omnia, et que utcumque ab esse continentur: et hoc immensurate, et conuolute, et unite. Etenim in monade omnis numerus ante subsistit, et habet numerum omnem monas in semetipsa singulariter, et omnis numerus unitur quidem in monade: quantum autem monade prouenit, tantum discernitur et multiplicatur.  Et in centro omnes circuli linee secundum primam unitatem consubstitute sunt. Et omnes habet signum in semetipso simplas uniformiter unitas ad se inuicem, et ad unum principium, ex quo procedebant, et in ipso [1 1Kb] quidem centro uniuersaliter adunantur. Breuiter autem eo distantes, breuiter et discernuntur: magis autem recedentes, magis. Et simpliciter, quanto centro proximiores sunt, tantum et ipsi et sibi inuicem adunantur: et quantum eo, tantum et a se inuicem distant. Sed et in tota omnium natura omnes secundum singula nature rationes conuolute sunt per unam inconfusam unitatem: et in anima uniformiter secundum partes omnium prouide totius corporis uirtutes. Nihil ergo inconsequens, ex obscuris imaginibus in omnium  causale ascendentes, supermundanis oculis contemplari omnia in omnium causali, et sibi inuicem opposita uniformiter et unite. Principium enim est existentium, ex quo et ipsum esse, et omnia utcunque existentia, omne principium, omnis finis, omnis uita, omnis immortalitas, omnis sapientia, omnis ordo, omnis harmonia, omnis uirtus, omnis custodia, omnis collocatio [2 1Kb] , omnis distributio, omnis intellectus, omnis ratio, omnis sensus, omnis habitus, omnis status, omnis motus, omnis unitas, omne iudicium, omnis amicitia, omnis compactio, omnis discretio, omnis terminus, et alia quecunque ab esse existentia omnia characterizant. Et ex ipsa omnium causa inuisibiles et intellectuales deiformium angelorum essentie, et animarum et totius mundi natura,  et que utcunque aut in aliis subsistere, aut secundum excogitationem esse dicuntur. Et quidem igitur sanctissime et prestantissime uirtutes uere existentes, et uelut in uestibulis superessentialis Trinitatis stabilite, ab ipsa, et in ipsa et esse, et deiformiter esse habent, et post illas subdite subiectum, et nouissime extremum, quantum ad angelos: quantum uero ad nos, supermundanum. Et alia omnia existentia per eandem rationem et esse, et bene esse habent: et sunt, et bene sunt, ex ante oute esse, et bene esse habentia: et in ipso et existentia,  et bene existentia, et ex ipso inchoata, et in ipso custodita, et in ipsum consummata. Et quidem honorabilissima ipsius esse tribuunt melioribus essentiis, quas et eternas uocant eloquia: esse autem ipsum existentibus omnibus nunquam deseritur. Et ipsum uero esse ex ante onte, et ab ipso est esse, et non ipse esse, et eum habet esse, et principium et mensura, ante essentias et ontis, et seculi, et omnium substantificum principium, et medietas, et consummatio. Et propterea ab eloquiis ipse uere ante- iuxta omnem existentium intelligentiam multiplicatur, et quod erat in ipso, et quod est, et quod erit, et quod factum est, et fit, et fiet, proprie laudatur. Hec enim omnia diuinitus intelligentibus secundum omnem excogitationem ipsum  superessentialiter esse significant, et ubique existentium causalem. Etenim neque quidem est hoc, hoc autem non est: neque ibi quidem est, ibi autem non est: sed omnia est, ut causalis omnium, et in ipso omnia principia, omnes confines, omnes conclusiones, omnia existentia coambiens et prehabens, et super omnia est, ut [3 1Kb] ante omnia superessentialiter super-. Proinde et omnia de eo et simul predicantur, et nichil est existentium: formosissimum, speciosissimum, sine forma, sine specie, principia et media et fines existentium immensurate et remote in semetipso preambiens, et omnibus esse iuxta primam et superunitam causam incontaminate declarans. Si enim iuxta nos sol sensibilium essentias et qualitates, et quidem multas et  discretas existentes, tamen ipse unus ens, et uniformis illuminans lux renouat, et nutrit, et custodit, et perficit, et discernit, et unit, et refouet, et fecunda esse facit, et auget, et mutat, et collocat, et plantat, et remouet, et uiuificat omnia, et omnium unumquodque proprie sibi eundem et unum solem participat, et multorum participantium unus sol causas in seipso uniformiter preambit: multo magis super terre et ipsius et omnium causalis, pretexisse ipse omnium existentium paradigmata secundum unam superessentialem unitatem concedendum. Deinde et essentias adducit iuxta ab essentia egressionem. Paradigmata autem dicimus esse ipsas in Deo existentium substantificas et uniformiter pretextas rationes, quas theologia predestinationes uocat, et  diuinas et optimas uoluntates, existentium discretiuas et factiuas, secundum quas ipse superessentialis existentia omnia et predestinauit et adduxit. Si autem philosophus dignum ducit Clemens [4 7Kb] , et ad aliquid paradigmata dici in existentibus antiquiora, prouenit quidem non per propria et perfecta et simpla nomina ratio ipsi. Concedentes autem et hoc recte dici theologie memorandum, dicentis, quia non ostendi tibi hec exire post ea, sed ut per hec proportionali scientia in omnium causam, quantum potentes sumus, ascendamus. Omnia ergo huic existentia  secundum unam omnium excelsam scientiam referendum, quoniam quidem ex esse substantifica processione et bonitate inchoans, et per omnia ueniens, et omnia ex seipsa ut sint implens, et in omnibus existentibus exultans, omnia quidem in seipsa superat, secundum primam simplicitatis excellentiam omnem duplicitatem respuentem. Omnia autem similiter continet secundum supersimplicatam suam multitudinem, et ab omnibus singulariter participatur: sicut et uox una existens et eadem a multis audientibus uelut una participatur. Omnium ergo principium et finis existentium ante-: principium quidem, ut causalis; finis uero, ut propter quem; et extremum omnium, et multitudo totius multitudinis et extremitatis supereminenter, ut oppositorum.  In uno enim, ut sepe dictum est, existentia omnia et superat et substituit, presens omnibus et ubique, et secundum unum et idipsum, et secundum idipsum omne, et in omnia proueniens, et manens in seipso, et stans, et motus: neque stans, neque motus: neque principium habens aut medium aut finem: neque in quodam existentium, neque quid existentium [1 1Kb] ens. Et neque omnino ipsi appropinquat quid eternaliter existentium [2 1Kb] , aut temporaliter substitutorum, sed et tempore et eterno et in eterno et que in tempore sunt, omnibus remouetur. Proinde et ipsum eternam, et existentia et mensura existentium, et mensurata per ipsum, et ab ipso.



CAPITULUM uI. De uita.

 Sed de his quidem in aliis opportuniori tempore dicatur. Nunc autem laudanda est laudabilis uita eterna, ex qua per seipsam uita, et omnis uita, et a qua in omnia, utcumque uitam participantia, uiuere proprie unicuique exseminatur. Igitur et immortalium angelorum uita, et immortalitas, et imperdibile ipsum angelice semper motionis, ex ipsa et per ipsam est et substitit. Idcirco et uiuentes semper et immortales dicuntur, et non immortales iterum, quia non a seipsis habent immortaliter esse, et eternaliter uiuere, sed ex uiuifica et totius uite factrice et continuatrice causa. Et sicut in onte dicimus, quia et eiusdem esse est causalis, sic et ibi iterum, quia et per seipsam uita est diuina uita uitalis et substantialis, et omnis  uita et uitalis motus ex uita ipsa, que est super omnem uitam, et omne principium totius uite. Ex ipsa et anime imperdibile habent, et animalia omnia et germina secundum nouissimam consonantiam anime habent uiuere. Qua ablata iuxta eloquium [a 1Kb] deficit uita omnis ad terram: et deficientia ad participandum eam infirmitate, iterum conuersa, iterum animalia fiunt. Et donatur quidem primo per seipsam uite, esse uitam, et omni uite  et ab ea per singula esse proprie, singulam estimatur natura subsistere. Et quidem supercelestibus animis immaterialem et deiformem, et immutabilem immortalitatem, et inflexibilem et irreprehensibilem semper motionem, superextenta per magnitudinem bonitatis, et in demonicam [3 1Kb] uitam. Neque enim illa esse ab alia causa, sed ex ipsa et esse uitam, et permanentiam habet. Donans autem et uiris, ut commixtis, acceptabilem subeuntem angelicam uitam, et supermananti humanitate, et redeuntes nos in seipsam conuertens et reuocans. Et hoc autem diuinius, quia et totos nos, animas dico et coniugata corpora, ad perfectissimam uitam et immortalem promittit transmutationem: rem uetustati quidem eque contra naturam uisam,  mihi autem et tibi et ueritati, et diuinam, et super naturam. Super naturam autem ei, que seeundum nos est, dico uisibilem, non fortissimam diuine uite. Ipsi enim uelut omnium existenti uitarum nature, et maxime diuinorum, nulla uita contra naturam aut super naturam [4 1Kb] . Itaque ipsa de hoc insanie Simonis contradictoria uerba longe diuino loco, et tua sacra anima abigantur. Latuere enim eum, ut arbitror, hec sapientem estimatum esse, non oportere bene sapientem predicationi sensus ratione auxiliante uti contra omnium occultam causam. Et hoc ipsum est dicendum, hoc contra naturam dicere. Ipsi enim nichil contrarium. Ex ipsa uiuificantur et circumfouentur et animalia omnia et germina. Et siue intellectualem dixeris,  siue rationalem, siue sensualem, siue nutritiuam et auctiuam, siue qualemcunque uitam, aut uite principium, aut uite essentiam, ex ipsa et uiuit et uiuunt, que est super omnem uitam, et in ipsa secundum causam uniformiter ante substitit. Si enim plusquam uita, et uitarum principalis uita, et omnis uite est causa, et uite genitrix, et repletiua et discretiua uita, ex omni uita laudatur secundum multiplicem generationem omnium uitarum, ut largissima et omnis uita contemplatiua, et laudata, et ut non indigens: magis autem plusquam plena uita per seipsam uiuens, et super omnem uitam uiuificans, et plusquam uiuens, aut quoquo modo quis uitam ineffabilem humanitus laudabit.



CAPITULUM uII. De sapientia, intellectu, ratione, ueritate, fide.


Fer [5 5Kb] autem, si uidetur, optimam et eternam uitam, et ut sapientem, et ut per seipsam sapientiam laudemus: magis autem iterum omnis sapientie substantialem, et super omnem sapientiam et intellectum superexistentem. Non enim solummodo Deus plusquam plenitudo est sapientie, et intelligentie eius non est numerus [b 1Kb] : sed et omni rationi, et intellectui,  et sapientie, supercollocatur. Et hoc excellenter intelligens diuinus uere uir, communis nostra et magistri letitia, stultum Dei sapientius est hominibus, inquit [a 1Kb] , non solum quia omnis humana deliberatio error quidem est iudicata, ad pondus et manentiam diuinarum et perfectissimarum intelligentiarum, sed quia et consuetudo est theologis, contrario mentis affectu in Deo, que sunt, priuatione depellere: sicut et inuisibilem aiunt eloquia claram lucem, et multum laudabilem, et multiuocum, ineffabilem, et innominabilem, et omnibus presentem, et ex omnibus inuentum, incomprehensibilem et inuestigabilem. Eodem modo et nunc diuinus Apostolus [b 1Kb] laudasse dicitur stultitiam Dei, quod apparet in ea contra rationem et inconsequens, in  ineffabilem et ante omnem rationem referens ueritatem. Sed quod quidem in aliis diximus, proprie nobis, que sunt super nos [1 1Kb] , accipientes, et cum nutrimento sensuum adunati, et his, que secundum nos diuina conferentes, seducimur [2 1Kb] , secundum quod uidetur, diuinam et ineffabilem rationem persequentes. Oportet scire, nostrum animum habere quidem uirtutem ad intelligendum, per quam inuisibilia uidet, unitatemque superexaltatam, naturamque, per quam connectitur [3 1Kb] ad summa [4 1Kb] sui. Iuxta hanc igitur diuina intelligendum, non secundum nos, sed totos nos totis ipsis existentes, et totos Deo factos. Melius enim, esse Dei et membra eorum. Sic enim erunt diuina data cum Deo futuris. Hanc igitur irrationalem, et mente carentem, et stultam sapientiam  supereminenter laudantes, dicimus, quia totius est animi et rationis, et totius sapientie et intellectus causa, et ipsa est omne consilium, et ab ipsa omnis scientia et intelligentia, et in ipsa omnes thesauri sapientie et scientie sunt absconditi [c 1Kb] . Etenim consequenter his iam predictis, plus quam sapiens et sapientissima causa, et per seipsam sapientie, et totius, et eius, que per singula est, substantia. Ex ipsa inuisibiles et intellectuales angelicorum animorum uirtutes simplas et beatas habent intelligentias, non in partitis aut a partitis aut sensibus aut rationibus artificialibus colligentes diuinam scientiam, neque a quadam communi ad hec comprehense, omni autem materiali et multitudine purgate, pure, immaterialiter, uniformiter  inuisibilia diuinorum intelligunt, et est eis intellectualis operatio [5 1Kb] clara, et incontaminata puritate splendida, sciens et conspiciens diuinarum intelligentiarum impartibiles et immateriales, et conformiter [6 1Kb] uni ad intellectuale supersapientem et animum et rationem, quantum possibile, reformate  per diuinam sapientiam. Et anime rationale habent, artificiose quidem et circulariter circa existentium ueritatem deambulantes, et partibili et copioso uarietatis relicte uniformibus animis: multorum [7 1Kb] autem in unum conuolutione, et in angelorum intellectibus, in quantum animabus aptum et possibile, digne facte. Sed et sensus ipsos non fortassis quis peccat, uisionis sapientie consonantiam dicens. At uero et demonius animus, si animus, ex ipsa est: quantum autem animus est, si ratione quidem sic consequi non appetit, non uidens, neque uolens, casum sapientia potius eum asserendum. Sed quia quidem sapientie ipsius et totius, et omnis animi et rationis, et sensus omnis, diuina sapientia et principium et causa, et substantia, et consummatio,  et custodia, et finis dicitur: quomodo ipse Deus, qui est plus quam sapiens, sapientia et animus et ratio et cognitor laudatur? Quomodo enim intelliget quid inuisibilium, non habens intellectuales operationes? Aut quomodo cognoscet sensibilia, omni sensui supercollocatus? Atqui omnia eum scire aiunt eloquia [d 1Kb] , et nichil effugere diuinam scientiam: sed quod quidem diximus sepe, diuina diuinitus intelligendum. Non intellectuale enim et non sensuale, per excellentiam, non per defectum, in Deo ordinandum: sicut et irrationale reposuimus ei, qui est super rationem, et imperfectionem plus quam perfecto et ante perfecto, et intactam et inuisibilem caliginem luci inaccessibili per excellentiam inuisibilis luminis. Itaque diuinus animus omnia continet,  omnibus remota scientia, iuxta omnium causam, in seipso omnium scientiam preambiens, prius quam angeli fierent, sciens et adducens angelos, et omnia alia ab intus et ab eo, ut sic dicam, principio sciens, et in essentiam ducens. Et hoc, arbitror, tradere eloquium, cum ait: Sciens omnia ante generationem eorum [e 1Kb] . Non enim ex existentibus existentia discens discens nouit diuinus animus, sed ex se, et in se, secundum causam omnium scientiam, et cognitionem, et essentiam [8 1Kb] prefert et antecoambiuit, non secundum speciem singula contemplans, sed secundum unam cause circumstantiam omnia sciens et continens, sicut et lux secundum causam in seipsa cognitionem tenebrarum preambiuit, non aliunde uidens tenebras, quam a lumine. Semet igitur diuina sapientia cognoscens,  cognoscit omnia immaterialiter materialia, et non partite partita, et multa uniuersaliter, ipso uno omnia et cognoscens et adducens. Etenim si secundum unam causam Deus omnibus existentibus esse tradit, secundum eandem unicam causam sciuit omnia ut ex ipso existentia, et in ipso ante  substituta, et non existentibus accipiet eorum scientiam, sed et ipsis singulis eorum scientie erit largitor. Non uidens Deus propriam habet sui scientiam, alteram autem communem, existentia omnia comprehendens. Ipsa enim seipsam omnium causa cognoscens, uacatio ubi eorum, que ab ipsa sunt, et quorum est causa, ignorantie. Hac igitur Deus existentia cognoscit, non scientia existentium, sed ipsa sua. Etenim et angelos scire aiunt eloquia [a 1Kb] , que sunt super terram, non sensibus hec cognoscentes sensibilia terrena, per propriam uero deiformis animi uirtutem et naturam. In his autem querere oportet, quomodo nos Deum cognoscimus, neque intelligibilem, neque sensibilem, neque quid uniuersaliter existentium existentem. Numquid itaque  est uerum dicere, quia Deum cognoscimus non ex sua natura---incognoscibile enim hoc, et omnem rationem et intellectum superans---sed ex omnium existentium ordinatione, ex ipso pretenta, et imagines quasdam et similitudines diuinorum eius paradigmatum habente, in summum omnium uita et ordine secundum uirtutem redeundum omnium ablatione, et eminentia, in omnium causa. Proinde et in omnibus Deus cognoscitur, et sine omnibus, et per scientiam Deus cognoscitur, et per inscientiam [1 1Kb] : et est eius et intelligentia, et ratio, et scientia, et tactus, et sensus, et opinio, et phantasia, et nomen, et alia omnia. Et neque intelligitur, neque dicitur, neque nominatur, et non est quid existentium, neque in quodam existentium cognoscitur,  et in omnibus omnia est, et in nullo nullum, et ex omnibus in omnibus cognoscitur, et [2 1Kb] ex nullo in nullo. Et hec recte de Deo dicimus, et existentibus omnibus laudatur secundum omnium analogiam, quorum est causalis. Et est iterum diuinissima Dei scientia, per incognitionem [3 1Kb] cognoscens secundum super animum unitatem, cum animus existentibus omnibus recedens, deinde et seipsum relinquens, unitur superapparentibus radiis, inde et ibi, inscrutabilis profundo sapientie illuminatus. Et quidem et ex omnibus, quod quidem dixi, ipsa cognoscendum. Ipsa enim est, secundum eloquium, omnium factrix, et semper omnia compaginans, et insolubilis omnium congruentie et ordinationis causa, et semper fines priorum connectens principiis secundorum,  et unam uniuersitatis conspirantiam et harmoniam pulchram faciens. Ratio uero Deus laudatur a sacris eloquiis, non solum quia et rationis et intellectus et sapientie est largitor, sed quia et omnium causas in seipso uniformiter preambiuit, et quia per omnia implet perueniens, ut eloquia aiunt [b 1Kb] , usque ad omnium finem. Et ante quidem hec in omni simplicitate diuina supersimplicatur  ratio, et ab omnibus est super omnia, secundum superessentiale absoluta. Ipsa ratio est simpla et uere existens ueritas, circa quam, ut puram et non errantem omnium scientiam, diuina fides est unicum credentium fundamentum, eos collocans ueritati, et eis ueritatem, incredibili incommutabilitate simplam ueritatis scientiam habentibus credulis. Ipsa enim est scientia adunatrix cognoscentium et cognitorum: ignorantia uero transmutabilis semper, et ex seipso ignoranti separationis causa. In ueritate credentem, iuxta sacrum uerbum, nichil remouebit ea, que est secundum ueram fidem, letitia, in qua mansionem habebit stabili et intransmutabili uniformitate [c 1Kb] . Etenim scit ad ueritatem unitus, ubi habet, et si multi corripiendo eum tanquam  mente excedentem. Latet quidem uelut imago eos erroris a ueritate per ueram fidem mente excedens. Ipse autem uere scit seipsum, non, quod aiunt illi, insanientem, sed instabilitate et mutabilitate circa largissimum erroris uarium ambitum, per immobilem et semper secundum eadem et sicsic habentem ueritatem liberatum. Sic igitur secundum nos diuine sapientie principales duces pro ueritate moriuntur omni die, testimonium perhibentes, ut est consequens, et uerbo omnino et opere, unice propter Christianos uere scientie, hoc est, omnium ipsam esse et simpliciorem et diuiniorem, magis autem, ipsam esse [4 1Kb] solam, ueram, et unam, et simplam diuinam scientiam.



CAPITULUM uIII. De uirtute iustitia, salute, redemptione, in quo et de inequalitate.


Sed quoniam diuinam ueritatem, et plusquam sapientem sapientiam, et ut uirtutem laudant, et ut iustitiam theologi, et salutem ipsam uocant et redemptionem [5 1Kb] : age et hec, quantum possibile nobis, diuina uocabula replicemus. Et quia quidem thearchia omnem excellit et superat utcumque et existentem et excogitatam uirtutem, non arbitror quemquam in diuinis eloquiis possidentium ignorare. Ubique enim theologia et dominam ipsam, et ipsis supercelestibus uirtutibus segregans tradit. Quomodo eam theologi et ut uirtutem laudant, omni remotam uirtute? Aut quomodo in ipsa uirtutis uocabulum accipimus? Dicamus  igitur, quia uirtus est Deus, ut omnem uirtutem in seipso prehabens, et ut omnis uirtutis causa, et omnia per uirtutem inflexibilem et incircumfinitam producens, et ut a se essendi uirtutem, siue totam, siue singulas quasque causalis ens, et multipotens, non solum omnem uirtutem producendo, sed et super omnem per seipsam uirtutem essendo et superando, et multipliciter multas existentibus  uirtutibus alias adducendo, et non etiam aliquando ualendo multas, et in multum productas uirtutes super multam sue pontifice facturam et ineffabilium et incognitorum et superinuisibilium, omnia superante eius uirtute. Infinita autem essentia potentis, et infirmitatem uirtute et nouissima consonantium sibi comprehendit et superat, sicut et in his, que secundum sensum potentia sunt, uidemus, quia superlucentia luminaria et usque infirmas uisiones anticipant, et magnitudines dicunt sonituum in non ualde facile sonorum recipientes auditus subire. Omnino enim non audiens, non auditus: et uniuersaliter non uidens, neque uisio. Ipsa clare multipotens Dei distributio omnia existentia implet, et nichil est existentium, quod omnino priuetur, habere  quandam uirtutem, sed aut intellectualem, aut rationalem, aut sensualem, aut uitalem [1 1Kb] , aut essentialem uirtutem habet: et ipsum, si iustum dicere, esse uirtutem, in esse habet a superessentiali uirtute. Ex qua sunt deiformes angelicarum dispositionum uirtutes, ex ipsa et esse incasualiter [2 1Kb] habent, et omnes suos intellectuales et immortales semper motus, et fortitudinem ipsam, et indiminutum desiderium boni ex multum optima uirtute acceperunt, ipsa permittexte eis posse et esse hec, et appetere semper esse, et hoc posse appetere posse semper. Proueniunt autem hec inflexibili uirtute et in homines, et animalia, et germina, et totam uniuersitatis naturam, et uirtute unita sunt ad inter se inuicem amicitiam et societatem, et discreta, ad esse secundum propriam  singula queque rationem et terminum inconfusa et imperturbata, et uniuersitatis ordines et cumulationes in proprium optimum persaluat, et immortales angelicarum unitatum uitas immaculatas custodit, et celestes, et illuminatrices, et sidereas essentias, et ordinationes immutabiles, et secundum posse esse facit: et temporis ambitus discernit quidem processionibus, colligit uero reuersionibus: et ignis uirtutes inextinguibiles facit, et aque fluenta non deficientia, et aëream effusionem terminat, et terram in nichilo collocat, fecundos eius partus incorruptibiles custodit, et in se inuicem elementorum harmoniam et temperantiam inconfusam et inseparabilem saluat, et animi et corporis copulam continet, et germinum nutritiuas et auctiuas uirtutes mouet, et  superat essentiales omnium uirtutes, et uniuersitatis insolubilem mansionem munit, et deificationem ipsa donat, uirtutem in hoc deificandis prestans. Et omnino nullum est uniuersaliter existentium, omnipotenti munimine et circumstantia diuine uirtutis priuatum. Quod enim uniuersaliter nullam uirtutem habet, neque est neque quid est, neque aliqua [3 1Kb] eius omnimodo positio. Et quidem ait Elymas magus: Si omnipotens est Deus, quomodo dicitur aliquid  non posse? A quo nostro theologo maledicitur diuino Paulo, dicenti [a 1Kb] , non posse Deum scipsum negare. Addens autem hoc, ualde expauesco, numquid et insipientie debeo. Rideo, puerorum ludentium edificia et super arenam et infirmum soluere tentans, et ueluti quadam incomprehensibili uisione considerare festinus de hoc theologicam uirtutem. Suimet enim negatio casus ueritatis est. ueritas autem est: et ueritatis casus, ab existente lapsus [4 1Kb] . Si igitur ueritas [5 1Kb] est, negatioque ueritas ontis casus, ex onte cadere Deus non potest, et non esse non est: tanquam si quis dixerit, non posse non potest, et nescire secundum priuationem nescit. Quod quidem sophos non intelligens, imitatur certantium imperitos luctatores, qui sepe infirmos  esse contracertantes opinando, secundum quod uidetur sibi, et ad omnes eos uiriliter umbratim pugnantes, et aëra uanis ictibus fiducialiter percutientes, estimant contraluctantium suorum dominari, et seipsos predicant, nescientes illorum uirtutem. Nos autem theologum, secundum quod possibile, considerantes, plus quam potentem Deum laudamus ut omnipotentem, ut beatum, ut solum potentem, et dominantem in potentia sua seculi, ut secundum nullum existentium cadentem: magis autem et superantem omnia existentia per uirtutem superessentialem, et omnibus existentibus posse esse, et esse secundum magnitudinem superantis uirtutis copiosa effusione donantem. Iustitia autem iterum Deus, uelut omnibus que sunt, secundum dignitatem distribuens  laudatur, et mensurationem, et formam, et ordinationem, et dispositionem, et omnes uirtutes et ordines segregans unicuique iuxta uere existentem iustissimum terminum, et omnibus eorum singulorum per seipsam actionis causalis ens. Omnia enim diuina iustitia ordinat, et terminat, et omnia ab omnibus clara et inconfusa saluans, unicuique cognata omnibus existentibus donat, secundum unicuique existentium insitam dignitatem. Et si hec recte dicimus, quicunque diuinis maledicunt, iustitia eos latet, suam iniustitiam in aperto condemnantes. Aiunt enim, debere inesse mortalibus immortalitatem, et imperfectis perfectum, et per seipsos motis alteram mouentem necessitatem, et mutabilibus immutabilitatem, et perfecte potentia infirmis, et eterna  esse temporalia, et intransmutabilia natura mobilia, et temporales delicias eternas, et omnino que sunt aliorum, aliis porrigunt. Oportet scire, diuinam iustitiam in hoc uere existentem ueram iustitiam, quia omnibus retribuit propria secundum uniuscuiusque existentium dignitatem, et uniuscuiusque naturam in propria saluat ordinatione et uirtute. Sed quis dixerit: Non est iustitie forsan, agentes sanctos inter non adiuuantes a deludentibus  extorquendos. Ad quem dicendum sic: Si quidem diligunt, quos dicis sanctos, in terra a materialibus zelanda, diuino penitus ceciderunt amore: et nescio quomodo sancti uocentur [1 1Kb] iniuste agentes, uere amabilia et diuina non zelantibus, et non amantibus ab ipsis non sancte approbata. Si autem uere existentia amant, letari oportet quorum appetitores, quando appetita assequuntur. uel non tunc magis appropinquant [2 1Kb] angelicis uirtutibus, cum, ut possibile est, desiderio diuinorum redeunt materialium perpessione exercitati. Ad hoc ualde uiriliter pro bono instant. Itaque uerum dicere, quia hoc magis est diuine iustitie proprium, nolle perdere potenter agentium fortitudinem materialium uinculis. Numquid uero, si quis conatus fuerit hoc facere, inter  non adiuuantes, sed collocantes eos in bona et irreprehensibili statione, et retribuentes talibus existentibus, que secundum dignitatem sunt. Hec igitur diuina iustitia et salus omnium laudatur, propriam uniuscuiusque et puram ab aliis essentiam et ordinem saluans et custodiens, et fetida purgans in omnibus proprie actionis. Si autem quis salutem laudauerit, et sic ex malis omnibus omnes uelut parturientem eripientem, omnino ibi et hunc laudabilem laudatorem largissime salutis recipiemus. Et hanc autem etiam primam salutem omnium dignum iudicabimus eum definisse omnia in seipsis intransmutabilia, et stabilia, et inflexibilia ad subiecta saluantem, et omnia custodientem non pugnantia et non bellantia, suisque singula queque rationibus disposita,  et omnem iniquitatem et extraneam actionem ex omnibus exterminantem, et corrationalitate uniuscuiusque constituentem irrationalitates extra cadentes in contraria, et non transgredientes. Deinde et hanc salutem non respectu quis laudarit sacre theologie, uelut omnia existentia salutari omnium bonitate propriorum optimorum casu redimentem, quantum uniuscuiusque saluandorum recipit natura. Proinde et redemptionem ipsam nominant theologi, quantum non sinit uere existentia ad non esse cadere, et quantum et si quid ad delictum aut inordinatum deceptum sit, et diminutionem quandam patiatur propriorum bonorum perfectionis, et hoc passione et inertia et priuatione redimit, implens indigentiam, et paterne infirmitatem despiciens,  et restituens a malo, magis autem statuens in bono, supertimidum bonum replens, et ordinans, et ornans inordinatum eius et inornatum, et integritatem perficiens, et omnium soluens maculas.

Sed de his quidem et de iustitia dictum est, secundum quam omnium equitas mensuratur et terminatur, et omnis iniquitas, que est per priuationem, in ipsis singulis equitatis exterminatur. Aequitatem enim si quis auferret in toto, totorum  ad tota differentias, et eius, que est iustitia, custodem, que non concedit commixta tota in totis facta perturbari, custodiens uero, que sunt omnia, per species singulas, in quibus unumquodque esse substituit.



CAPITULUM IX. De maqno, paruo, eodem, altero, simili, dissimili, statu, motu, equalitate.

Quoniam autem et magnum et paruum ponitur in omnium causali, et idipsum, et alterum, et simile, et dissimile, et status, et motus: da, et his diuini nominatiuis [3 1Kb] agalmatis quecumque nobis manifesta sunt, contemplabimur. Magnus igitur Deus in eloquiis laudatur, et in magnitudine, et in aura leni diuinam manifestante paruitatem: et idem ipse, cum aiunt  eloquia: Tu autem idem ipse es [a 1Kb] , et alter, quando ut multum figuratus et multiformis ab ipsis eloquiis plasmatur, et similis, ut similium et similitudinis substitutor, et dissimilis omnibus, ut non ente ei simili [4 1Kb] , et stans, et mouens, et ut sedens in eternum, et motus, ut in omnia uadens: et quecunque alie eisdem equipotentes diuine nominationes ab eloquiis laudantur. Magnus igitur Deus nominatur, secundum quod scit suum magnum omnibus magnis suis tradens, et omnem magnitudinem extrinsecus superexcellens, et superextentum uniuersalissimum locum continens, omnem superans numerum, omnem multitudinem transgrediens, et secundum superplenitudinem suam et magnam operationem, et manantes suas donationes, et quantum ipse ab omnibus  participate secundum multam et largam effusionem indiminute omnino sunt, et eandem habent super plenitudinem, et non minuuntur participationibus, sed et magis supermanant. Magnitudo hec et multa est, et informabilis, et innumerabilis: et hec est superexcellentia, secundum absolutam et superordinatam inacceptibilis magnitudinis effusionem. Paruum autem siue minutum in ipso dicitur omni finito spatio emunitus [5 1Kb] , et per omnia consequenter locatus. Et quidem omnium causale est paruum. Nusquam enim inuenies parui formam non participans. Sic igitur in Deo paruum accipiendum est, uelut in omnia et per omnia firmiter locatum, et operans, et peruestigans usque ad diuisionem anime et corporis, compaginumque et medullarum et notionum cordis,  magis autem existentium omnium. Non enim est creatura non apparens in conspectu eius [b 1Kb] . Paruum tantum est, et quantum incomprehensibile, multum, infinitum, comprehendens omnia: ipsum autem incomprehensibile. Idipsum uero superessentialiter eternum, inconuersibile, in seipso manens semper secundum eadem et similiter habens, omnibus similiter presens, et idipsum per seipsum a seipso, firmiter et incontaminate in formosissimis summis,  magna immutabilitate, et naturali collocatum societate intransmutabile, incasuale, inflexibile, inalienatum, purum, immateriale [1 1Kb] , simplicissimum, non indigens, non crescens, non diminutum, non genitum, non sic, non quomodo aut factum aut imperfectum, aut ab hoc aut hoc non factum, nullo modo nunquam nusquam , sed sicut omne ingenitum et absolute ingenitum, et semper , et ipsum perfectum , et idipsum per seipsum, et a seipso uniformiter et equiformiter segregatum, et idipsum ex seipso omnibus participari opportunis superillucens, et altera alteris componens, magnitudo et causa naturalis immutabilis societatis in seipso, et contraria similiter supereminens secundum unam et singularem totius naturalis immutabilis societatis supereminentem causam. Alterum  autem, quoniam omnibus prouide Deus adest, et omnia in omnibus propter omnium salutem sit quidem , ex seipso et propria naturali immutabilitate inconuersibiliter per operationem unam et incessabilem stans, et seipsum porrigens inflexibili uirtute ad deificationem conuersorum, et alteritatem uariarum Dei per multiformes uisiones figurarum, altera quedam uisibilibus perlucens significare estimandum. Quomodo enim, si animam ipsam corporali specie ratio effingeret, et partes corporales impartibili circumplasmaret, aliter intelligeremus in ipsa circumpositas partes impartibilitati, que est secundum animam proprie. Et caput quidem animum, ceruicem autem opinionem, ut medio [2 1Kb] rationis et irrationalitatis, pectus uero furorem, uentrem ast concupiscentiam,  crura quoque et pedes naturam diceremus, partium nominibus uirtutum symbolis utentibus. Multo magis in omnium summa alteritatem formarum et figurarum sacris et diuinis et mysticis replicationibus soluere oportet. Et consilium trina corporum schemata intacto et non figurato Deo circumligauit: latitudinem quidem diuinam dicendo superlatissimam in omnia Dei processionem, longitudinem uero superextentam in omnia uirtutem: profundum ast, omnibus existentibus incomprehensibilem obscuritatem et ignorantiam. Sed ut nichil lateat nosipsos ex alterarum figurarum et informium replicatione, eas quidem incorporales diuinas nominationes his, que sunt per symbola sensibilia, commiscentes: propterea de his quidem in  symbolica theologia. Nunc uero hoc diuinam alteritatem, non alienationem quandam superinconuersibilis immutabilisque naturalis societatis suspicabimur, sed singulare ipsius multiplex et uniformes in omnia multe fecunditatis processiones. Similem autem Deum, siquidem unum et idipsum dixerit quis, sicut totum per totum in seipso singulariter et impartite existentem similem, non spernendum nobis similis diuinum uocabulum. Theologi autem super omnia Deum, aut ipsum [3 1Kb] nulli aiunt esse similem:  ipsum [4 1Kb] uero similitudinem uenatricem donare ad se conuersis, ea secundum uirtutem medietate eorum, que sunt super omnem et uisionem et rationem. Et est diuine similitudinis uirtus, aduenientia omnia ad causale conuertens. Hec igitur dicendum similia Deo, et secundum diuinam imaginem et similitudinem. Non enim ipsis Deum similem, quia neque homo proprie imagini similis. In eque potentibus enim possibile esse, et similia hec inter se esse, et conuerti in alterutram similitudinem [5 1Kb] , et esse ambo sibi inuicem similia, secundum precedentem similis speciem: in causali autem et causatiuis non recipimus reciprocationem. Non enim solum his aut his simile esse donatur: omnibus autem similitudinem [6 1Kb] participantibus essendi similibus  Deus causa fit, et est et ipsa per seipsam similitudinis substitutrix, et in omnibus simile uestigio quodam diuine similitudinis simile est, et unitatem eorum complet. Et quid oportet de hoc dicere? Ipsa enim theologia dissimilem eum esse precipit, et omnibus incompactum, ut [7 1Kb] omnibus alterum: et quod est mirabilius, quia nichil esse simile ei dicit. Et quidem non est contraria ratio ad ipsum similitudini. Eadem enim et similia Deo, et dissimilia: illud quidem secundum acceptam ipsius inimitabilis imitationem, hoc uero secundum distantiam causatiuorum a causali, et mensuris multis et incomparabilibus. Reliquum autem, et de diuino statu siue sede dicamus. Quid autem aliud, preter manere ipsum in seipso Deum, et immobili naturali immutabilitate  unimode fixum esse, et supercollocari secundum eadem, et circa idipsum et similiter operari, et secundum stabilissimum ipsum ex seipso omnimodo subsistere, et secundum idipsum intransmutabilem, et uniuersaliter immutabilem, et hec superessentialiter. Etenim ipse est omnium stationis et edificationis causalis, qui est super omnem edificationem et stationem, et in seipso omnia constituit ex propriorum bonorum statione immobilia et custodita. Quid autem et cum iterum theologi et in omnia prouenientem, et mutabilem dicunt immutabilem? Nonne diuinitus et hoc intelligendum? Moueri enim ipsum pie arbitrandum, non secundum delationem, aut alienationem, aut alternationem, aut conuersionem, aut localem motum,  non rectum, non circulariter ferentem, non ex ambobus, non intelligibilem, non animalem, non naturalem, sed in essentiam ducere Deum, et continere omnia, et uniuersaliter omnibus prouidere, et adesse omnibus [8 1Kb] omnium immensurabili circumstantia, et in existentia omnia prouidis processionibus et operationibus. Sed et motus [9 1Kb] Dei immutabilis [10 1Kb] diuinitus ratione concedendum laudare. Et rectus quidem inflexibilis intelligendus, et irreuocabilis processio operationum, et ex ipso omnium  generatio: eliceides uero, id est obliquus, stateralis processio et fertilis status. Quod autem secundum cyclum, idipsum et media et extrema continens et continenda continere, et in ipsum ab ipso peruenientium conuersio. Si autem quis similiter in eloquiis ipsam iustitie diuinam nominationem in equo accipiat, dicendum, acquum Deum, non solum in non partitam et irreprehensibilem, sed etiam ut in omnia et per omnia ex equitate peruenientem, et ut per seipsam equalitatis substitutorem, iuxta quam eque operatur per se inuicem omnium similem capacitatem, et accipientium ex equitate participationem, secundum singulorum opportunitatem, et equitatem secundum dignitatem, et in omnia distributum datum, et per omnia equalitatem inuisibilem, intellectualem,  rationalem, sensualem, essentialem, naturalem, uoluntariam [1 1Kb] excellenter et uniuersaliter in seipso anticipando, secundum super omnia totius equalitatis factricem uirtutem.



CAPITULUM X. De omnipotente, antiquo dierum, in quo et de eterno et tempore.

Hora autem est, sermone multiuocum Deum ut omnipotentem, et ut antiquum dierum laudare. Hoc quidem enim dicitur, propter quod omnium ipse sit omnipotens edificatio, continens et ambiens tota, et collocans, et fundans, et constringens, et infirmum in se omne perficiens, et ex seipso omnia, sicut ex radice omnia tenenti, ducens, et in  seipsam omnia uelut in consultum omnipotentissimum conuertens, et continens ut omnium edificatio, omnipotens, comprehensa omnia secundum unam superantem omnia continentiam muniens, et non sinens ea cadentia seipsa, ut ex perfectissima refectione mutata, perire. Dicitur autem omnipotens thearchia, et ut omnium potens, et pure ministrantibus ea prestans, et, ut omnibus precepit, amabilis est, immittens omnibus uoluntarias copulationes, et dulces partus diuini et omnipotentis et immaterialis bonitatis ipsius amoris. Dierum autem antiquus Deus laudatur, propter quod omnium [2 1Kb] ipse sit et eternum, et tempus, et ante dies, et ante eternum, et tempus [3 1Kb] . Et quidem tempus, et diem, et spatium temporis, et eternum  diuinitus eum esse dicendum, ut existentem secundum omnem motum intransmutabilem et immobilem, et in semper mouendo manentem ex seipso, et ut eterni, et temporis, et dierum causalem. Proinde et in sacris mysticarum uisionum theophaniis et uetus et nouus formatur, seniore quidem antiquum et existentem a principio, iuniore uero non senescentem significante, clarissime a principio per omnia usque ad finem eum prouenire  docente: aut, ut diuinus noster sacer perfector ait, utroque antiquitatem diuinam declarante, seniore quidem, quod primum in tempore, iuniore uero, quod secundum numerum est antiquius, habente, quoniam unitas, et que sunt circa unitatem, in multum progredientium numerorum antiquior. Oportet autem, ut arbitror, temporis, et eterni naturam ex eloquiis scire. Etenim non que sunt omnino et absolute ingenita et uere eterna, ubique aiunt eterna, et incorruptibilia, et immortalia, et immobilia, et existentia similiter, quomodo existentia dicta sunt: Eleuamini porte eternales [a 1Kb] , et similia. Sepe autem et antiquissima eterni cognominatione characterizant, et totum uerum est, quando secundum nos temporis  statum eternum appellant, quantum proprietas eterni est antiquum et immutabile et uniuersale esse metiendo [4 1Kb] . Tempus autem uocant in generatione et corruptione et mutabilitate, et aliud aliter habens. Proinde et nos hic secundum tempus terminandos eterni participationem theologia dicit, cum incorruptibile et semper sicsic habens, eternum intelligimus. Eloquiis uero est, quando et in temporibus eternum glorificatur, et eternum tempus, et si magis in ipsis quidem et potentius existentia eterna, et que in generatione sunt, tempore dicta et declarata sunt. Oportet itaque non simpliciter ceterna Deo, qui est ante eternum, estimari, que eterna dicta sunt. Pretiosissima autem eloquia inconuersibilia sequentes,  eterna quidem et temporalia, secundum cognitos ipsos ad obaudiendum modos, media uero existentium et factorum quecunque, alibi quidem eternum, alibi uero tempus participant. Deum ast et ut eternum, et ut tempus laudare, ut temporis totius et eterni causalem, et antiquum dierum, ut ante tempus, et plusquam tempus, et mouentem spatia temporum et tempora, et iterum ante eterna subsistentem, quantum et ante eternum est, et plusquam eternum, et regnum eius regnum omnium seculorum [b 1Kb] .



CAPITULUM XI. De pace, et quid uult sibi hoc per seipsum esse, que per seipsam uita, que per seipsam uirtus, et que sic dicta.

 Age nunc diuinam et archisynagogam pacem laudibus pacificis fauorabimus. Ipsa est enim omnium adunatrix, et omnium consensus, et connaturalitatis genitrix et operatrix. Proinde et omnia ipsam appetunt, partibilem eorum multitudinem conuertentem in totam unitatem, et ciuile uniuersitatis bellum adunantem in equiformem cohabitationem. Participatione diuine pacis primores congregatarum uirtutum ipse, et ad seipsas, et ad se inuicem  uniuntur, et ad unam omnium pacem pristinam, et que sibi subiecta uniunt, ipsaque ad seipsa, et ad se inuicem, et ad unum et perfectum omnium pacis principium et causam: que impartibiliter superfirmata totis, uelut quibusdam claustris diuisorum conuenientium omnia terminat, et consummat, et tutificat, et non sinit separata fundi ad multum et infinitum, inordinata, et incollocata, deserta Deo facta, et sua unitate exeuntia, et inter se inuicem turbulentissime confusa. De hac igitur quia est diuina pace et silentio, quod sacer Iustus uocat, et in omnem cognitam processionem, immobilitatem, ut et silet, et silentium ducit, et ut in seipsa, et intra seipsam est, et ad seipsam totam tota superunitur, et neque in seipsam intrans, et multiplicans  seipsam, deserit suam unitatem, sed et prouenit in omnia, intus ibi manens per excellentiam omnia superantis unitatis. Neque dicere, neque intelligere cuidam existentium est fas, neque possibile, sed, ut ineffabile et idipsum et incognoscibile in ipsam reponentes, tanquam omnium existentem summitatem, intellectas eius et dictas participationes, et hoc, ut possibile uiris et nobis a multis optimis relictis superspeculabimur [1 1Kb] . Et primum quidem hoc dicendum, quia per seipsam pacis, et totius, et per unumquodque, est substantia, et quia omnia ad se inuicem contemperat per inconfusam eorum unitatem, per quam inseparabiliter unita, et indistanter eque perfecta, secundum propriam singula speciem statuit, non superobscurata per  mixturam ad opposita quidquam obcecant unitricis diligentie et puritatis. Unam igitur quandam et simplam pacifice unitatis contemplabimur naturam, copulantem omnes sibi, et sibimetipsis, et inuicem, et saluantem omnia in inconfusa omnium continentia, et conspicua, et contemperata. Per quam diuini animi intellecti intellectibus suis uniuntur, et intelligentibus, et iterum in incognitum ascendunt super animum collocatorum contactum. Per quam anime largissimas suas rationes intelligentes, et ad unam intellectualem congregate puritatem, progrediuntur proprie sibimet uia et ordine per immaterialem et impartibilem intelligentiam in unitatem super intellectum. Per quam una et insolubilis  omnium complicatio secundum diuinam eius harmoniam constituitur [2 1Kb] , et compaginatur consonantia perfecta, et consensus, et congerminatio congregans inconfuse, inseparabiliterque confusa. Peruenit enim perfectissime pacis uniuersitas in omnia existentia, secundum simplicissimum eius et clarum unifice uirtutis aduentum, unificans omnia, et coniungens summa per media summis, per unam connaturalem coniugata amicitiam, et perfrui se donans etiam nouissimis uniuersitatis extremitatibus, et omnia cognata faciens unitatibus naturalibus, immutabilibus societatibus, adunationibus, congregationibus, inseparabiliter scilicet diuina pace stante, et ab  uno omnia ostendente, et per omnia ueniens, et propria naturali et immutabili societate ueniens. Prouenit enim in omnia, et tradit omnibus proprie ipsis ex seipsa supermanans magnitudo pacifice generationis, et manet per excellentiam unitatis tota ad totam, et per totam seipsam superunitam. Quomodo autem, dixerit quis, appetunt omnia pacem? Multa enim alteritate et discretione gaudent, et nunquam aliquando habentem silere uoluerint. Et si quidem alteritatem et discretionem, qui hec dicit, ait uniuscuiusque existentium proprietatem, et quia hanc existentium nullum , quod quidem est, uelit aliquando perdere, non fortassis neque nos ad hoc contradicemus, sed hunc pacis appetitum manifestabimus. Omnia enim diligit ad seipsa pacificare  et uniri, et a suis et a seipsis immutabilia et incasualia esse: et est per unumquodque commixta proprietate perfectissima pax custoditiua, pacem donantibus suis prouidentiis, omnia imperturbata et inconfusa ad tanta et ad se inuicem saluans, et omnia in fortitudine et inflexibili uirtute ad suam pacem et tranquillitatem statuens. Deinde mota omnia non silere, sed moueri semper eorum motum uult. Et hoc appetitus est diuine omnium pacis, omnia in seipsis incasualia saluantis, et omnium motorum proprietatem et motiuam uitam, immutabilem et incasualem custodientis, in mota ad se pacificantia, et sicsic habentia, agendo que sua sunt. Si autem secundum casum pacis alteritatem dicens, confirmat non esse omnibus amabilem pacem, magis  quidem nichil existentium esse, quod ab omni penitus unitate cecidit. Quod enim omnino instabile et multum, et incollocatum, et infinitum, neque est, neque in existentibus. Si autem tales ait paci et pacis bonis infestos esse, contentionibus et furoribus et alienationibus et instabilitatibus gaudentes, et ipsi obscurissimis umbris pacis concupiscentie detinentur, ad quas passionibus turbati multum mobilibus, et eas sistere indisciplinate appetentes, et estimantes plenitudine semper refluentium pacificare seipsos instructione tenentium uoluptatum perturbatos. Quid si quis dixerit de ipsa secundum Christum paciflua humanitate, secundum quam non discimus adhuc pugnare, neque nobis ipsis, neque  inuicem, neque angelis, sed et ipsis diuina per uirtutem cooperabimur, secundum prouidentiam Iesu omnia in omnibus operantis, et facientis pacem ineffabilem, et ex seculo predestinatam, et reconciliantis nos sibi ipsi in spiritu, et per seipsum et in ipso patri. De quibus supereminentibus donis in theologicis characteribus sufficienter dictum est, attestantium nobis sacra eloquiorum intelligentia. Quoniam et aliud me per epistolam interrogabas, quid forsan, quando dico per seipsum esse, per seipsam uitam, per seipsam sapientiam, et ad seipsam dicebas dubitare, quomodo Deum aliquando quidem ipsum uitam dico, aliquando uero per seipsam  uite substitutorem: necessarium estimauimus, sancte Dei homo, et hac te in nobis dubitatione absoluere. Et primum quidem, ut multoties dicta et nunc recipiamus, non est contrarium, per seipsam uirtutem, aut per seipsam uitam dicere Deum, et per seipsam uite, aut pacis, aut uirtutis substitutorem. Quedam quidem enim ex existentibus, et maxime ex primum existentibus, ut causalis [1 1Kb] omnium existentium dicuntur: quedam uero, ut super omnia etiam primo existentia, superis superessentialiter. Quid autem omnino, inquis, quod per seipsum esse dictum est, aut per seipsam uitam, aut quecunque absolute et principaliter esse, ex Deo primitus substituisse [2 1Kb] exposuimus. Hoc autem dicimus, non est prauum, sed rectum, et simplicem declarationem  habet. Non enim essentiam quandam diuinam aut angelicam esse dicimus, per seipsam essendo essendi que sunt omnia causam; solummodo enim essendi omnia que sunt, et ipsum esse superessentiale principium, et essentiam, et causalem [3 1Kb] . Neque uite parentem aliam deitatem, preter superdiuinam omnium quecunque uiuunt, et edite uite causam uitam. Neque colligentem dicendum principales existentium et creatrices essentias et substantias, quas quidam et deos existentium et creatores promptos confestim perfecerunt, quos uere et proprie dicendum, neque ipsi formauerunt non existentes, neque patres eorum. Sed per seipsum esse, et per seipsam uitam, et per seipsam deitatem dicimus principaliter quidem et deiformiter  et causaliter unum omnium superprincipale et superessentiale principium et causam. Participaliter autem editas ex Deo non participante prouidas uirtutes, per seipsam deificationem, per seipsam uiuificationem, per seipsam deificationem [4 1Kb] , quas existentia proprie sibimetipsis participant, et existentia, et uiuentia, et diuina, et sunt, et dicuntur, et alia similiter. Proinde et primarum ipsarum optimus substitutor dicitur esse, deinde totarum earum, deinde particularium ipsarum, deinde totarum ipsarum participationum, deinde particulariter earum [5 1Kb] participantium. Et quid oportet de his dicere, quando quidam diuinorum nostrorum sacrorum magistrorum, et per seipsam bonitatis et deitatis substitutricem aiunt plusquam optimam et plusquam  diuinam per seipsam bonitatem et diuinitatem, dicentes esse beneficam et deificam ex Deo procedentem donationem, et per seipsam formam, per seipsam formificam fusionem, et totam formam, et particularem formam, et uniuersaliter bona, et particulariter bona [6 1Kb] : et quecunque alia secundum eundem dicta sunt et dicentur modum, declarantia prouidentiam  et bonitatem participatas ab existentibus, ex Deo non participante prouenientes copiosa fusione, et superscatentes, ut diligens omnium causalis summitas omnium, et superessentiale, et supernaturale omnino superexcellit ea, que sunt secundum qualemcunque essentiam et naturam.



CAPITULUM XII. De sancto sanctorum, rege regum, domino dominorum, Deo deorum.

Sed quoniam quidem de his quecunque dicere oportebat, competentem acceperunt, ut arbitror, finem, laudandus est nobis magniuocus ut sanctus sanctorum, et rex regnantium, et regnans in secula, et super secula, et adhuc, et ut Dominus dominorum, et Deus deorum [a 1Kb] . Et primum quidem dicendum,  quid per seipsam sanctitatem esse arbitramur, quid regnum, quid dominationem, quid diuinitatem, et quid uolunt declarare eloquia duplicatione existentium [b 1Kb] . Sanctitas igitur est, quantum secundum nos dicendum, omni inquinatione libera et perfectissima et incontaminatissima puritas. Regnum autem omnis finis et ornatus et legis et ordinis distributio. Dominatus uero non subditorum excellentia tantum, sed et omnis et bonorum et optimorum perfectissima et omnimoda possessio, et uera et immutabilis firmitas: propter quod et dominatus a Domino, et dominabile, et dominari. Deitas uero omnia considerans prouidentia et bonitate perfecta, et omnia circumspiciens et continens, et a seipsa replens et superans omnia prouidentia sua fruentia. Hec igitur  omnia in superexcellenti causa absolute laudanda. Et addendum, ipsa supereminens est sanctitas, et dominatus, et regnum, et superincumbens et simplicissima deitas. Etenim ex ipsa in uno et cumulate nascitur et distribuitur omnis clara diligentia totius sincere puritatis, omnis existentium et ordinatio et dispositio, inconuenientiam et inequalitatem et immensurabilitatem exterminans, et in bene ordinatam similitudinem et rectitudinem resplendens, et circumducens participare se digne facta: omnis perfectio, et omnium bonorum omnimoda possessio, omnis optima contemplatio et continuatio eorum, que prouisa sunt, seipsam diuinitus addens ad deificationem desiderantium. Quoniam uero superplenitudo omnium est omnium causalis, secundum  unam omnia superantem excellentiam, sanctus sanctorum laudatur, et cetera, secundum supermanantem [7 1Kb] causam et exaltatam supereminentiam: tanquam si quis dixerit: Quantum superat non existentibus existentia sancta, diuina, domina, regalis, et ipsa participantia, ipse per se participationes: tantum supercollocatur omnibus existentibus, qui  est super omnia existentia, omnium participantium et participationum non participans causalis. Sanctos autem et reges et dominos et deos uocant eloquia ipsas in singulis principaliores dispositiones, per quas secunde ex Dei donis accipientes, illarum distributionis simplicitatem circa suos differentias multiplicant, quarum prestantes uarietatem prouide et deiformiter ad unitatem ipsam, que est earum, congregant.



CAPITULUM XIII. De perfecto et uno.

Tanta et de his. In hoc autem residuum, si uidetur, sermone fortissimum collocemus. Etenim theologia de omnium causa et omnia, et simul  omnia predicat, et ut perfectum solum, et ut unum laudat. Perfectum quidem ergo est, non solum ut per seipsum perfectum, secundum seipsum a seipso uniformiter segregatum, et totum per totum perfectissimum, sed et plusquam perfectum, secundum omnium excellentiam, et omnem quidem multitudinem terminans, omni uero summitati superexpansum, et a nullo locatum aut comprehensum, sed extentum in omnia simul et super omnia non deficientibus augmentis et infinitis operationibus. Perfectum iterum dicitur, et uelut non auctum, et semper perfectum, et ut indiminutum, ut omnia in seipso superans et supermanans secundum unam et incessabilem et eandem [1 1Kb] per se superplenam et non minoratam largitatem, per  quam perfecta omnia perficit, et propria replet perfectione. Unum uero, quia omnia uniuersaliter est per unius unitatis excellentiam, et omnium est et unius irreuersibiliter causalis: nullum enim existentium est non participans unius, sed sicut simul omnis numerus monade [2 1Kb] participat, et unum duo et decem dicitur, et semis unum, et tertium et decimum unum: sic omnia et omnium pars unum participant [3 1Kb] , et essendo unum omnia sunt existentia. Et non est omnium causa unum, multis unum: sed ante omne unum et multitudinem, et omne unum et multitudinem [4 1Kb] terminat. Neque enim est multitudo non participans quid unius: sed hoc quidem multa partibus, unum toto: et hoc multa accidentibus, unum subiecto: et hoc multa numero  aut uirtutibus, unum specie: et hoc multa speciebus, unum genere: et hoc multa processionibus, unum principio: et nichil est existentium, quod non participet uel quid unius, deorsum omnia, singulariter omnia, et tota omnia, et opposita uniuersaliter comprehendentis. Et sine quidem uno non erit multitudo, sine autem multitudine erit unum: sicut et monas ante omnem numerum multiplicatum, et si omnibus omnia unita quis posuerit, omnia erunt toto unum. Sed itaque et hoc cognoscendum,  quia secundum unum uniuscuiusque precogitata est species, unire dicitur unita, est omnium est unum exemplar, et si interimas unum, neque uniuersitas, neque pars [5 1Kb] , neque aliud aliquid existentium erit: omnia enim in seipso unum uniformiter preambit et circumprehendit. Ipsa igitur theologia totam thearchiam, ut omnium causam, laudat unius uocabulo, et unus Deus pater, et unus Dominus iehsu Christus, unus autem et ipse spiritus, per superexcellentem totius diuine unitatis impartibilitatem, in qua omnia singulariter connectuntur, et superuniuntur, et adest superessentialiter. Proinde et omnia in ipsam iuste remittuntur et referuntur, sub qua, et ex qua, et per quam, et in qua, et in quam omnia sunt, et coordinantur, et manent, et  continentur, et replentur, et conuertuntur: et non inuenies quid existentium, quod non in uno, secundum quod omnis deitas superessentialiter nominatur, et est hoc, quod quidem est, et perficit, et saluat. Et oportet nos ex multis in unum uirtute diuine unitatis conuersos, unitim laudare totam et unam diuinitatem, omnium causam, unum quod est ante omne unum, et multitudinem, et partem et totum et definitionem [6 1Kb] , et infinitum, et summitatem, et terminum [7 1Kb] , et magnitudinem, omnia existentia, et ipsum esse terminans, et omnium, et uniuersorum omnium, et simul et ante omnia, et super omnia, et singulariter causa, et super ipsum unum , et ipsum unum terminans, quoniam unum existentibus innumerabile est: numerus autem essentiam  participat. Superessentiale autem unum, et unum, et omnem numerum terminat, et ipsum est ab uno numeri omnis existentis principium et causa et numerus et ordo. Idcirco et unitas laudatur et Trinitas super omnia deitas: non est neque unitas, neque Trinitas, aut a nobis, aut alio quodam existentium cognita, sed etsi superadunatum eius diuinamque fecunditatem uere laudemus triadica et monadica diuina nominatione, plusquam nominabilem nominamus in essentiis superessentialem. Neque una monas, aut Trinitas, neque numerus, neque unitas, aut fecunditas, neque aliud quid existentium aut cuidam existentium cognitum educit super omnia et uerbum et intellectum in obscuritatem super omne et uerbum et intellectum superessentialiter  superessentialis superdiuinitatis, neque nomen eius est, neque uerbum, sed in inuiis exaltatur. Et neque ipsum quod est bonitatis, tanquam adunantes ei proferimus, sed desiderio intelligendi quid et dicendi de ineffabili natura illa nominum pretiosissimum ei primo deuouemus: et consonabimus forsan etsi in hoc theologis, rerum autem ueritate relinquemur. Idcirco et ipsi per depulsiones inuium prehonorificauerunt, sic excedente anima suis cognationibus, et per omnes diuinas intelligentias proficiscente,  quibus remouetur quod est super omne nomen, et omne uerbum, et scientiam, nouissimorumque omnium ipsum contingente, quantum et nobis illud contingere possibile est. Has nos intellectuales diuinas nominationes concordantes, quantum licet, replicauimus, non solum earum diligentia deficientes---hoc enim uere et angeli dixerint---neque iuxta angelos ex earum hymnodia. Et nouissimis enim relinquuntur potentissimi apud nos theologorum. Neque quidem eorum theologorum, neque eorum philosophantium aut consequentium, sed et ipsa similiter nobis ordinatorum nouissime et subiecte. Itaque si quidem recte habent que dicta sunt, et quantum iuxta nos est, uere tetigimus uirtutem Dei uoce replicationis, in omnium bonorum causalem actus referendus, donantem  primo se dicere, deinde bene dicere. Et si quid similium uirtutum pretermissum est, et illud nos secundum easdem artes ad obaudiendum deprecationi. Si autem hec aut non recte, aut imperfecte  habent, et ueritate aut uniuersaliter aut particulariter aberrauimus, tue sit humanitatis, corrigere non uoluntarie ignorantem, et tradere uerbo discere deprecanti, et suffragari non sufficientem uirtutem habenti, et sanare nolentem egrotare, et quedam quidem a seipso, quedam uero ab aliis inuenientem, omnia autem ex Deo accipientem, et in nos transferre. Numquid affliges amicum uirum benefacientibus? uides enim, quia et nos nichil traditorum nobis ierarchicorum uerborum in nosmetipsos contraximus, et sollicitos nos et uobis et aliis diuinis uiris et tradidimus et trademus, sicsic nos dicere idonei, et quibus dicuntur audire, in nullo traditione iniuriam patientes, si non ad intelligentiam aut ex positionem eorum infirmemur. Sed hec quidem  peto Deo amicum, hanc habeat et dicat. Et sit nunc hic, intellectis diuinis uocabulis, secundum nos finis, quoniam symbolicam theologiam, duce Deo, transcendemus. Explicit liber de diuinis nominibus [a 1Kb] .



SANCTI DIONYSII AREOPAGITAE LIBER QUARTUS DE MYSTICA THEOLOGIA.


 Epigramma in beatum Dionysium de [1 1Kb] mystica theologia.

Nouam claritatem in reliqua et scientiam subsistentium [2 1Kb] , noctem per diuinam, quam non iustum licet nominare [3 1Kb] .


Compresbytero TIMOTHEO DIONYSIUS presbyter.


INCIPIUNT CAPITULA DE MYSTICA THEOLOGIA.

    I. De mystica theologia.
    II. Quomodo oportet et uniri et hymnos referre omnium causali et super omnia.
    III. Que theologie, que .
    Iu. Quia nichil sensibilium omnis sensibilis per excellentiam causalis.
    u. Quia nichil intelligibilium omnis intelligibilis per excellentiam causalis [b 1Kb] .




 INCIPIT LIBER DE MYSTICA THEOLOGIA.



CAPITULUM I. De mystica theologia [4 1Kb] .


Trinitas superessentialis, et superdeus, et superoptime Christianorum inspector theosophie, dirige nos in mysticorum eloquiorum superincognitum et  superlucentem et sublimissimum uerticem [5 1Kb] , ubi noua et absoluta et inconuersibilia theologie mysteria, secundum superlucentem absconduntur occulte docentis silentii caliginem, in obscurissimo, quod est supermanifestissimum, supersplendentem, et in qua omne relucet, et inuisibilium superbonorum splendoribus  superimplentem inuisibiles intellectus. Mihi quidem hec opto. Tu autem, o amice Timothee, circa mysticas speculationes corroborato itinere et sensus desere, et intellectuales operationes, et sensibilia, et inuisibilia, et omne non ens, et ens; et ad unitatem, ut possibile, inscius restituere ipsius, qui est super omnem essentiam et scientiam. Ea enim teipso et omnibus immensurabili et absoluto pure mentis excessu ad superessentialem diuinarum tenebrarum radium, omnia deserens et ab omnibus absolutus ascendes. His autem, uide, quomodo nemo indoctorum auscultet. Indoctos autem dico, in his, que sunt, conformatos, et nichil super [1 1Kb] existentia superessentialiter esse imaginantes. Sed his quidem hi, quos uidere ea, que secundum seipsos est,  scientia oportet tenebras latibulum eius. Si autem super hos sunt diuine in mysteria introductiones, quid quis dixerit de aliis ardentibus, quicunque omnibus superpositam causam ex ipsis in his, que sunt, nouissimis characterizant, et nichil eam superare aiunt ab ipsis fictarum impietatum et multiformium formationum? In ipsa etiam oportet omnes [2 1Kb] existentium ponere et affirmare positiones, ueluti omnium causa, et omnes eas potentius negare, tanquam super omnia superexistente, et non estimari depulsiones oppositas esse intentionibus, sed multo prius ipsam super priuationes esse, que est [3 1Kb] super omnem ablationem et positionem. Sic igitur diuinus Bartholomeus ait, et multam theologiam esse, et minimam, et euangelium latum, et magnum, et  iterum correptum. Mihi uidetur supernaturaliter intelligens, quia et multiloqua est optima omnium causa, et breuiloqua simul, et sine uerbo, quomodo neque uerbum, neque intelligentiam habet, eo quod omnibus ipsa superessentialiter superposita est, et solis incircumuelate et uere manifesta, polluta omnia et immunda transgredientibus, et omnem omnium sanctarum summitatum ascensionem superascendentibus, et omnia diuina lumina et sonos et uerba celestia superantibus, et in caliginem occidentibus, ubi uere est, ut eloquia aiunt, omnium summitas. Etenim non simpliciter diuinus ipse Moyses primus mundari iubetur, et iterum ab his, qui tales non sunt, segregari, et post omnem purgationem audit multiuocas tubas, et uidet luminaria  multa aperte fulgurantia, et multum fusos radios. Deinde multis segregatur, et cum electis sacerdotibus in summitatem diuinarum ascensionum precurrit: et si eis sic manentibus fit Deo, contemplatur uero non ipsum, inuisibilis enim, sed locum ubi stetit. Hoc autem arbitror significare diuinissima et sublimissima uisibilium et intelligibilium, ypotheticos quosdam esse sermones, subiectorum omnia superanti, per que super omnem intelligentiam ipsius presentia ostenditur, intelligibilibus summitatibus  sanctissimorum eius locorum supergrediens: et quod ipsis absoluitur uisibilibus et uidentibus, et in caliginem ignorantie occidit uere mysticam, per quam docet omnes gnosticas receptiones, in qua omne relucet, et inuisibili innascitur omnis, qui est in omnium summitate, et a nullo, neque a seipso, neque altero, omnino autem ignoto omni scientia in otio per id quod melius est intellectus, et nichil cognoscendum super animum sic cognoscentium [4 1Kb] .



CAPITULUM II. Quomodo oportet et uniri et hymnos referre omnium causali [5 1Kb] et super omnia.

Iuxta hanc nos fieri superlucentem oramus caliginem, et per inuisibilitatem et ignorantiam uidere et  cognoscere ipsum super Deum et scientiam. Hoc non uidere et scire, idipsum est uere uidere et cognoscere, superessentialem superessentialiter laudare per omnium existentium ablationem, sicut per seipsum naturale agalma facientes, auferunt ea, que superadiecta sunt, pura occulti uisione [6 1Kb] uetantia, et ipsam in seipsa [7 1Kb] ablatione sola occultam manifestant formam. Oportet autem, ut arbitror, ablationes in contrarium positionibus laudare. Etenim illas quidem a prestantissimis inchoantes, et per media in nouissima descendentes, apponimus. Hinc uero a nouissimis ad principalissimas ascensiones facientes, omnia auferimus, ut incircumuelate cognoscamus illam ignorantiam, ab omnibus ignorantibus in omnibus existentibus circumuelatam [8 1Kb] , et superessentialem  illam uideamus caliginem, ab omni in existentibus luce occultatam.



CAPITULUM III. Que sunt theologie, que .

In theologicis igitur characteribus potentissima affirmatiue theologie laudauimus, quomodo diuina et optima natura unica dicitur [9 1Kb] , quomodo triadica, que secundum ipsam dicta et paternitas, et filiolitas, quid uult declarare in spiritu theologia, quomodo ex immateriali et impartibili optimo in corde bonitatis germinata sunt lumina, et quomodo ipsius in ipso et in seipsis et inter se inuicem ceterne in germinatione mansionis seruauerunt reditum, quomodo superessentialis iehsu humanis naturalibus  ueritatibus essentia factus est, et quecunque alia ab eloquiis expressa sunt secundum theologicos characteres. In eo autem qui est de diuinis nominibus, quomodo optimus nominatur, quomodo , quomodo uita, et sapientia, et uirtus, et quecunque alia intelligibilis sunt diuine nominationis. In symbolica uero theologia, que sint a sensibilibus in diuina transnominationes, que diuine [10 1Kb] forme, que diuine figure, et partes, et organa, qui diuini loci et mundi, qui furores, que tristitie et manie, que  ebrietates et crapule, que iuramenta, que execrationes, qui somni, que uigilie, et quecunque alie symbolice sunt diuine similitudinis sacre figurate formationes. Et te arbitror considerasse, quomodo uerbis copiosiora magis sunt nouissima primis. Etenim habere theologicos characteres, et diuinorum nominum reserationem breuiorem uerbis esse symbolica theologia. Quoniam quidem quantum ad superiora respicimus, tantum uerba contemplationibus inuisibilium coartantur: sicut et nunc in ipsam super intellectum occidentes caliginem, non breuem sermonem [1 1Kb] , sed sermonis defectum et nominationis inueniemus. Et ibi quidem desursum ad nouissima descendens sermo, iuxta quantitatem eius, que est uniuersaliter ad proportionalem multitudinem, inuentus  est. Nunc autem ab his, que [2 1Kb] deorsum sunt, ad superpositum ascendens, secundum mensuram inuii corripitur, et post omne inuium totus sine uoce erit, et totus adunabitur sono carenti. Quare autem omnino, inquis, ex prestantissimo ponentes diuinas positiones, a nouissimis inchoamus diuinam ablationem? Quia quid super omnem ponentes positionem, ex magis ipsi cognatiori conditionalem affirmationem oportuit ponere: quod autem super omnem ablationem auferentes, ex magis ipso distantibus auferre. An non magis est uita et bonitas, quam er et lapis? Et magis non crapule, et non manie, quam non dicitur neque intelligitur?



CAPITULUM Iu. Quia nichil sensibilium omnis sensibilis per excellentiam causalis.


Dicamus igitur sic: Omnium causa, et super omnia ens, neque carens essentia est, neque carens uita, neque irrationabilis est, neque insensualis, neque corpus est, neque figura, neque species, neque qualitatem, aut quantitatem, aut tumorem habet, neque in loco est, neque uidetur, neque tactum sensibilem habet, neque sentitur, neque sensibilis est, neque inordinationem habet, neque  perturbationem a passionibus materialibus commota, neque impotens est sensibilibus succumbens casibus, neque indigens est lucis, neque mutationem, aut corruptionem, aut partitionem, aut priuationem, aut fluxum, neque aliud quid sensibilium est, neque habet



CAPITULUM u. Quia nichil intelligibilium omnis intelligibilis per excellentiam causalis.

Iterum autem ascendentes dicamus, neque anima est, neque intellectus, neque phantasiam, aut opinionem, aut uerbum, aut intelligentiam [3 1Kb] habet, neque ratio est, neque intelligentia [4 1Kb] , neque dicitur, neque intelligitur, neque numerus est, neque ordo,  neque magnitudo, neque paruitas, neque equalitas, neque similitudo aut dissimilitudo, neque stat, neque mouetur, neque silentium ducit, neque habet uirtutem, neque uirtus est, neque lux, neque uita est, neque hostia est, neque seculum, neque tempus, neque tactus est eius intelligibilis, neque scientia, neque ueritas est, neque regnum, neque sapientia, neque unum, neque unitas, neque deitas [5 1Kb] , aut bonitas, neque spiritus est, sicut nos scimus, neque filiolitas, neque paternitas, neque aliud quid nobis aut alicui existentium cognitum, neque quid non existentium, neque quid existentium est, neque existentia eam cognoscunt, an ipsa sit, neque ipsa cognoscit existentia, an existentia sunt [6 1Kb] , neque uerbum eius est, neque nomen, neque scientia [7 1Kb] ,  neque tenebre est, neque lumen, neque error, neque ueritas, neque est eius uniuersaliter positio, neque ablatio, sed eorum, que post eam sunt, positiones et ablationes facientes, ipsam neque auferimus, neque ponimus, quoniam et super omnem positionem est perfecta et singularis omnium causa, super omnem ablationem excellentia [8 1Kb] omnium simpliciter perfectione [9 1Kb] , et summitas omnium. Explicit liber de mystica theologia [a 1Kb] .





SANCTI DIONYSII AREOPAGITAE EPISTOLAE DIuERSAE.


     I. Gaio monacho.
    II. Eidem.
    III. Eidem.
    Iu. Eidem.
    u. Dorotheo ministro.
    uI. Sosipatro sacerdoti.
    uII. Polycarpo summo sacerdoti.
     uIII. Demophilo monacho de propria mansuetudine et bonitate.
    IX. Pito summo sacerdoti interroganti per epistolam, que sapientie domus, quis crater, et qui cibi eius, et qui potus.
    X. Ioanni theologo apostolo et euangeliste circumcluso in Pathmos [10 1Kb] insulam.




INCIPIUNT EPISTOLAE DIuERSAE SANCTI DIONYSII [1 1Kb]



I Epistola sancti Dionysii Areopagite Gaio monacho missa.


Tenebre quidem obscure fiunt lumine, et magis multo lumine. Ignorantiam occultant scientie, et magis multe scientie. Hec supereminenter, sed non secundum priuationem accipiens, approba superuere, quia latet habentes lumen, et uere scientia secundum Deum ignorantia, et superposite ipsius tenebre uelantur ab omni lumine, et abscondunt omnem scientiam. Et si quis uidens Deum intellexit quod uidit, non ipsum contemplatus est, sed quid eorum ab ipso existentium et cognitorum. Ipse autem super animum et essentiam supercollocatus, uniuersaliter non cognoscendo neque uidendo,  et est superessentialiter, et super animum cognoscitur. Et ipsa secundum quod melius perfectissima ignorantia scientia est eius super omnia cognita.



II. Eidem.

Quomodo omnium summitas et super diuinitatem est et super bonitatem? Si deitatem et bonitatem intelligas ipsam rem benefici et deifici muneris, et non imitabilem superdei et superoptimi, secundum quam deificamur et bonificamur. Etenim si hoc principium fit deificandi, et optime agitur deificatis et optime factis, omnis principii superprincipalis, et sic dicte deitatis et bonitatis, ut diuinitatis et bonitatis est summitas, quantum inimitabilis et immensurabilis,  superat imitationes et participationes, et imitantes et participantes.



III. Eidem.

Ex occulto est, quod contra spem, et ex eo usque obscurum in manifestum deductum. Ast secundum Christum humanitate et hoc arbitror theologiam declarare, ex occulto superessentialem in nostram manifestationem humanitus essentiatum prouenisse. Occultus autem est et post manifestationem, aut ut hoc diuinius dicam, et in manifestatione. Et hoc enim Iesu occultatur, et nullo uerbo, neque intellectu secundum ipsum inuestigatur mysterium, sed et dictum ineffabile manet, et intellectum incognitum.



Iu. Eidem.


Quomodo, inquis, iehsu omnium , omnibus  est hominibus essentialiter coordinatus Non? enim ut causalis hominum, hic dicitur homo, sed ut hoc secundum essentiam totam uere homo . Nos autem Iesum non humanitus segregamus. Neque enim homo tantum, neque superessentialis sit homo tantum, sed homo uere, differenter humanus, super homines, et secundum homines, ex hominibus ex essentia superessentialis essentiatus. Est autem nichil minus superessentialitatis superplenitudo semper superessentialis. Itaque tali magnitudine et in essentiam uere ueniens, et super essentiam essentiatus est, et super hominem operatur que sunt hominis [a 1Kb] . Et declarat uirgo supernaturaliter parturiens, et aqua instabilis, materialium et terrenorum pedum sustinens grauitatem, et non imaginatam, sed  supernaturali uirtute ad insolubile constitutam. Quid si quis cetera plurima existentia pertranseat, per que diuinitus uidens super animum cognoscet, et in humanitate Iesu intentiones uirtutem supereminentis depulsionis habentes? Etenim ut colligentes dicamus, neque homo erat, non ut non homine, sed ut ex hominibus hominum , et super hominem uere homo factus. Et ceterum non secundum Deum diuina operatus est, neque humana secundum hominem, sed humanato Deo nouam quandam deihumanam operationem nobis conuersatus est.



u. Dorotheo ministro.

 Diuina caligo est inaccessibile lumen, in quo habitare Deus dicitur, et inuisibili existente, propter supereminentem [2 1Kb] claritatem, et inaccessibili eodem per superexcellentiam superessentialis luminum manationis. In hoc fit omnis Deum scire et uidere dignus, eo non uidendo neque cognoscendo, uere in quo super uisionem et cognitionem factus, hoc ipsum cognoscens, quia super omnia est sensibilia et intelligibilia, et prophetice uidens: Mirabilis facta est scientia tua ex me, confortata est, et non potero ad eam [b 1Kb] . Sic ergo diuinus Paulus cognouisse Deum dicitur, cognoscens eum super omnem existentem intellectum et scientiam [3 1Kb] [c 1Kb] . Propter quod et inuestigabiles esse uias eius ait, et inscrutabilia iudicia eius, et inenarrabiles donationes eius [d 1Kb] , et pacem  eius superantem omnem intellectum, sic inueniens super omnia, et hoc super intelligentiam cogno scens, quia omnium est , omnium causalis ens.



uI. Sosipatro sacerdoti.


Noli hoc estimare uictoriam, sacer Sosipater, in religionem aut gloriam iniuriam facere noli optimam manifestam. Neque enim oportet iudicatam eam redarguas, iam Sosipatri bona. Possibile enim et te et alios multos falsis et manifestis unum et occultum uerum latere. Neque enim si quid non rubeum, iam album, si quis non equus, ex necessitate homo. Sic autem facies, mihi credens, dimittes quidem hoc secundum alios dicere, pro ueritate autem uere dices, sic omni modo esse irreprehensibilia que dicta sunt.



uII. Polycarpo summo sacerdoti.

 Ego quidem nescio ad Grecos aut alteros dicens, sufficere arbitrans optimis uiris, si uerum ab ipso in seipso potuerint et cognoscere et dicere, an uere habet. Hoc enim, quodcunque est iuxta legem ueritatis, recte ostenso et puro stante, omne aliter habens, et ueritatem affectans, redarguetur, et alterum uere ontis, et dissimile, et opinabile illud magis quam . Superfluum igitur est, ueritatis manifestatorem ad hos aut illos dimicare. Dicit enim unusquisque habere numisma regale, et utique habet quandam puri cuiusdam, eius uere fallacem umbram. Et si hunc redarguas, alter et iterum alter de eodem contendit. Eodem autem uere posito recte ratione, et ab aliis omnibus selecto ridente, omne quod non sic per omnia habens, idipsum ex seipso irreprehensibili  statu uere uero expellitur. Hoc igitur, ut arbitror, bene cognoscens, non acceleraui ad Grecos aut alteros dicere: sed idoneum mihi et hoc Deus det, de ueritate scire primum, deinde scientem ut oportet dicere. Ubi autem inquis, maledicere mihi sophistam Apollophanem, et paternam sententiam reuocando, tanquam Grecorum in Grecos non sancte utenti. Et quidem ad ipsum nos erat uerius dicere, quomodo Greci diuinis non sancte in diuina utuntur, per sapientiam Dei diuinum expellere tentantes cultum. Et sic multam ego quidem dico gloriam quibusdam petarum, materialiter et passibiliter remanentium, et creature contra Creatorem seruientium. Sed et ipse Apollophanes non sancte diuinis in diuina utitur. Ea enim existentium scientia,  bene dicta ab ipsius philosophia, et a diuino Paulo sapientia Dei uocata [a 1Kb] , et ad causalem ipsorum existentium et scientie eorum, oportuit reduci ueros philosophos. Et ut non ipsam aliorum, aut ipsam ipsius ultra quod putandum redarguat quid opinionem, oportet considerare Apollophanem, sapiens qui est, non aliter aliquando potuisse celestem  transcendere ordinationem et motionem, si non ipsum essendi ipsam et bene eminentem, et causalem habuisset in hoc mouentem, facientem omnia et transformantem secundum sacrum uerbum [b 1Kb] . Quomodo igitur non colit incognitum nobis, et ex hoc et uere existentem, et uere Deum ducens eum causalissima et superineffabili uirtute, cum sol ab ipso et luna secundum uirtutem et statum supernaturalissimum simul uniuerso ad omnino immobile definiuntur, et in mensuram diei totius in eisdem stant omnia signis [c 1Kb] ? Aut, quod eo amplius, siquidem omnibus et melioribus et continentibus [1 1Kb] sic euectis non circumducta sunt que continentur? Et cum alia quedam dies secundum continuitatem fere triplicatur, et in uiginti  omnibus horis fit, quod non omni tempore uias contrarias redit et reuertitur: sic ualde supernaturalibus econtrario circumductionibus sol proprio cursu quinqueformem suum motum in horis decem conuoluens [2 1Kb] , analytice iterum totum in aliis decem [3 1Kb] nouam quandam semitarum uiam retrograditur. Hoc et Babylonios merito inflexit, et sine pugna Ezechie subegit, tanquam in equali Deo cuidam et superanti homines. Et neque hic dico in Aegypto magnas operationes, aut alia quedam alicubi diuina signa facta, sed communia et celestia, et in uniuerso et in omnibus triumphantia [d 1Kb] . Ait autem omnino Apollophanes non esse hec uera. Magis quidem hoc Persarum sacerdotalibus infertur memoriis, et adhuc Magi memoranda triplasii mythri  perficiunt. Sed licitum sit ipsi his propter ignorantiam aut magnam incredulitatem. Dic autem ei: Quid dicis de ipsa in salutari cruce facta eclipsi? [e 1Kb] Nam utrique tunc iuxta solis ciuitatem simul aduenientes et consistentes, mirabiliter soli lunam incidentem uidimus---non enim erat coitus tempus---iterum autem ipsam a nona hora usque uesperas, in solis diametrum supernaturaliter econtrario consistentem. Admone autem quiddam et alterum ipsum. Scit enim, quia et occasum ipsum ex Orientalibus uidebamus inchoantem, et usque solarem summitatem uenientem, deinde retrogradientem, et iterum non ex eadem et occasum et repurgationem, sed secundum diametrum econtrario factam. Talia sunt tunc temporis supernaturalia, et solo Christo causalissima  uirtute faciente magna et ampla, quorum non est numerus [f 1Kb] . Hec si tibi iustum dic et possibile, Apollophani redargue, et mihi tunc et conuenientem tibi et conspeculantem, et conquirentem omnia, et conferentem. Negligit et diuinationis tunc, nescio. Inde Apollophanes abiit, et ad me, sicut facta sunt, conferens ait: Hec, o bone  Dionysi, diuinarum uicissitudines rerum. Tanta per epistolam a nobis dicta sunt. Tu autem idoneus, et que desunt adimplere, et adducere perfecte Deo uirum sapientem multum existentem, et sane non indignantem mansuete discere supersapientem religionis nostre ueritatem.



uIII. Demophilo therapeute [1 6Kb] de propria mansuetudine et bonitate.

Hebreorum historie aiunt, o nate Demophile, et sacrum illum Moysea per multam mansuetudinem diuina amicitia dignefactum. Et si aliquando eum extra diuinum uultum [2 1Kb] scribunt [3 1Kb] , non prima tamen mansuetudine expellunt. Dicunt uero, quia ualde arroganti et resistenti diuinis consiliis, iratus sit  furore Dominus [a 1Kb] . Cum autem ipsum predicatorem faciunt diuinis iudicibus dignis, ex ante habita boni diuina imitatione predicatur. Etenim erat mansuetus nimis, et propter hoc dicitur famulus Dei, et in diuinam uisionem simul omnibus prophetis dignior [b 1Kb] . Sed et ad eum et Aaron duri quidam de principali sacerdotio et gentis principatu contendebant, superare quidem omni amore honoris et amore principatus, et accepit Deo iudice populi prestantiam. Quoniam quidem et superimposuerunt ei, et de prioribus improperantes minabantur, et iam fere preualuerunt, clamauit quidem mansuetus Deum in salutem. Confisus est autem ualde humilis, quoniam omnibus esset malis inchoatis inaccusabilis. Iam enim, nam oportuit colloquentem Deo optimo, ad  hoc precipua similitudine, quantum licet, reformari, in se intelligebat Deo amabiles operationes. Quid autem Dei patrem Dauid faciebat Dei amicum? Etenim optimus existebat, et erga inimicum optimus. Inueni, inquit, superoptimus, amicus optimus, uirum secundum cor meum. Et quidem lex optima donata est, et subiugatis inimico prouidere. Et Iob, ut malitiam non habens, iustificatus est. Et Ioseph in supergredientes fratres non uindicauit. Et Abel simpliciter et insuspecte conuenit fratricide. Et omnis theologia deiformes predicat, non ante intelligentes mala, non ante facientes [c 1Kb] : sed neque ab aliorum malitia ex optimo mutatos econtrario deiformiter, et in malos bene facientes et expandentes in ipsos multam bonitatem, et ad simile  clementer euocantes. Sed superius respiciemus, non uirorum sacrorum honestates, non humanorum angelorum bonitatem enunciantes, propiciantium gentibus, et obsecrantium pro eis Deum, et perditis et male agentibus comminantium multitudinibus, et contristantium quidem de malis, letantium autem salute  in optima transuocatorum, et quecunque alia de benefactoribus angelis theologia tradit. Sed et uere optimi et superoptimi Christi benefacientes radios in silentio accipientes, ab ipsis in diuinas optimas operationes eius clare ducimur. Nam nonne est potentissime et super intellectum bonitatis, quia existentia esse facit, et quia omnia hec ad esse adduxit, et omnia uult semper fieri approximantia sibi, et communicantia eorum que sunt eius, secundum singulorum opportunitatem? Quid autem, quia et redeuntibus amabiliter habetur, et contendit, et desiderat non indignando amantes et deliciosos ipsos, et in uanum accusantes sustinet, et ipse defendit, magis promittit curare, et in ipsis perfectis sic accedentibus accurrit et obuiat, et totus  totos amplectens salutat, et non accusat de prioribus, sed diligit aduenientem, et diem festum agit, et conuocat amicos, uidelicet optimos, ut sit omnium letantium habitatio [d 1Kb] . Demophilus autem, et si quis alius optimis infestus, ualde iuste increpatur, et docetur bona, et melioratur [4 1Kb] . Quomodo enim non oportebat, inquam, optimum in salute perditorum letari et uita mortuorum? Itaque et in humeros tollit, quos uix ab errore conuertit, et optimos angelos in letitiam suscitat, et bonus est super ingratos, et oriri facit solem suum super bonos et malos, et ipsam animam suam ponit pro refugientibus [e 1Kb] . Tu uero, ut litere tue declarant, et procidentem sacerdoti, ut ais, impium et malum, nescio quomodo de ipso presens recalcitrasti. Deinde,  quod quidem oportuit, confitetur ad medicinam malorum uenire. Tu autem non exhorruisti, sed bonum sacerdotem cum ferocia detraxisti, misertum esse penitentis, et impium iustificantem. Et ad finem: uade, inquis, sacerdoti, cum similibus: et insiluisti, dum non esset iustus, ad adyta, et sancta sanctorum prohibuisti, et scribis nobis, quia futurum esset corrumpere sacra, prouide saluaui, et adhuc incontaminata custodio. Nunc igitur ausculta nostris: corrigere sacerdotem sub te ministrantibus, aut eque potentibus tibi famulis corrigendum, etsi impie agere in diuina uideatur, et si aliud quid interdictorum redarguatur agens. Si enim inornata et inconsequentia diuinissimorum sunt, et finibus et legibus expellis, non habet rationem pro Deo, Deo traditam  subuerti ordinationem. Non enim in seipsum Deus partitus est. Quomodo enim stabit regnum eius? Et si Dei est, ut eloquia aiunt, iudicium [f 1Kb] , sacerdotes autem angeli et prophete post summos sacerdotes sunt diuinorum iudiciorum, ab his diuina conuenienter tibi per medios ministros, cum sit tempus,  disce, per quos et esse famulus digne factus es. Aut numquid et sacra symbola hoc clamant? Etenim non simpliciter omnibus quidem exaltantur sancta sanctorum. Approximat autem magis his sacre perficientium ornatus, deinde sacerdotum dispositio: consequens autem his ipsa ministrantium: ordinatis autem famulis porte talium sunt segregate, ad quas et perficiuntur, et adstant, non ad custodiam earum, sed et ad ordinationem et cognitionem suam magis populo quam sacerdotales approximantes. Inde sacerdotum sancta ordinatio principalis recipere eos sacre ponit diuinis, aliis, uidelicet interioribus ipsis, dationem quidem tradens. Etenim circa diuinum symbolice semperstantes altare, amant et audiunt diuina clare eis reuelata, et procedentes  deiformiter sunt que [1 1Kb] extra diuina uela subiectis famulis, et sacro populo, et purgatis ordinibus manifestant secundum dignitatem sacra bene incontaminata custodita, usque dum tyrannice eis insiliens, triumphare tibi sancta sanctorum cegisti nolentia, et habere inquis sacra et custodire. Et quidem neque uidisti, neque audisti, neque habes quid pertinentium ad sacerdotes, sicut neque ueritatem eloquiorum cognouisti, quotidie ad hec uerbo pugnans, subuertens auditores. Et si quidem gentis principatum quis obtinuit inordinate sibi contra regem, iuste punitus est. Et si principem iustificantem quosdam, aut condemnantem, adstans quis sub ipso ordinatorum redarguere ausus sit, nondum enim dico detrahere, et simul ex principatu expellere, tu homo sic audax  es contra mansuetum et optimum, et hierarchicam eius legislationem? Et hec oportuit dicere, cum super dignitatem quis tentans, tamen conuenientia agere uidebatur. Etenim neque hoc licitum ulli. Quid enim inordinatum Ozias faciebat, adolens Deo? Quid autem Saul immolans. Quidue tyrannici demones uere theologantes Iesum? Sed interdictus theologia omnis extraneus episcopus, et unusquisque in ordine ministrationis sue erit, et solus summus sacerdos in sancta sanctorum intrabat [a 1Kb] , et semel in anno. Et hoc in omni secundum legem ierarchica purificatione. Et sacerdotes circumprendunt sancta, et Leuite non tangent [2 1Kb] sancta, ut non moriantur. Et iratus est furore Dominus super proteruia Ozie, et Maria lepra percussa, legislatori legem ponere tentans, et in [3 1Kb] filios  insiluere demonia. Et: Non mittebam eos, inquit, et ipsi currebant: et non loquebar ad eos, et ipsi prophetabant: et impius immolans mihi uitulum, sicut occidens canem. Et simpliciter dicendum: Non sustinet iniquos perfecta Dei iustitia. Dicentibus autem ipsis: In nomine tuo uirtutes multas fecimus, respondetur: Nescio uos, ite omnes operatores iniquitatis.  Itaque nefas, ut sacra eloquia aiunt [b 1Kb] , sancta ultra dignitatem persequi. Attendere uero unumquemque sibiipsi oportet, et non excelsiora, et profundiora noscere, intelligere uero sola secundum dignitatem sibi ordinata. Quid ergo [4 1Kb] , inquis, non oportet sacerdotes impie agentes, aut aliud quid inordinatorum redarguendos corrigi: solis autem licitum erit gloriosis in lege, per preuaricationem legis Deum dehonorare? Et quomodo sacerdotes manifestatores sunt Dei? Quomodo annunciant populo diuinas uirtutes, non cognoscentes suam uirtutem? Aut quomodo illuminant obscurati? Quomodo autem diuinos tradent spiritus [5 1Kb] , neque si est Spiritus sanctus, habitu et ueritate credentes? Ego antem defendam te ad hec. Etenim non inimicus  Demophilus, neque patiar te percuti Satana. Nam et unaqueque circa Deum dispositio deiformior magis distante est, et illuminantior simul et illuminatior: magis uero lumini proximior, et non localiter excipiens, sed secundum Dei receptricem oportunissimam proximitatem. Si igitur sacerdotum est dispositio illuminatrix, omnino decidit [6 1Kb] ex sacerdotali ordine et uirtute, qui non est illuminator, aut ubi magis non illuminatus. Et audax mihi uidetur ierarchica talis tentans, et neque metuit neque erubescit diuina ultra dignitatem persequens, et arbitrans Deum ignorare, que quidem ipse a seipso cognouit, et seducere arbitrando falsiuoce a se Patrem uocatum, et audet pollutas suas blasphemias, non enim dicerem orationes, in diuina symbola  Christiformiter superorare. Non est ipse sacerdos, non est, sed inimicus, dolosus, illusor suimet, et lupus in diuinam plebem, ouina pelle armatus. Sed non Demophilo hec iustum corrigere. Non enim theologia iniuste iustificationes iubet persequi [c 1Kb] . Iusta autem est persequi, cum distribuere uult quis unicuique secundum dignitatem, iuste hoc omnibus persequendum, non ultra eorum dignitatem. Quoniam et angelis iustum distribui, quod secundum dignitatem et distribuitur [7 1Kb] . uerumtamen non a nobis, o Demophile, per ipsos autem nobis ex Deo, et ipsis per iam precellentes angelos. Et simpliciter dicendum, in omnibus existentibus per prima secundis distribuuntur, que sunt secundum dignitatem ab omnium ordinatissima et iustissima prouidentia. Ipsi  quidem ergo et aliis subsistere a Deo ordinati, distribuunt post se, et obedientibus secundum dignitatem. Demophilus autem uerbo, et furore, et concupiscentia, que sunt secundum dignitatem, segreget, et ne iniuriam sue faciat ordinationi, sed principetur subiectis superius uerbum. Etenim in ecclesia uidentes seruum domino, et seniori iuniorem, aut et  filium patri maledicentem simul et sequentem, et plagas superponentem, impie agere putaremur, nisi melioribus accurrentes adiuuissemus: et quidem sane illi antea iuste fecerunt. Quomodo non et confundemur, presentes a furore et concupiscentia iniustificatum uerbum et ex Deo datum magisterium expellens, et in nobis impietatem et iniustam inordinationem, et seditionem, et inornatum suscitantes? Merito beatus noster ex Deo legislator, non dignatur ecclesie Dei preesse, non proprie domui bene iam presidentem [a 1Kb] . Etenim ordinans seipsum, et alterum ordinat: et qui alterum, et domum: et qui domum, et ciuitatem: et qui ciuitatem, et gentem: et simpliciter dicendum, ut eloquia aiunt, qui in pauco fidelis, et in multo fidelis est, et qui in pauco infidelis,  et in multo infidelis est [b 1Kb] . Ipse quidem igitur concupiscentia et furore et uerbo, que sunt secundum dignitatem, segrega. Tibi autem presunt diuini ministri, et his sacerdotes: summi uero sacerdotes sacerdotibus, et summis sacerdotibus apostoli et apostolorum successores. Et sicubi quis et in illis, eo quod debet, errauerit, ab eque potentibus sanctis iterum dirigetur, et non circumuertetur ordo super ordinem, sed unusquisque in ordine suo et in administratione sua erit. Tanta tibi a nobis de sciendo et agendo, que tua sunt. De autem in uirum, ut inquis, impium et peccatorem inhumanitate nescio quomodo defleam contritionem dilectissimi mei. A quo enim estimas famulos a nobis ordinari? Etenim si non in bono, omnino ubi nobis necesse sit te esse, secundum nos famulatu omni alienum. Et uide a te  etiam Deum querere et sacerdotes alios, ab illis curari magis quam perfici, et esse consuete inhumanitatis in mansuetum ministrum. Numquid nosipsos ad omnino sanctum perfecimus, et non indigemus diuine ex seipsa humanitatis? An duplum peccatum, ut eloquia aiunt, secundum impios peccamus, nescientes in quo offendimus, sed et iustificantes nosipsos, et estimantes uidere, uere autem non uidentes? [c 1Kb] Expauit celum super hoc, et exhorrui ego, et diffido in meipso. Et si non tuas insequerer, quasi non deberent bene cognosce literas, non fortassis reprehense sunt. Siquidem alii me quidam de te consulere dignum ducebant, quia Demophilus estimat optimum in omnia Deum non esse et humanum,  neque seipsum indigere miserentis aut saluantis. Sed et sacerdotes ex procreatione digni bonitate portare ignorantias populi bene sciunt, quia et ipsi circumuoluuntur infirmitate. Sed diuinus sanctus perfector ad alienatam exiuit, et propterea peccatoribus, ut sacra eloquia aiunt [d 1Kb] , segregatus, et in  seipso dilectionis ostensionem facit ouium clementissimam pastoralitatem [1 1Kb] . Et malum quidem uocat non dimittentem conseruo debitum, neque particulariter tradentem donante sibi omne multa bonitate. Iusti autem propriis eius perfruuntur. Super his necessarium timere et me, et Demophilum. Etenim et in ipsum [2 1Kb] impie agentibus, in se patiendo remissionem producit a patre: comminatur et discipulis, quia et impietate immisericorditer dignum duxere iudicare persequentes eum Samaritanos [e 1Kb] . Hoc autem toties dictum non feroci epistola---sursum enim et deorsum fremis---sic non teipsum, sed Deum uindicasti. Propter malitiam, dic mihi, bonum? Cessa: non habemus summum sacerdotem non [3 1Kb] potentem compati infirmitatibus nostris, sed et sine malitia est, et misericors. Non contendet, neque clamabit,  et ipse mansuetus, et ipse propitiatio est de peccatis nostris [f 1Kb] . Itaque non recipimus tui non zelandos motus, neque si multoties recipias Phinees et Eliam [g 1Kb] . Hec enim audiente Iesu, non placebant mites tunc et optimi spiritus participes [4 1Kb] discipuli. Etenim sacratissimus noster mirabilis ordinator in mansuetudine docet oppositos doctrine Dei. Doceri enim, non puniri oportet ignorantes: sicut et cecos non crucifigimus, sed manuducimus. Tu uero et respicere in lumen inchoantem uirum quasi puer nouus dans repellis, et cum multa confusione procidentem ferocitate recalcitras. Hoc autem multo honore dignum, quod Christus super montes optimus ens, errantem inquirit, et refugientem aduocat, et inuentum uix in humeros tollit [h 1Kb] . Numquid, rogo,  non male sic de nobis ipsis consiliamur? Numquid in nosipsos impellimus telum? Quod quidem iniuste facere quosdam, siue econtrario bene facere conantes, illi quidem non semper egerunt que uoluerunt. Sibimet autem malitiam aut bonitatem consociantes, qui diuinis uirtutibus, aut diuturnis pleni passionibus erunt. Et ipsi quidem angelorum bonorum sequaces et comites, et hic et illic cum omni consecratione et libertate ab omnibus malis in semper existentia secula beatissimas sortientur [5 1Kb] quietes, et cum Deo semper [6 1Kb] erunt, quod est omnium bonorum maximum. Isti autem discedent diuina simul et sua pace, hic et post mortem similiter simul obscuris erunt demonibus. Propterea nobis multa sollicitudo,  cum Deo optimo fieri, et esse cum Domino semper, et non malis ex iusto consegregari, que secundum dignitatem ex nobismetipsis sustinentes. Quod quidem et ego omnium maxime timeo, et oro omnium malorum particeps non esse. Et si uis, et diuine uisionis sancti cuiusdam uiri recordabor: et non ridebis,  uera enim dicam. Dum essem aliquando iuxta Cretam, sanctus introduxit me Carpus, uir et si quis alius, per multam puritatem animi ad diuinas uisiones ualde opportunus. Et quidem neque sanctis mysteriorum sacrificiis conabatur, nisi prius ipsi secundum ante perfectas orationes sacras et propiciatas uisione supermanifestata. Dicebat igitur, contristatum se aliquando infidelium quodam. Tristitia autem erat, quia ab Ecclesia ille quendam bonum seduxit, adhuc letis ipsis diebus consummatis. Oportebat utrumque diuinitus superglorificare, et Deum saluatorem conprehendentem accipientem, eum quidem conuertisse, hunc uero bonitate uicisse, et non relinquere admonitum, et per uitam omnem usque hodie, et sic in diuinam eos ducere cognitionem,  tanquam iam et certum exstinctis ipsis iudicatis et irrationabilibus ferocibus in lege iusta sapere coactis. Sed in seipso non prius hoc patiens, nescio quomodo tunc multam quandam inclementiam et amaritudinem intexens, infirmatus est quidem sic male habens. uespera enim erat. Circa autem medias noctes, solebat enim in hoc tempus ipse ex seipso ad diuinas laudes euigilare, surgit quidem, neque somnis ei multum existentibus, et semper offendentium extrinsecus perturbatione abutens: stans tamen in diuinum colloquium, non recte frenatus est, indignatus est, non esse iustum dicens, si uiuerent uiri impii, et subuertentes uias Domini rectas [a 1Kb] . Et hec dicens, petiit [1 1Kb] a Deo igne quodam celesti utriusque in semel immisericorditer requiescere  uitas. Hec autem dicens ait putasse uidere subito domum, in qua quidem stabat, concussam prius, ex tecto in duo media diuisam, et quemdam rogum multe lucis in conspectu suo, et talem, uidebatur enim ceterum sub ethere locus, ex celesti regione usque ad se descendentem, celum autem ipsum reflagrans, et in dorso celi ipsum Iesum multis humaniformiter ipsi adstantibus angelis. Et hec quidem uidisse desursum, et se mirari. Deorsum uero incuruans Carpus: uidebam, inquit, et terram profundam. Hoc ad tristitiam est chasma, et tenebrosum separatum, et quidem uiros illos, quibus calumniabatur, ante ab ipso iuxta ostiolum stetisse chasmatis subtremulos, miseros, tantum nondum descendentes a propriorum pedum instabilitate. Deorsum  autem a chasmate serpentes repere, et circa pedes eorum suppositos, aliquando quidem retrahere, inuolutos simul et aggrauantes et trahentes, aliquando autem dentibus aut palatis tumescentes, aut suburgentes, et semper in tristitiam immittere machinantes. Esse autem et uiros quosdam in medio cum serpentibus, contra uiros superadiectos, concutientes simul et subuertentes et percutientes. uidebantur autem esse ad interrogandum illi, quedem quidem  nolentes, quedam uero uolentes, a malo post pauca uim facientes simul et interrogantes. Dixit autem Carpus, seipsum delectari deorsum uidentem, eorum autem, que sursum, negligere: indignari autem et paruipendere, quia non ceciderunt iam, et rei toties superadiicientem, et non ualentem contristari, et fatigari. Et respicientem uix uidere quidem iterum celum, sicut et prius uidebat: Iesum autem miserentem facti, exurgere super celesti throno, et usque eos descendentem, manum optimam prestare, et angelos cum ipso accipientes alium aliunde recepisse uiros, et dicere Carpo Iesum: Manu iam ante preordinata puer secundum me residuum. Paratus enim sum iterum pro hominibus resaluandis pati. Et adamabile mihi hoc, non aliis peccantibus hominibus.  uerumtamen uide, si bene habere tibi, in chasmate et cum serpentibus mansionem commutare [2 1Kb] eius, que est cum Deo et optimis et humanis [3 1Kb] angelis. Hec sunt, que ego audiens credo uera esse.



IX. Tito pontifici [4 1Kb] interroganti per epistolam, que sapientie domus, quis crater, et qui cibi et potus.

Sanctus quidem Timotheus, o bone Tite, nescio an quid cognitorum mihi theologicorum symbolorum recessit relinquens. Sed in symbolica theologia bene discreuimus, omnes eloquiorum de Deo estimationes esse multis monstruosas. Etenim in consequentia contaminatam extergentes imperfectionibus animarum, quandocunque arcane sophie patres  per quedam occulta et audacia enigmata manifestant diuinam, et mysticam, et inuiam immundis ueritatem. Propterea non credimus multi de diuinis mysteriis rationibus. Contemplamur enim solummodo ea cum connaturalibus nobis sensibilibus symbolis. Oportet autem et exuentes ea in semetipsis nuda et pura facta uidere. Sic enim in contemplantibus aperirent [5 1Kb] quidem fontem uite in seipsum fusum, et in seipso stantem uidentes, et unam quandam uirtutem, simplam, per seipsam motam, per seipsam operantem, seipsam non deserentem, sed scientiam omnium scientiarum subsistentem, et semper per seipsam contemplantem. Oportere igitur et ipsi et aliis apud nos estimauimus, quantum possibile esset, replicare uariabiles deformitates de Deo symbolice  sacre figurationis. Quod enim extra eam hoc omni repletur incredibili et fictiformi monstrositate, utpote in superessentiali quidem diuina generatione, uentrem Dei corporaliter Deum gignentem reformantis, et uerbum in aëra profusum ex corde uirili eructantis ipsum, et spiritum exspiratum ab ore describentis, et sinus Deo fecundos gremio gestantes, Deum filium corporaliter nobis laudantis, aut plantatim hec figurantis, et arbores quasdam et frutices  et flores et radices premittentis, aut fontes aquarum emanantis, aut claritatibus processiuas luminis generationes, aut alias quasdam superessentialium theologicorum manifestorias sacras descriptiones. Deinde inuisibilium Dei prouidentiarum, aut donorum, aut manifestationum, aut uirtutum, aut proprietatum, percussionum, aut mansionum, aut processionum, aut discretionum, aut unitatum, humanum figmentum Deo et bestiarum, et animalium aliorum, et germinum, et lapidum uariam formationem circumfingentis, et ornatus ei muliebres, aut barbaricas armorum facturas circumponentis, figulariam aut conflatoriam, ut artifici cuidam, apponentis, et equos et currus ei et thronos substernentis, et quotidianas escas quasdam pulmentificas  preparantis, et bibentem, et inebriatum, et somnolentum, et crapulatum transformantis. Quid si quis dicat iras, tristitias, uaria iuramenta, insanias, maledictiones, furores, multiformia et obliqua repulsionis peccati promissionum sophismata, in Genesi gigantum pugnam, per quam deliberare ex timore dicitur potentibus illis uiris, hanc edificationem non iniuria quorumdam aliorum, sed pro salute eorum machinantibus, et consilium illud iuxta celum in dolo et seductione Achab paratum, et canticorum materiales et adulteras multas passiones, et quecunque alia omnia audacis sunt diuine formationis sacre composita declaratiua occultorum problemata et multiplicata et partia unitatum et carentium partibus, et figuratiua et multiformia carentium  formis et figuris? Quorum si quis uidere potuerit intus occultam pulchritudinem, inueniet mystica et deiformia omnia, et multi theologici luminis repleta. Non enim arbitramur manifesta compositorum propter seipsa reformari, pretendi autem ante pretenta, et inuisibili multa scientia, ut non immundis facile accepta sint sacratissima. Solis autem reuelentur diuinitatis sinceris amatoribus, tanquam omnem puerilem phantasiam in sacris symbolis formantibus, et idoneis transcendere simplicitate animi, et contemplatiue uirtutis opportunitate, ad simplam et supernaturalem et precollocatam symbolorum ueritatem. Sed itaque et hoc intelligere oportet, duplicem esse theologorum traditionem: unam quidem arcanam et mysticam, alteram uero manifestam  et notiorem: et eam quidem symbolicam et perfectiuam, hanc uero philosophicam et approbatiuam, et complectitur effabili ineffabile. Et aliud quidem patitur et indiget dictorum ueritatis: hoc uero agit et collocat Deo ineffabilibus doctrine introductionibus. Et quidem neque secundum sanctorum mysteriorum teletas alii secundum nos, alii legalis traditionis sacri magistri diuinorum defuere symbolorum: sed et sacratissimos angelos per enigmata diuina mystice producentes uidemus, et ipsum Iesum in parabolis theologantem, et deifica mysteria tradentem  per typicam cenam. Etenim erat consequens, non solum incontaminata multis saluari sancta sanctorum, sed et hoc humanam uitam non partibilem simul et non partitam subsistentem, proprie seipsa diuinas illuminari scientias: et hoc quidem impassibile anime in simpla et intima deiformium agalmatum segregare spectacula. Passibile autem eius connaturaliter famulari simul et extendi in diuinissima premachinatis typicorum symbolorum performationibus, sic cognata huiusmodi genuit uelamina et declarant quicumque et ante uelamina extra theologiam manifestam relinquentes, in seipsis reformant similitudinem quandam ad intelligentiam se dicte theologie manuducentem. Et hec uisibilis uniuersitatis mundi factura, inuisibilis Dei premissa  est, sicut ait Paulus, et uera ratio. Proinde et theologi quedam quidem ciuiliter et legaliter inspiciunt, quedam autem purgatiue et incontaminate: et quedam quidem humanitus et medie, quedam autem supermundane et perfectiue: et tum quidem ex legibus manifestatorum, tum uero ex occultorum legibus secundum consequentiam suppositis sacris literis et intellectibus et animabus. Non enim historiam nudam, sed uitalem habet perfectionem preposita eis simul omnis, et per omnia ratio. Oportet igitur et nos, pro populari de ipsis susceptione, palam sacrorum symbolorum sanctam pulchritudinem permittere, et non spernere ea, diuinorum cum sint characterum poscere formationes, et imagines manifeste arcanorum et supernaturalium speculaminum.  Etenim non solum [1 1Kb] superessentialia lumina, et inuisibilia, et simpliciter diuina typicis peruariantur symbolis, sicut supernaturalis Deus ignis dictus, et inuisibilia Dei eloquia ignita. Insuper autem et inuisibilium simul et intellectualium angelorum deiformes ornatus uariis formis describuntur, et multis speciebus et igneis figurationibus [2 1Kb] . Et aliter oportet eandem ignis imaginem iuxta superintelligentiam Dei dictam excipere: aliter autem secundum ipsam inuisibilium eius prouidentiarum aut rationum: et aliter in angelis. Et eam quidem secundum causam, istam uero secundum subsistentiam, hanc uero secundum participationem, et alia aliter secundum hec theoria et disciplinalis [3 1Kb] ordinatio intentionem ponit. Et non ut consequebantur sacra  symbola confundere, sed conuenienter ea causis, aut subsistentiis, aut uirtutibus, aut ordinibus, aut dignitatibus: replicare, quorum sunt manifestatoria composita. Et ut non ultra quod oportet extendamus in ipsis, iam proposita nobis questio scienda. Et dicimus, quia omnis esca perfectiua est nutriendorum, imperfectionem eorum et indigentiam replens, et infirmum curans, et uitam eorum custodiens, et florere faciens, et renouans, et uitale eis beneficium donans, et simpliciter contristantem et imperfectum respuens, et letitiam eorum et perfectionem [4 1Kb] largiens.  Bene igitur supersapiens et optima sophia ab eloquiis laudatur, cratera mysticum statuens, et sacrum eis potum profundens, magis autem ante hos solidas escas proponens, et cum excelsa predicatione ipsa desiderantes se optime et pulchre desiderans. Duplicem igitur escam diuina sapientia proponit: unam quidem solidam et manducabilem, alteram uero humidam et profusam, et in cratere porrigit prouidas suas bonitates. Ipse igitur crater rotundus dum sit et repandus, symbolum sit expanse simul et in omnia circumeuntis sine principio et infinite horum omnium prouidentie. uerumtamen quoniam in omnia proueniens, manet in seipsa, et stat in immutabili nature similitudine, et perfectissima irremeabiliter seipsa collocata uniformiter et  fixe, sic crater stat. Aedificans autem et sapientia domum sibi dicitur, et in ipsas solidas escas et potus et cratera proponens: sic esse diuina diuinitus symbola facientibus clarum, quia et prouidentia perfectissima est ipse essendi et bene essendi omnia causalis, et in omnia procedit, et in omni fit, et continet omnia, et iterum ipse in eodem per excellentiam, nullum in nullo per nullum est, sed exaltatur omnibus, ipse in seipso similiter et eternaliter ens, et stans, et manens, et semper secundum eadem et sicsic habens, et nullo modo extra seipsum factus, neque propria grauitate et incommutabili mansione et bonitate relictus: sed et in seipsa [1 1Kb] totas et perfectissimas prouidentias optime operans, et proueniens in omnia, et manens in seipso, et  stans semper et motus [2 1Kb] , neque stans, neque motus [3 1Kb] . Sed o si quis dixerit prouidas operationes in mansione, et mansionem in prouidendo connaturaliter simul et supernaturaliter habens. Sed que solida esca, et que humida? Has enim optima sapientia donare simul et prouidere laudatur. Ipsam quidem solidam escam compositionem gestare arbitror intellectualis et nutritorie perfectionis, et naturalis immutabilitatis, secundum quam diuina constiterunt, et potentem et uniformem et inseparabilem scientiam participant cum intellectualibus sensibilium illorum, quibus sapientissimus Paulus ex sapientia accipiens, uere solidam escam tradit [a 1Kb] . Humidam [4 1Kb] autem perfuse simul et in omnia prouenire festinantis uirtutis, et adhuc per uaria et multa et partita,  in simplam et non tremulantem diuinam cognitionem nutritos familiares [5 1Kb] ipsis bonitate manuducentis. Propter quod et rore, et aqua, diuina et inuisibilia eloquia, et lacte et uino, et melle adimaginantur, propter uite fecundam eorum, ut in aqua, uirtutem: et auctiuam, ut in lacte: et reuiuificatiuam, ut in uino: et purgatiuam simul et custoditiuam, ut in melle. Hec enim diuina sapientia donat  prouenientibus copiose eis, et non deficientibus epulis affluentia largiente et supermanante. Hoc autem uere epulari, et propter hec uiuificatrix simul et paruulorum nutrix, et renouatrix, et perfectrix laudata. Secundum hanc autem sacram epulationis apertionem, et ipse omnium bonorum causalis Deus inebriari dicitur, propter superplenitudinem et intelligentiam epulationis: aut potus dicendum, epulationis Dei perfectissimam et ineffabilem deterius immensurabilitatem. Ut enim in nobis secundum quod ebrietas immoderata repletio est, et mente et sensibus ecstasis, sic secundum quod melius, in Deo ebrietatem non aliud quid oportet intelligi, preter superabundantiam et causam prouenientem in ipso omnium bonorum immensurabilem. Sed et consequens  ebrietatis sapientie ecstasis, supereminens Dei superintelligentia intelligenda, secundum quam et exaltatur intelligendo superintelligere ens, et superintelligitur et super ipsum esse, et ipse omnium, quecunque sunt, optima inebrians simul et satians est Deus, tanquam omnium ipsorum simul et superplenorum immensurabilis uniuersitatis superexcellentia, et iterum extra et summitas omnium sursum positus. Ab his autem uolentes et in regno Dei sanctorum conuiuia iuxta eundem accipiemus modum. Transiens enim, ait, ipse rex discumbere eos faciet, et ipse ministrabit eis [b 1Kb] . Significant autem hec communem quandam et eque inuisibilem sanctorum in diuinis bonis societatem, et Ecclesiam primogenitorum descriptorum in celis, et spiritus sanctorum  omnibus optimis perfectos, et primum optimis repletos. Et recubitum requiem arbitramur multis doloribus uitam illesam, et conuersationem diuinam in lumine et regione uiuentium, omni sensu sacro repletam, et largissimorum et beatorum optimorum copiosam dationem, per quam letitia omni replentur. Hoc autem est letari, Iesu recumbere eos faciente, et ministrante, et eternam requiem donante, et plenitudinem bonorum distribuente simul et infundente. Inquisitionem uero bene scio, et benedictum somnum Dei, et euigilantiam aperuisse, cum dicimus, diuinum somnum esse remotum Dei, et incommunicabile prouisis: uigilare autem, in prouidendum eos doctrina, aut salute deprecantibus succursum. Multa autem theologica symbola  pretermissa. Ideo superfluum arbitrantes esse, eadem eisdem reuoluentes alia uideri, simul etiam uobis in bonis obediendum, et cognoscentes que quidem sunt epistole, ab his que dicta sunt, quiescimus, excedentes, ut estimo, in plus quam nostris literis debita. Hanc autem totam nostram symbolicam theologiam mittimus, per quam inuenies cum sapientie domo [6 1Kb] et columnas septem bene discretas,  et solidam escam eius in thymiamata et panes diuisa, et que uini temperantia, iterumque que ab ebrietate Dei crapula. Et hec que nunc dicta, latius in ea declarantur. Et est, ut arbitror, omnium symbolicarum theologiarum inuentrix optima, et conueniens eloquiorum sacris traditionibus et ueritatibus.



X. Ioanni theologo apostolo et euangeliste determinato [1 1Kb] in Pathmos insulam [2 1Kb] .

Appellans sacram animam, dilectissime, et est mihi hoc apud te supra Apostolos inseparabilius. Aue uere dilectissime, uere amabili et desiderabili et dilecto ualde dilectissime. Quid mirum si Christus uere dicat, et discipulos iniusti ciuitatibus exagitent, ipsi, que sunt, secundum dignitatem sibimet  attribuentes, et a sanctis polluti distincti et redeuntes, uere significatiuas imagines in ea que sunt uisibilia inuisibilium. Neque enim in seculis uenturis causalis erit ex se iustarum separationum Deus: sed ex Deo omnino seipsos segregantes, sicut etiam alios [3 1Kb] uidemus hinc iam cum Deo factos, quoniam qui sunt ueritatis amatores, passibilitate quidem recedunt materialium, in omni autem omnibus malis libertate et amore diuino bonorum omnium pacem diligunt, et sanctificationem ex presenti uita incipiunt futuram, angelice et pulchre in medio hominum conuersantes, cum impassibilitate omni, et diuina nominatione, et bonitate, et aliis optimis. uos igitur non et si aliquando sic insaniam ducebamini  quid pati, sed et corporis passiones solummodo iudicare  eas sentiendo credo. Iniuste autem affligentes uos, et circumscribere estimantes non recte euangelii solem iuste interueniens oro, hec dimittentes que in seipsis agunt, in bonum conuerti, et ad seipsos nos attrahere et recipere lumen. Nos autem non econtrario priuatione Ioannis clarissimi radii [4 1Kb] , nunc quidem preparatos in memoria et renouatione tue uere theologie, paulo post autem, dico enim et iam audacius, uobis ipsis adunandos. Dignus autem fide omnino sum, hec precognita tibi et discens ex Deo et dicens, quia et ab ea, que in Pathmo est, custodia dimitteris, et in Asiacam terram reuerteris, et operaberis ibi optimi Dei imitationes, et his, qui tecum sunt, trades [a 1Kb] ?


Nobilibus [5 1Kb] quondam fueras constructa patronis:
    Subdita nunc seruis heu! male Roma ruis.
Deseruere tui tanto te tempore reges,
   Cessit et ad Grecos nomen honosque tuus.
Constantinopolis florens noua Roma uocatur:
   Moribus et muris Roma uetusta cadis.
Transiit imperium, mansitque superbia tecum,
   Cultus auaritie te nimium superat
uulgus ab extremis distractum partibus orbis,
   Seruorum serui, nunc tibi sunt domini.
In te nobilium, rectorum nemo remansit,
   Ingenuique tui rura pelasga colunt.
Truncasti uiuos crudeli uulnere sanctos,
   uendere nunc horum mortua membra soles.
Iam ni te meritum Petri Paulique foueret,
    Tempore iam longo Roma misella fores [b 1Kb] .





IOANNIS SCOTI uERSIO AMBIGUORUM S. MAXIMI
A Mabillonio acceptam edidit Thomas Gale in Appendice ad Ioannis Scoti opus de diuisione Nature p. 1-45.



PRAEFATIO.


 Domino gloriosissimo piissimoque diuina prouidente atque adiuuante gratia regi CAROLO IOANNES extremus seruorum uestrorum perpetuam in Christo salutem.

Hoc opus Maximi monachi atque abbatis, quod  sanctissimo atque beatissimo archiepiscopi Cyzici Ioanne postulante, de quorundam in sermonibus beatissimi Gregorii Theologi Ambiguorum [a 1Kb] , hoc est intellectu difficilium, explanationibus composuit, de  Greco in Latinum uobis iubentibus edidi. Difficillimum prorsus, orthodoxissime Regum, seruulo uestro, imbecilli ualde etiam in Latinis, quanto magis in Grecis, laborem iniunxistis. Insuper etiam accelerare ueluti erudito utriusque lingue citoque perficere imperastis. Sed pro uiribus ingenioli mei et acceleraui, et diuina ducente ac largiente gratia ad finem usque perduxi. Fortassis autem qualicunque apologia defensus, non tam densas subierim caligines, nisi uiderem, prefatum beatissimum Maximum sepissime in processu sui operis obscurissimas sanctissimi theologi Dionysii Areopagite sententias, cuius symbolicos theologicosque sensus nuper uobis similiter iubentibus transtuli, introduxisse, mirabilique modo dilucidasse, in tantum,  ut nullo modo dubitarem, diuinam clementiam, que illuminat abscondita tenebrarum, sua ineffabili prouidentia hoc disposuisse, ut ea quidem, que nobis maxime obstrusa in predictis beati Dionysii libris, aut uix peruia, sensusque nostros fugere uidebantur, aperiret, sapientissimo prefato Maximo lucidissime explanante. Exempli gratia, ut pauca de pluribus dicam, quomodo causa omnium, que Deus est, una sit simplex et multiplex: qualis sit processio, id est, multiplicatio diuine bonitatis per omnia, que sunt, a summo usque deorsum, per generalem omnium essentiam primo, deinceps per genera generalissima, deinde per genera generaliora, inde per species specialiores usque ad species specialissimas per differentias proprietatesque descendens. Et iterum, eiusdem,  diuine uidelicet, bonitatis qualis sit reuersio, id est, congregatio per eosdem gradus ab infinita eorum, que sunt, uariaque multiplicatione usque ad simplicissimam omnium unitatem, que in Deo est et Deus est; ita ut et Deus omnia sit, et omnia Deus sint. Et quomodo predicta quidem diuina in omnia processio  dicitur, hoc est resolutio, reuersio uero , hoc est deificatio. Et qua ratione, que sunt maxima multiplicatione, minima sunt uirtute, que uero minima multiplicatione, maxima uirtute. Quid et dicam , in quibus maxime predicti beati Dionysii Areopagite profundissima diuinissimaque admiranda est disputatio? Quam clare pulchreque aperit, quomodo, cum inter se opposite ualdeque contrarie uideantur, ad unum tamen consensum perueniunt, ut, dum una neget, altera confirmet, utrumque in utraque contineatur; ita fit, ut et non confirmet, quod abnegat, neque abneget, quod affirmat. Et non solum has duas maximas theologie partes in Deo, sed etiam in omni creatura esse  manifestissimis declarat exemplis; per eas namque ordines celestium essentiarum et discernuntur et ordinantur. Et qua ratione Deus dicitur mouere et moueri, dum sit immutabilis. Et quod nec sensibilia per sensum Deus sentiat, nec intelligibilia per intellectum, nec sensibilia per intellectum, nec intelligibilia per sensum, sed omnia in eternis suis rationibus contemplatur. De unitate quoque trium diuinarum substantiarum, deque tribus substantiis diuine unitatis ueluti mysticissimo mirabiliter disputat senario: et multa alia, que studiosus presentis operis lector inueniet. [a 1Kb] igitur Regum, opus, quod ad communem catholice fidei illuminationem iussistis fieri, altissime auctoritatis uestre iudicio non respuatis roborari, et inter  similia sane doctrine instrumenta recipi, cum ex preclarissimis Grecorum fontibus non dubitetis deriuari. In quibus si quid incognite adhuc nobis doctrine inueniatur, auctoribus ipsis est deputandum, quia nemo aliud in hoc opere recte mihi debet tribuere, nisi solummodo simpliciter transtulisse.



IOANNIS SCOTI uERSIO AMBIGUORUM S. MAXIMI.

 Sanctissimo ac beatissimo archiepiscopo Cyzici Ioanni Maximus humilis monachus.

Laudantur quidem, et fortassis iuste, ab omnibus, qui bona propter studium doctrine promptiores amant, et disciplinam, que in eis est, sollicitiores cogitant, ad meliores et meliorum magistros accedentes; quia per interrogationem sapientum disciplinam reuerenter accipientes, seipsos ab ignorantia et imperitia et earum opprobrio liberant. uos autem quis digne laudarit sermo? Aut quis hominum, etsi intelligentie experimentum accipiens, uestre uirtutis magnitudinem idoneus inueniet? Quia probabiles ouium rationabilium pastores dum sitis, et ad supernum ouile uocibus fistule spiritualis eas ducere et introducere nostis, singularem [b 8Kb] , multis impossibilem, mystice diuinorum scientie habitudinem  preoccupastis, per quam Christi Ecclesie digni fidelesque gubernacula, nauis in modum, disciplinate dirigitis cum onere fidei, diuineque conuersationis decore ad portum diuine uoluntatis, per mare seculi tentationibus illesam. De his autem, que uobis cognita sunt, quorum etiam magistros uos constituit Dominus, non solum sapientiores, si quis uestrum [c 1Kb] est omnino secundum scientiam superior, sed et nullo dignos, et penitus omnis imperitos doctrine, fide inueniendi quid nobile etiam apud immundos [d 15Kb] , sicut soliti estis, indignum interrogare non ducitis. Ac per hoc accipiens et ego uenerabilem uestram epistolam, scribere uobis iubentem de unoquoque dubiorum uobis [e 5Kb] Capitulorum in sancti theologi Gregorii sermonibus, de quibus studium habebam, quando cum conuenientibus eram, redditam  tunc rationem scripture commendo. uos quidem merito uirtutis miratus sum, et in ipsa claram atque excelsam Christo placentem uestram hospitalitatem laudaui, magis uero per omnem modum per uos et in uobis glorificatum Dominum, qui fecit uos ad hoc dignos fieri, donatamque ab ipso uirtutem, qui suis seruis [a 23Kb] per uestra opera ueritatis aperte pulchritudinem manifestat, usque ad me paruum, et nullo dignum, et indoctum, et omni nudum omnino uirtute et scientia. Ac per hoc humiliatos considerans, meipsum accipere uestrum preceptum secundum uirtutem compuleram, dum in nullo temerarius estimabor multis uestri gratia faciens sermonem, sed et uos gratam et amabilem obaudientie mercedem accipere expectanti uestras  uidelicet orationes intentas consuete donabitis, ut Christus Dominus, qui est paratum timentium se adiutorium, ueniat mihi sermonis adiutor; magis autem dicendo totum pie, ut uerbum largiatur uerbum. Posco autem uos postulantes, ne ornatam queratis a me dictionem, qui ornantes auditum sermones non habeo, et curiosis bombis [b 23Kb] ambitus facere ignoro. Talium enim doctrinarum dum sim inscius, et cure, que in eis est, magnitudinem non constituens, dilectissimum reor atque optabile, si sensum sancti huius et magni magistri, etsi confusa explanatione, et hoc aliquantulum considerarim, non tamen multiplici uersu expositionem honorificando. Theologus enim iste uir, sicut scitis, breuis sermonibus dum sit, et multus intellectu, necessitatem  dat explanare uolenti eius intentionem, etsi facundissimus et sapientissimus in multis sit [c 14Kb] , et magis mihi indocto. Si uero uos consuete Deo amabilis mouerit zelus, dum ad breue simul ac planum ea, que scripta sunt, deferimus, nos magis quam totum intellectum erigimus ad id, quod excelsius est, mercedem per se perfectam accipietis, deiferi illius scilicet ad Dominum omnium orationes, utpote non concedentes eius diuinos et supernaturales intellectus, spretis ac uilibus tractari contemplationibus. Consequenter autem uestre epistole per singula capita inquisitionem feci, et literis commendaui, bonos atque misericordes uos eorum, que dicta sunt, iudices fieri deprecans.



CAPITULUM I. EX SERMONE DE HOSPITALITATE. In hoc: Parco ut cooperatori, et non habeo quomodo fugiam superuentum, aut quomodo non a Deo cadam, grauatus pueris [d 10Kb] deripientibus aut detinentibus in terram.


Non id ipsum deripi, quod est detineri, uisum est beato huic uiro; neque sic arbitreris, probatissime, si quid tibi intelligere ipsius magnanimitate dignum sollicitudini sit. Nam superfluus uerbis, et intellectum sermones  supereminentem non habens manifestaretur, si non omni fere syllabe decentem inserens notitiam, ad pulcherrima et utilia sequentes ducendo, ullo modo disceptandi relinqueretur. Non sic hec habent se longe, sed et intellectui sermonem sapienter constituunt, et sermonem excelsum excelsus supereminet intellectus, ut excelsus excelso annuntietur, et ueritatis aliquantulum ex ambobus interim multis, aut etiam omnibus, inuia magnitudo ostendatur. Ut uero manifesta nobis sit omnis eorum, que dicta sunt, obscuritas, ipsa, ut se habent, beati considerabimus uerba. Parco, inquit, ut cooperatori, et non habeo quomodo fugiam superuentum, aut quomodo non a Deo cadam, grauatus pueris deripientibus aut detinentibus in terram. Hec dicens, non  de se ipso omnino, sed per se ipsum de communi humanitate disputat, uidens, quia omnis, qui salutem amat, aut actioni penitus aut contemplationi attendit. Absque enim uirtute et scientia nullus ullo modo aliquando consequi salutem potuit. Si ergo per contemplationem, inquit, collocatorum Deo et beata pulchritudine fruentium unus constitutus sum, pacem habens in omnibus et sanctificationem, quippe meipsum applicans Deo inseparabili per cognitionem similitudine, irrationabiles uirtutes anime cogitando decenter, et menti per rationem adducendo, et familiares faciendo, furorem dico et concupiscentiam, eam quidem in caritatem, cum uero in gaudium mutans, siquidem gaudii proprium est, exultare diuinitus et letari, sicut preexultauit ex matre  Ioannes, magnus ueritatis precursor et predicator, aut sicut, dum quiescere fecit arcam Isrel rex Dauid. In matre enim, etsi difficilis ratio, quippe inuia multis, sed tamen uera, et nos et Deus uerbum sumus, qui uniuersitatis est factor et Dominus, qui quidem in presentis uite statu occulte, ueluti in matre, et uix sensibilis huic mundo apparet, et hoc his, qui sunt secundum Ioannem in spiritu, homines uero ueluti ex matre, materiali uidelicet circumstantia, etsi tantisper in his, que sunt, occultum perspiciunt uerbum. Et in hoc fortassis sint, qui gaudiis Ioannis letantur. Ad ineffabilem namque futuri seculi gloriam, et claritatem, et uite, que in ipso est, proprietatem nil matris distat iudicio letantis [e 23Kb] comparata presens uita, in qua propter nos infantes  sensibus Deus, qui est uerbum perfectum et plusquam perfectum, ut misericors, infans factus est. Si ergo, ut dictum est, talis quis sum, possibili hominibus secundum presentem uitam transitoriam in diuina summitate, neglexero uero deiformem habitum, meipsum ad corporis libens inclinans desiderium, dereptus sum grauatus pueris, id est curis, et a Deo cecidi, utpote de solo regno celorum cogitationem  et inquisitionem, cui non licebat, terrene dico uite, attribuens, et sensibus conferendo, quam ad Deum ferendo animum dehonestans. Si uero adhuc per actiuam uitam bellator contra armatas passiones sum, nondum per eas accipere uolentium inimicorum pure effugiens dolos, et dilexero indiscrete corpus, detentus sum ab eo, uidelicet ad illud habitum a uirtute separari presumens. Deripitur itaque contemplatiuus, immoderatus iam per habitum adueniens corpori, diuinarum negligens contemplationum, detinetur uero actiuus, corpori pugnans, datus ad ipsum luctationi, laborando pro uirtute, que est anime libertas, seruus esse passionum eligens.



CAPITULUM II. EIUSDEM EX EODEM SERMONE. In hoc: Que erga me sapientia, et quod magnum mysterium? An uult partem nos esse Dei, et desursum fluentes, ut non per dignitatem exaltati, et celestia contemplantes despiciamus Creatorem, in luctatione ac pugna, que contra corpus est, ad ipsum semper aspiciendum, et coniunctam infirmitatem nutrituram esse dignitatis.


Hec quidem consequentes uerba, nullamque, ut oportet, pro labore inquirende ueritatis mercedem accipientes, ad id, quod facile est, et multas habet iam ex Grecorum doctrinis occasiones, confugiunt, dicentes, quandam extitisse, ut eis uisum est, rationabilium unitatem, per quam cognati sumus Deo, mansionemque in ipso habebamus et collocationem. Adhuc uero et factum motum, ex quo dispersa sunt differenter rationalia, ad generationem  corporalis huius mundi, Deumque noscens preparatam gratiam, ligare ea corporibus in ultionem eorum, que ante commissa sunt, et hoc per hec insinuasse uerba arbitrantur magistrum. Sed ignorant, quomodo impossibilia sequuntur, et inopportuna considerantur, sicut procedens posthac consequensque [a 20Kb] ac uera approbabit ratio. Si enim Deus immutabilis est, utputa omnium plenitudo, omne autem, quod ex non existentibus esse accipit, mouetur: merito ad quandam omnino fertur causam. Nondum uero, quod mouetur, stat, iure extremo ad quietem uirtutis mote, que secundum desiderium est, nondum largito. Nihil enim aliud sistere, quod fertur secundum naturam,  consueuit, quam illud ostensum: nullum itaque motum stat, utpote nouissimo nondum fortassis uiso, quoniam neque illud alicubi apparens, eorum, que circa se feruntur, motum stabilitauit. Si autem hoc aliquando fuisse ex precepto iubent, et ex, in nouissimo uidelicet et permanenti dato, collocatione et mansione permotata [b 23Kb] rationabilia dispersionem acceperunt, ut non superflua dicam, qualis approbatio, eosdem in seipsis in infinitum habitum rationabilia lapsus ex necessitate iuste sustinebunt. A nullo  enim per experimentum spernendi semel corroborantur, neque in eternum corroboratum iri ulla prohibens erit ratio. Ferri uero sic rationabilia, et nullam habere uel sperando basim immobilem in bono fixure, quid aliud fieret miserabilius? Si uero posse quidem dixerint, nolle uero, nisi per factum contrarii experimentum, et sic non per seipsum ut bonum, sed per contrarium, erit eis bonum ex necessitate amabile, quomodo non ex natura aut proprie, quod est amabile, est. Omne enim, quod non per seipsum bonum est et amabile, et omnem ad se non attrahens motum, non est proprie bonum. Ac per hoc neque attrahat iuste delectantium se desiderium, sed et gratias restat confiteri eos malo, qui talem sequuntur sapientiam, merito per ipsum,  quod necesse est, discentes, in bono scilicet fixuram quoquomodo habere penitentes, et generationem ab eo necessario dixerint, siquidem sibimet generationem astruere nouerunt, natura ipsa utiliorem, iure dum sit proficua secundum eorum doctrinam et omnium pretiosior possessio. Ex caritate dico generationem, per quam naturaliter inest, omnia ex Deo facta in Deum congregari perpetuo atque inconuersibiliter.

Et iterum. Eorum, que ex Deo facta sunt, et intelligibilium et sensibilium generatio ante motum intelligitur. Non enim potest ante generationem motus esse. Eorum enim, que facta sunt, est motus, siue intelligibilium intelligibilis, siue sensibilium sensibilis. Nullum enim eorum, que facta sunt, est omnino eadem ratione immobile; neque  eorum anima carentium et sensibilium, sicut studiosioribus eorum, que sunt, contemplatoribus uisum est. Moueri enim omnia dixerunt aut per rectam lineam, aut per circulum, aut oblique. Omnis enim motus simplici et composito continetur modo. Si ergo intelligitur generatio ante motum eorum, quorum est, inspicitur profecto eorum, quorum est, motus per generationem, utpote dum sit post eam secundum notitiam. Talem autem motum uirtutem uocant naturalem, ad suum finem festinantem, qui sacram diuinorum nobis mysteriorum scientiam sacre introduxerunt [c 1Kb] , aut passionem, id est, motum ex altero uenientem ad alterum, cuius finis est impassibilitas, aut operationem actiuam, cuius finis est per seipsum perfectio. Nullum uero  eorum, que facta sunt, suimet finis est, quoniam neque sui causa est; alioquin et ingenitum, et carens principio, et incommutabile esset, merito ad nullum quoquomodo habens moueri; transcenderet enim eorum que sunt naturam, utpote pro nullo esset; siquidem uera de ipso definitio, quamuis aliena, que dicit, finis est, pro quo omnia, ipse uero pro nullo. Neque per se perfectio, alioquin non efficeretur iure plenum; et similiter et a  nullo esse haberet; per se enim perfectum, quemadmodum et incausale. Neque impassibilitas, alioqui et manens [a 12Kb] et infinitum et incircumscriptum esset. Non enim pati naturaliter inest, quod uniuersaliter impassibile est, quod neque amatur ab alio aut mouetur ad aliud quid per amorem. Nullum igitur eorum, que generata sunt, motum stat, utpote primam et manentem [b 1Kb] causam, ex qua esse his, que sunt, inest, nondum comprehendens, aut intra nouissimum factum est datum, aut ex primogenita unitate rationabilium sparsor sibimet corporum generationem consequenter coaptans arbitratus est. Et testimonium perhibent Moyses et Dauid et Paulus sancti, et eorum Dominus Christus. Moyses quidem. Ne gustet ex ligno,  uite primum parentem describens; et alibi dicens: Non enim uenistis usque nunc in quietem et in hereditatem, quam Dominus Deus uester dabit uobis. Dauid uero: Satiabor clamans dum apparuerit mihi gloria tua, et sitiuit anima mea ad Deum fortem uiuentem; quando ueniam et apparebo uultui Dei? Paulus quoque Philippensibus quidem scribens: Si quomodo occurram in resurrectionem, que est ex mortuis, non quod iam acceperim, aut iam perfectus sim; expecto uero, si forte comprehendam, in quo et comprehensus sum ab Iesu Christo. Hebreis item: Ipse enim intrans in requiem suam et ipse quieuit ab operibus suis, ueluti a propriis Deus. Et iterum in eadem epistola: Neminem peruenisse ad promissiones affirmat. Christus uero: uenite ad  me, omnes laborantes et onerati, et ego quiescere uos faciam. Nondum ergo ullo modo ullum eorum, que facta sunt, naturalem uirtutem ad finem motam stabilitauit, neque operationem quiescere fecit contendentem se suo fine [c 1Kb] , neque passionis, que secundum motum est, fructum messuit, impassibilitatem dico et immutabilitatem. Solius enim Dei est, finis esse et perfectio et impassibilitas; eorum uero, que facta sunt, ad finem principio carentem moueri, et a tanto perfecto fine quietam facere operationem, et pati, sed non esse, aut non fieri secundum essentiam non est delectabile [d 7Kb] . Omne enim factum et creatum non immensum profecto, fideliter autem passioni auscultandum. Non enim ea, que secundum conuersionem et corruptionem  uirtutis est, hic declaratur passio, sed ea, que per naturam subsistit in his, que sunt; omnia enim, quecunque facta sunt, patiuntur moueri, sicut ea que non sunt, per se ipsum motus aut per se ipsam uirtus sunt. Si ergo, que genita sunt, rationabilia subsistunt, omnino etiam mouentur, utpote ex principio secundum naturam per esse, ad finem secundum cognitionem per bene esse mota. Finis enim eorum, que mouentur, motus ipsum in  eo, quod semper est, bene esse est; sicut et principium est ipsum esse, quod quidem est Deus, qui et esse dat, et bene esse donat, iure principium et finis. Ex ipso enim et absolute moueri nos ut a principio, et quoquomodo moueri ad se, ut ad finem, est. Si autem mouetur corrationabiliter sibimet intellectualiter intellectuale, omnino etiam intelligit; si autem intelligit, omnino amat quod intelligit; si amat, patitur omnino ad ipsum ut amabile excessum; si autem patitur, profecto etiam festinat; si festinat, omnino etiam intendit ualidum motum; si autem intendit ualidum motum, non stat quousque fiat totum in toto amato, et a toto comprehendatur, libenter totum secundum uoluntatem salutarem accipiens circumscriptionem, ut totum  toto afficiatur circumscribente, ut nichil omnino restet uelle ex seipso, seipsum totum cognoscere ualendo circumscriptum, sed ex circumscribente, sicut er per totum illuminatus lumine, et igne ferrum totum toto liquefactum, aut si quid aliud talium est. Ex quibus speculatiue futuram, sed non iam factam et incorruptam [e 14Kb] , dignis bonitatis participationem per similitudinem solummodo accipimus, quoniam et super omnia hec sunt, que speranda sunt, merito dum sint summa uisionis, sicut scriptum est, et auditus et intellectus. Et hoc utique est ipsa subiectio, qua diuinus Apostolus ait Patri Filium subiecturum fore, uoluntarie accepturi subiectos esse, post quam et per quam nouissima inimica destruetur mors, utpote corruptionis potentia, per quam ad nos fecit introitum,  ipso in nobis, qui per se potens est, adiuuante secundum nos, uoluntarie uniuersaliter Deo implente [f 12Kb] et bene regnante quod regit [g 14Kb] , otium agendo, ne quid uelit, preter quod uult Deus; sicut alibi ait ipse in seipso formans, quod nostrum est, saluator ad Patrem: uerumtamen non sicut ego uolo sed sicut tu: et post eum diuinus ac mirabilis Paulus, ueluti seipsum negans, et propriam habere iam uitam nesciens: uiuo autem iam non ego, uiuit uero in me Christus. Non conturbet uos, quod dictum est; non enim ablationem proprie potentie fieri dico, sed positionem magis secundum naturam fixam et immutabilem, id est excessum intellectualem, ut unde nobis subsistit esse, et moueri accipere desideremus, uelut imagine redeunte ad principale exemplum,  et signi instar per figuram bene compacti principali forme, et aliorsum ferri neque habente de cetero, neque ualente, an apertius dicendum et uerius, neque posse uolente, merito diuina accepta operatione, magis autem Deus per deificationem facta, et plus dilectata excessu ab his, que naturaliter in ea sunt, et ab his, que sunt et intelliguntur, per superantem se gratiam spiritus, et solummodo habentem operatorem Iesum et accipientem, ita ut sit una et sola per  omnia operatio Dei et dignorum Deo, magis autem solius Dei, utpote toto totos dignos bene ac pulchre ambiente. Omni enim necessitate per omnia circa aliud quid quiescent potestatiuo motu qui secundum desiderium est, nouissimo apparente dato et participato, et corrationabiliter participantium uirtuti incomprehensibiliter, ut ita dicam, capto; ad quod omnis festinat conuersatio excelsi et intellectus, et in quod omnis stabilitatur appetitus, et supra quod nullo modo fertur; neque enim habet, et ad quod tendit omnis festinantis motus, et a quo uenientibus omnis contemplationis requies, ut ait beatus iste magister. Neque erit quid extra Deum tunc manifestatum, aut Deo econtra imaginari [a 13Kb] uisum, ut alicuius desiderium ad seipsum fluere erroris sit [b 15Kb] , omnibus ambitis ab ipso intelligibilibus  et sensibilibus secundum ineffabilem ipsius manifestationem et presentiam; sicut neque in die siderea lumina et ipsa astra, sole apparente multo et incomparabili lumine, ex quo eis lumina esse, occultata, et neque, quia sunt, quantum sensui cognita. In Deo uero plus, quantum inter non creatum et creatum, infinita medietas est et differentia. Tunc enim per essentiam eorum, que sunt, subsistentiam secundum quod, quid, et quomodo, et in quo esse, ut arbitror, scientes, ad quid appetitum adhuc per cognitionem non mouebimus, uniuscuiusque et in unoquoque eorum, que post Deum sunt, cognitione nobis consummata, et infinita ac diuina et incomprehensibili fructuose nobis proportionaliter proposita mansione et participatione. Et hoc est, quod ualde  philosophatum est secundum deiferum hunc magistrum dicentem, cognoscituros nos quandoque quantum cogniti sumus, cum deiforme hoc et diuinum, nostrum animum et rationem proprio admiscebimus, et imago reuertetur ad principale exemplum, cuius nunc habet appetitum. De eo igitur, quod non sit dispertita unitas, et quomodo secundum notitiam ex possibilibus nunc nobis Scripture intellectibus et disputationibus erit futurorum status, dictum est hactenus; de eo uero, quomodo, dum pars Dei simus, a Deo refluximus, Deo duce hinc sermonem faciam.

Quis enim ratione considerans et sapientia ea, que sunt, ab eo, quod non est, a Deo in id, quod est, transducta, si per naturalem eorum, que sunt, infinitam differentiam et uarietatem prudenter anime  contemplatiuum adduceret, et inquisitiua condiscerneret ratione, per intelligentiam, secundum quam creata sunt causam, non multas cognosceret causas unam causam, eorum, que facta sunt, inseparabiliter cumdiscretam [c 1Kb] differentiam per eorum et inter se inuicem et seipsa inconfusam proprietatem; et iterum, unam multas, omnium ad eum relatione, per seipsum inconfuse subsistens, unum essentiale et unum substantiale Dei et Patris Deum uerbum, merito principium et causam omnium, in quo creata  sunt omnia, que in celis et que in terra, siue uisibilia siue inuisibilia, siue Throni, siue Dominationes, siue Principatus, siue Potestates: omnia ex ipso et per ipsum et in ipso creata sunt. Causas enim eorum, que facta sunt, habens ante secula presubstitutas, uoluntate bona secundum eas uisibilem et inuisibilem ex non existente substituit creaturam, ratione et sapientia omnia secundum opportunum tempus et fecit et facit, et que uniuersaliter sunt et que per singula. Causam enim Angelorum creationis preduxisse credimus causam uniuscuiusque complentium mundum, qui super nos est, essentiarum et uirtutum; rationem hominum rationem uniuscuiusque ex Deo esse accipientium, ut non per singula dicam, siquidem ipse infinite per seipsum supereminentia,  dum sit ineffabilis et intelligibilis, et omnis summa creature, et existentis per seipsam et intellecte differentie et discretionis, seipsum in omnibus, que ex eo sunt, singulorum analogiam bene ac pulchre ostendens [d 11Kb] et multiplicans; et in seipsum omnia recapitulans, per quem et esse, et permanere, et ex quo, que genita sunt, et ad quem genita sunt, et manentia et mota participant Deum. Omnia enim participant, eo quod ex Deo facta sunt, proportionaliter Deum, siue per intellectum, siue rationem, siue sensum, siue motum uitalem, siue essentialem, et habitum opportunitatem, ut magno et diuino manifestatori Dionysio uidetur Areopagite. Unusquisque ergo intelligibilium et rationabilium angelorum et hominum per eam, qua creatus est, rationem, qua  in Deo est, et ad Deum est, pars est et dicitur Dei, per suam anteexistentem in Deo, sicut dictum est, causam. Itaque, si secundum ipsam moueretur, in Deo fieret, in quo essentie sue ratio ante inest, ut in principio et causa, et nullius alicuius ante proprium principium desiderium accipere uellet, neque reflueret a Deo, sed magis per eam, que ad eum est, intentionem Deus fieret, et pars Dei diceretur, participando connaturaliter Deum, utpote secundum naturam sapienter ac rationabiliter per pulchrum motum suum accepturus principium et causam, non habens aliorsum de cetero post suum principium ad rationem, per quam crearetur, ascensum et restitutionem mouendi, aut quomodo moueretur, in diuino  uidelicet desiderio, motu suo ipsum finem accipiente diuinam uisionem, ut Basilius declarat in interpretatione in sanctum prophetam Isaiam, dicens sic: Sabbatha autem uera sunt reposita requies populo Dei, que quidem eo, quod uera sunt, recipit Deus et manifestat summa Sabbatha quietis, ille cui mundus crucifixus est, discedens profecto a mundanis, et in proprium locum spiritualis quietis occurrens, in quo factus non iam mouebitur a suo loco, dum sit silentium et pax circa illum statum. Omnium igitur locus dignorum tali beatitudine Deus est, secundum quod  scriptum est: Esto mihi in Deum protectorem et in locum munitum saluandi me. Apud quem firmiter omnium rationes fixe sunt, per quas etiam cognoscere omnia ante generationem eorum dicitur, merito in ipso et apud ipsum existentibus per ipsam ueritatem omnibus, etsi ea omnia, et que sunt et que futura sunt, non simul suis causis, ut cognita sunt a Deo, in essentiam adducta sunt, sed singula queque opportuno tempore secundum Creatoris sapientiam pulchre iuxta eorum causas creata sunt, et per se esse operatione accipiunt; quoniam ipse quidem semper secundum operationem est creator, ea uero potentia quidem sunt, operatione autem nondum; quia neque possunt horum simul esse infinitum et finita, neque ulla ratio approbare manifestabitur,  horum simul esse ualens essentiam et superessentiale, et in idipsum ducere menso immensum, et ei, quod in habitu est, quod caret habitudine, et quod nullam habet in se categorie speciem affirmatam et per omnes eas categoriarum uidelicet species constituto. Omnia enim, que creata sunt, secundum essentiam et generationem omnino in omnibus affirmantur per formas, et existentibus eorum, que extrinsecus sunt circa eam, rationibus continentur. Sublata itaque summa et abdicatiua uerbi theologia, secundum quam neque dicitur neque intelligitur, neque est omnino quid alicui cognitorum, merito superessentiale, neque a quodam ullo modo in aliquo participatur; multe cause una causa est, et una multe. Nam secundum bonam ac pulchram in ea,  que sunt, unius et factricem et continuatricem processionem multe una. Per uero in unum multorum conuersoriam et manuductricem relationem et prouidentiam, uelut in principium omnipotens, aut centrum rectarum ex eo linearum principia preambiens, et sic omnes congregans, una multe. Pars igitur sumus et dicimur Dei, eo quod essentie nostre rationes in Deo presubstitute sint; fluentes uero desursum iterum dicimur, eo quod non secundum in Deo presubsistentem causam, per quam facti sumus, moti fuimus.

Secundum alterum quoque modum facile est pie amare eorum, que sunt, causam erudito de hoc rationem percurrere. Si enim essentiam unicuique uirtutis unum subsistere Dei uerbum non dubitatur---nam essentia omnium uirtutum ipse est Dominus  noster et Deus iehsu Christus, sicut scriptum est: Qui factus est nobis a Deo sapientia, et iustitia, et sanctificatio, et redemptio; profecto hec, que dicta sunt, absolute in seipso habet iure, qui est per se sapientia et iustitia et sanctitas, et non sicut in nobis cum definitione, uerbi gratia, sicut sapiens homo aut iustus homo---omnis profecto homo uirtutem secundum habitum fixum participans, sine ambiguitate Deum participat essentiam uirtutum, ueluti naturalis semen boni fideliter per uoluntatem colens, et id ipsum ostendens principio finem, et principium fini, magis uero id ipsum principium esse et finem,  quasi securus Deum constituens concionator; siquidem uniuerse rei principium et finem qui in seipso uidet, subsistere credit: principium quidem, quasi inde accipiens et essentiam per participationem naturale bonum; finem uero, ueluti per cognitionem ipsius principii et appetitum, laudabilem, ad ipsum sine errore ducentem cum festinatione perficiens cursum, per quem fit Deus ex Deo, Deus esse accipiens; merito secundum imaginem naturali bono, uoluntate, per uirtutes addens similitudinem, per insitam ad proprium principium ascensionem et familiaritatem. Et impletur de cetero in ipso apostolicus sermo dicens: In ipso enim uiuimus et mouemur et sumus. Fit enim in Deo per excellentiam anteexistentem in Deo essentie rationem non corrumpens,  et mouetur in Deo secundum precedentem in Deo bene esse rationem, per uirtutes operans, et uiuit in Deo secundum precedentem in Deo semper esse rationem. Hic quidem iam secundum impassibilem ualde habitum id ipsum sibimet et incommutabilis est: in futuro uero seculo secundum datam theosin predictas in Deo antecedentes causas, magis autem Deum, in quo cause bonorum prefixe sunt, in caritate amans et salutaturus: et est pars Dei, ut est per essentie sue in Deo rationem, et ut bonus per bene essendi in Deo rationem, et ut Deus per semper essendi rationem, merito eas honorans, et secundum eas operans, et per eas seipsum quidem Deo soli per totum inserens, Deum uero solum sibimet per totum et imaginans et formans,  ita ut et ipse sit gratia et uocetur Deus, et Deus sit condescensione, et uocetur per se homo, et mutuo in hoc affectu ostendatur uirtus, que et hominem Deo per diuinum amorem deificat, et Deum homini per humanum amorem inhumanat, et facit per bonam conuersionem Deum quidem hominem per hominis deificationem, et hominem Deum per Dei inhumanationem. uult enim semper et in omnibus Dei uerbum et Deus sua incorporatione operari mysterium. Qui uero suum relinquens principium, pars Dei constitutus per existentem in ipso uirtutis rationem secundum redditam causam, ad id, quod non est, irrationabiliter fertur, recte de sursum defluere dicitur, non ad suum principium et causam, a qua et in qua et per quam factus est, motus; et  est in meatu instabili et inordinatione fluxili anime et corporis a non errante et similiter habente causa, ad id, quod malum est, uoluntario momento expulsionem suam peragens; ex quo et fluere proprie dicitur, eo quod in se mote ad Deum inseparabiliter [a 9Kb] anime gressus faciendo, ualido potentie, quod deterius est et quod non est, pro meliori uolens mutauit.

Has autem, quas dixeram rationes, ipse quidem Areopagita sanctus Dionysius predestinationes et diuinas uoluntates uocari a diuina scriptura nos edocet. Similiterque et qui sint circa Pantenum magni Clementis amicum, qui factus est magister  Stromatei [a 1Kb] , diuinas uoluntates a Scriptura uocari dicunt, inde interrogati a quibusdam superbis in eorum eruditione, que extrinsecus sunt, quomodo cognoscere ea, que sunt, Deum estimant Christiani, suscipientibus illis, intellectualiter intelligibilia et sensualiter sensibilia eum cognoscere ea que sunt. Respondemus, neque sensualiter sensibilia, neque intellectualiter intellectualia. Non enim esse possibile est, ut ostendit ratio, eum, qui est super ea, que sunt, per ea, que sunt, ea, que sunt, accipere; sed sicut suas uoluntates cognoscere eum dicimus ea que sunt, addentes etiam ex causa ratiocinationem. Si enim uoluntate omnia fecit, et nulla contradicit ratio, cognoscere autem suam uoluntatem Deum, semper pium dicere et iustum est,  unumquodque uero eorum, que facta sunt, uolens fecit; igitur ut suas uoluntates Deus cognoscit ea que sunt, quoniam et uolens ea, que sunt, fecit. Hinc et ego aspiciens censeo secundum has dixisse scripturam rationes hoc: Cognoscebam te super omnes ad Moysen, et de quibusdam hoc: Cognouit Dominus qui sunt sui, et iterum hoc ad quosdam: Non noui uos. Sic profecto unumquemque aut secundum uoluntatem et rationem, aut contra uoluntatem et rationem Dei uoluntarius motus diuinam audire uocem preparauit.

Hec et huiusmodi deiferum hunc uirum arbitror intelligentem dicere: cum deiforme hoc et diuinum nostrum animum et rationem proprio admiscebimus, et imago reuertetur ad principale exemplar, cuius nunc habet appetitum; ac per hoc similiter  per pauca hec uerba quodcunque aliquando eorum, que sunt, tetigisse mensuram arbitrantes estimandum doctrinaliter retrahere, et rationem, quomodo pars Dei sumus, declarare, et futuram beate quietis proprietatem insinuasse, et ad immobilem ipsius et quietem, et nullo modo cadentem fructum incitasse in ea, que in hoc est, spe purgatos et festinantes. Oportebat enim, quemadmodum ad hoc habemus et in essentia et ratione notiones, per rationem et naturam recte quidem ingredi simplo ordine, et nos sine omni qualicunque questione, circa quam solam et peccare est et falli, deiformiter, quantum possibile est, omnia cognoscemus; non iam per ignorantiam ab eo, qui circa ea est, motu detenti, merito magno animo et rationi et spiritui nostrum  animum et rationem et spiritum, magis autem toti Deo totos nos ipsos, ueluti principali exemplo imago, accedentes [b 29Kb] , sicut etiam in sermone, qui est de grandine, edocet sic dicens: Et nos quidem ineffabilis lux accipiet, et sancte ac regalis contemplatio trinitatis illuminantis planius et purius et totius toti animo mixte, quam etiam solam regnum celorum ego pono, cum delectatione delectatur et letatur, ut his, que sunt ipsius, audax coniungam que mea sunt, omnis creatura rationalis angelorum et  hominum, quicunque nullam secundum motum, qui ad finem est, naturaliter compactarum eis diuinarum rationum ab ipso Creatore per negligentiam corruperunt, magis autem seipsos temperanter saluauerunt, totos inconuersibiliter, utpote diuine organa nature, et esse et futuros esse scientes, quos per totum totus circumspirans [c 8Kb] Deus in modum anime, ueluti membra corporis compacta et optima Domino factos ad uoluntatem tractat, et propria implet gloria et beatitudine, uitam dans et donans eternam, atque ineffabilem, et omnibus modis uniuersa liberam cognitione constitute proprietatis presentis, et per corruptionem constitute uite. Quam uidelicet uitam eternam non er inspirans, neque sanguinis riuuli epate fluentes constituunt, sed Deus  totus totis participatus, et anime in modum ad corpus anime et per mediam animam ad corpus factus, sicut nouit ipse, ut ea quidem inconuersibilitatem accipiat, illud uero immortalitatem, et totus homo deificetur per inhumanati Dei gratiam deificantis; totus quidem homo manens secundum animam et corpus per naturam, et totus factus Deus secundum animam et corpus per gratiam, et conuenientem sibi per totum diuinam beate glorie claritatem, post quam nichil est ad intelligendum lucidius aut excelsius. Quid enim dignis amabilius, per quam Deus diis factis unitus, omnino uniuersitatem suam facit per bonitatem? Ac per hoc delectationem et passionem et gaudium bene nominauerim talem statum, qui est per diuinam notitiam,  et consequentem se letitie fructum: delectationem quidem merito, dum sit finis naturalium operationum, sic enim delectationem definiunt; passionem uero, ueluti extendentem uirtutem, et ad id, quod facit, id, quod patitur, inducentem, secundum redditam aëris ad lucem et ad ignem ferri paradigmaticam causam, et credibilem naturaliter ac uere, neque aliud quidesse preter hoc, eorum, que sunt, capitulum [hoc est consummationem], quam impassibilitas opportune sequitur; gaudium quoque iure, dum nichil habeat contrapositum, neque preteritum neque futurum; gaudium enim dicunt neque tristitiam nosse preteritam, neque ex timore satietatem acceptum iri spectandam, sicut delectatio. Unde etiam ueluti demonstratiuam appellationem future  ueritatis subsistentem decreuerunt ubique et a Deo inspirati sermones, et ex eis diuina sapientes mysteria Patres nostri. Itaque quemadmodum in transitu apparet per me paululum, et naturaliter et per [scripturam] Patres ostensum est, quomodo nullum eorum, que facta sunt, unquam sistis motu, neque in se secundum diuinam speculationem accepit quietem, cum his quoque, quomodo impossibile est in Deo per mansionis dignorum reprehendi firmitatem. Quomodo enim est possibile, ut his, que dicta sunt, paruum  quoddam ad confirmationem ex ratiocinationibus demus adiutorium, semel in Deo substantialiter factos ingratam per desiderium accepisse satietatem, dum omnis satietas secundum suam rationem et definitionem constituta desiderium extinguat, et secundum duos constituatur modos. Aut enim, que subiecta sunt, ueluti parua circumscribens desiderium extinguit, aut spernens ueluti turpia ac deformia abominatur; ex his satietas fieri consueuit. Deus uero natura subsistens infinitus ac pretiosus, extendere magis fruentium se per participationem ad id, quod infinitum est, desiderium consueuit. Si autem hoc uerum, sicut et est, non erat igitur illa, que dicta est, unitas rationabilium, que satietatem accipiens perseuerantie, que in Deo, partita est, et ex propria discissione  mundi huius generationem cointroduxit, ne optimum bonum circumscriptum faciamus et uile, ueluti satietate quadam circumfinitum, et seditionis causam factam illis, quorum desiderium id, quod incommutabile est, tenere non potuit. Et ne uanitatem talem quidam de cetero adorent [a 33Kb] , ut mihi uidetur, ea que non sunt fingentes, et, quod eo grauius, beatum hunc Patrem, ueluti talia sapientem, calumnientur, in quo non solum se ex priori specie uite animas in corpora uenire in ultionem eorum, que ante perpetrata sunt, malorum dicentes consequenter possunt, sed et alios seducere sic habere, rationabiliter conando per personarum probitatem, neque bene neque sancte agentes, sed illos, qui sic habent, habere dimittentes, nos ipsi pie intellectum magistri cum his, que dicta  sunt, etiam per alium contemplabimur modum.

Non arbitror igitur humane eum generationis hic, sed ingenite ei miserie causam narrare uoluisse. Lugens enim corporis nostri miseriam per hoc dicendo: O coniunctionem et separationem, quam, dum timeo, circumsequor, et quod amo dedi, et reliqua, et ueluti apud semetipsum deliberans de causa eorum, quibus dehonestamur, malorum, et contra eam sapientissima prudentia disputans per hoc quod dicit: Que erga me sapientia, et quod magnum mysterium? addidit, solutionem plane faciens, sic: An uult partem nos esse Dei, et desursum fluentes, ut non per dignitatem exaltati, et celestia contemplantes; despiciamus Creatorem in luctatione ac pugna, que contra corpus est, ad ipsum  semper aspiciendum, et coniunctam infirmitatem nutrituram esse dignitatis. Ac si sic diceret: quoniam quidem ex anima et corpore per bonitatem a Deo factus est homo, in hoc meditabitur, quod sibi rationalis et intellectualis data sit anima, quippe secundum imaginem facientis eam substituta, que per desiderium quidem, et ex tota uirtute uniuersalem caritatem firmiter Deum cognitione possidet, et secundum similitudinem deificationem accipiet, secundum uero disciplinalem ad subiectum  prouidentiam, et de diligendo proximo sicut seipsam iubens mandatum, prudenter corpus recipit, per uirtutes etiam illud famulari Deo efficit ut conseruum, et per suam medietatem factorem faciet possessurum, et data immortalitate insolubili uinculo illud sibi coniuncturum, ut quod Deus anime, hoc anima corpori fiat, et unus ostendatur omnium Creator, proportionaliter per humanitatem omnia ingrediens que sunt, et in unum ueniant multo a se inuicem secundum naturam distantia circa unam hominis naturam, sibi inuicem conuenientia, et fit omnia in omnibus ipse Deus, omnia comprehendens, et unum substituens sibimet, eo quod nullum amplius eorum, que sunt, sinitur possidere motum, et ipsius expers presentie,  per quam et Dii et filii [b 1Kb] , et corpus et membra et pars Dei et horum similia et sumus et dicimur ea, que ad finem est, relatione diuine speculationis.

Quoniam igitur et hoc et in hoc homo factus est, in primo uero patre eo, quod paratum est ad potentiam, abusus est ad malum, transferens ex eo, quod concessum est, ad id, quod prohibitum est, desiderium---etenim erat per se potens, et adherere Domino, et in spiritum fieri; adherere meretrici, et in corpus fieri seductus elegit, et diuina et beata uisione uolens seipsum expulit, sic, dum esset Deus gratia, terra fieri per uoluntatem prehonorans---sapienter simul et misericorditer et sue conuenienter bonitati nostre salutis dispensator Deus, irrationabili motui intellectualis uirtutis,  que in nobis est, consequentem opportune affixit uindictam, illud ipsum fortassis iuxta rationem puniens morte, pro quo secundum animum soli Deo debitam caritatis proiecimus uirtutem, ut nichil amantes, per passionem quandoque penitentiam agentes, ad id, quod est, iterum eandem reducere disceremus uirtutem. Quod quidem procedens manifestius facit dicens: Sed mihi quidem per hoc uidetur nichil hic bonorum esse fidele hominibus neque longeuitatem, at si quid aliud, et hoc bene artifici uerbo, et omnem intellectum superante sapientia machinatum est, deludendo nos uisibilibus, in aliudque aliter transmutatis et transmutantibus, et sursum et deorsum ferentibus, et titubantibus, et priusquam comprehendantur  abeuntibus et fugientibus, ut in his instabile et anomalum contemplantes, ad futuram transeamus. Quid enim faceremus in presenti, dum nobis ad bene agendum non permaneat, tantum ei attribuimus, et sic nos erga ipsum delectatio et error habet seruituti subiiciens, ita ut nichil melius neque excelsius presentibus intelligere ualeamus, et si hec audientes et credentes secundum imaginem Dei nos factos fuisse sursum attendentem et ad seipsam trahentem. Et iterum in sermone ad urbane uiuentes, dicens: Ut sciamus, nichil nos esse ad ueram sapientiam et primam,  sed ad ipsum semper intendamus solummodo, et queramus qui inde sunt splendoribus coruscare, siquidem per inequalitatem uisibilium et titubantium transducit nos in ea que stant et permanent. Non igitur, ut arbitror, ipsius, que secundum generationem humanitatis est, cause in talibus, ut dictum est, Magister facit declarationem, sed ipse usque post generationem nostram aggrauat uitam infelicitatis propter preuaricationem, quemadmodum curiosius atque studiosius diuinas ipsius literas cogitantibus est manifestum. Istius enim causam unde, et per quid, et ex quo, et propter quid per hec nobis addidit uerba, propter eam administratam nostram sapienter a Deo salutem declarans; illius uero, in quo facta est mysterio, insinuans uirtutem,  altero uerborum usus est modo, totam sui de hoc piam uoluntatem faciens manifestam; sicut in eo, qui est in , id est natiuitates, sermone manifestat dicens: Animus igitur iam et sensus, sic a se inuicem discreti propriis definitionibus, intus steterunt, et creatoris uerbi magnitudinem in seipsis ferebant, silentes laudabant magnificentiam magniuoci predicatores, nondum uero erat concretio ex utrisque, neque quedam mixtura contrariorum sapientie maioris et circa naturas multe perfectionis indicia, neque omnes thesauri bonitatis cogniti. Hoc autem uolens artifex uerbum ostendere, animal unum, ex inuisibili dico et uisibili natura, hominem creat, et ex materia quidem accipiens corpus iam ante substituta, a seipso uero uitam imponit; intellectualem  quoque animam et imaginem Dei nouit uerbum, ueluti quendam mundum secundum, in paruo magnum, in terra statuit, angelum alium, adoratorem mixtum, et reliqua. In eo uero, qui est in , hoc est baptismata, sermone: Quoniam sic hec, aut hoc. Oportebat uero non his, qui sursum sunt, solummodo adorationem circumscribi, sed esse quosdam et deorsum adoratores, ut implerentur omnia gloria Dei, quoniam et Dei; et propterea creatur homo manu Dei, honorificatus etiam imagine. Hec quidem sufficere suscipio, etsi parua constituant, non omnino contentiose discernenti, et solummodo pugnare gloriosum non iudicanti, ad ostendendam totam Magistri de his, que dicta sunt, intelligentiam. Si autem de hoc, quomodo Dei portionem Magister nos uocauit,  repugnatur, multipliciter quidem iam superius de hoc reddita est ratio. Ut autem fidelior fiat spiritualibus contendens uerbis, sanctus et beatus Apostolus Paulus occultam in Deo ante secula laudans sapientiam, et omnem tenebrosam humanam uitam illuminans, et ignorantie caliginem animabus abigens, de hoc satisfacit Ephesiis, dicens hec: Ut Deus Domini nostri Iesu Christi, Pater glorie, det uobis spiritum sapientie et reuelationis, in cognitione eius: illuminatos oculos cordis uestri, ut sciatis uos, que sit spes uocationis eius, et que diuitie glorie hereditatis eius in sanctis, et que sit supereminens magnitudo uirtutis eius in nos, credentes secundum operationem potentis uirtutis eius, quam operatus  est in Christo, suscitans eum ex mortuis, et eum sedere faciens in dextra sua in celestibus, super omnem principatum et potestatem et uirtutem et dominationem, et omne nomen nominatum non solum in seculo hoc, sed etiam in futuro. Et omnia dedit sub pedes eius, et eum dedit caput super omnia Ecclesie, que est corpus eius et plenitudo eius, omnia in omnibus implentis. Et post aliquanta iterum: Ipse dedit quosdam quidem Apostolos, quosdam uero Prophetas, quosdam Euangelistas, quosdam pastores et magistros, ad cognitionem Sanctorum in opus administrationis, in edificationem corporis Christi, donec occurramus omnes in unitatem fidei, et cognitionis Filii Dei, in uirum perfectum, in mensuram etatis plenitudinis Christi: ut iam non simus paruuli fluctuantes, et circumferamur  omni uento doctrine in nequitia hominum, in astutia ad artem erroris: ueridici autem in caritate, crescamus in eum per omnia, qui est caput Christus, ex quo omne corpus compaginatum et collocatum per omnem ab eo administrationem, secundum operationem unuscuiusque membri, incrementum corporis facit in edificationem suimet in dilectione.

Non estimo de cetero alicuius indigere testimonii pie uiuere cognoscentem ad manifestationem secundum Christianos uere credite ueritatis, aperte discentem per illud: Quia et membra et corpus et plenitudo sumus omnia in omnibus implentis Christi Dei secundum ante secula in Deo et Patre occultam uoluntatem recapitulati in ipsum per Filium suum et Dominum Iesum Christum Dominum nostrum.  Mysterium enim occultum erat a seculis et a generationibus, nunc autem manifestatum per Filii Dei ueram et perfectam inhumanationem, qui sibi adunauit secundum substantiam inseparabiliter et inconfuse nostram naturam, et nos per eam, que ex nobis et nostra est, intellectualiter et rationaliter animatam sanctam suam carnem, ueluti per primitias sibimet copulauit, et unum et idipsum sibimet esse per suam humanitatem dignatus est; sicut predestinatum est ante secula in ipso esse ueluti membra corporis sui, in modum anime ad corpus in spiritu compaginauit sibi et contulit, et in mensura induxit etatis spiritualis secundum ipsum plenitudinis: ostendit etiam, nos in hoc factos fuisse, et ante secula erga nos optimam Dei uoluntatem, non  accipiendam per aliquam nouitatem, secundum propriam uero rationem, in plenitudinem uenit per alium profecto introductum mirabiliorem modum. Oportebat enim Deum quidem, sibimet similes nos facientem, habentes bonitatis ipsius participaliter acuta insignia, et in se esse ante secula uidentem, et in hunc omnino beatissimum finem ducentem, modum nobis per bonum usum naturalibus potentiis largientem, homine uero uoluntarie hunc modum expellente per abusionem naturalibus potentiis, ut non longe a Deo fieret peregrinans homo, alium introducere priori mirabiliorem et diuiniorem, quantum eo, quod est secundum naturam, quod super naturam est superius. Et hoc est secretissime Dei  ad homines peregrinationis, quantum omnes credimus, mysterium; si enim, inquit diuinus Apostolus, primum testamentum maneret incontaminatum, non quereretur secundi locus. Etenim omnibus preclarum est, quomodo in Christo factum in fine seculi mysterium, sine dubio in principio seculi in primo parente preuaricationis est approbatio et consummatio. Utiliter ergo dictum est a Magistro partis uox secundum redditos modos; et omnis ingenuus et animam et membrorum modum acceperit sic dictam uocem, nullam sibi cogitationum nequitiam afferens, sciens idipsum esse membrum et partem in talibus. Si enim portio corporis subsistit membrum, portio autem idipsum est et pars, id ipsum itaque membrum et pars est. Si autem id  ipsum membrum est et pars, membrorum uero cumulatio et compositio corpus facit organicum, corpus autem organicum anime unitum intellectuali hominem perfectum ostendit: igitur partem hominis qui dicit esse animam seu corpus seu membrum eius, a ueritate non aberrabit. Si autem intellectualis anime, utpote hominis, subsistit corpus organum, per totum uero corpus tota implens anima uiuere ei et moueri dat, ut simpla per naturam et incorporalis, non condispertita aut conclusa in eo, sed toti et unicuique membrorum eius, sic consueuit eam suscipere iuxta naturaliter subiectam sibi acceptiuam operationis anime uirtutem, tota presens differenter eam accipientia membra proportionaliter ad obseruationem unum fieri corpus adiungit; introductum  est in magnum et ineffabile Christianorum beate spei mysterium, et paruis et secundum nos, magnas et supra nos non alienas accipiens similitudines, qui quietam et bene facilem de talibus adhuc intelligentiam creauit. Ac de hoc, quod anime ante corpora subsistant, irrationabilem opinionem reliquens, nobiscum credat Domino dicenti de his, qui in resurrectionem surgent, non posse mori propter ipsius uidelicet purgatissimam iure nouissimi dati manifestationem et participationem. Et iterum: Omnis, qui uiuit et credit in me, non morietur in eternum. Quod quidem, si ante fieret aliquando, impossibile esset, ut ante datum est, per conuersionem quandam qualemcunque recipere mortem. Et extra naturales non egrediatur rationes, per uanitatem  non existentem de anima opinionem diuinitus admirans. Si enim hominis partes, sicut ante redditum est, corpus et anima constituuntur, partes autem necessario relationem ad aliquid accipiunt; totum enim habet omnino predicamentum. Que uero sic dicuntur ad aliquid, eorum sunt, que simul ubique et semper secundum generationem sunt, quemadmodum partes speciem totam coitu perficiunt, sola intelligentia ad hoc dignoscendum, quid sit secundum essentiam unumquodque, a se inuicem separata; animam igitur et corpus merito partes hominis inter se inuicem ante subsistere temporaliter aut post subsistere, impossibile est, alioqui ratio illa, que sic dicitur ad aliquid soluetur. Et iterum, si per se  species ante corpus est anima, aut corpus; speciem uero aliam horum utrumque secundum anime ad corpus compositionem, aut corporis ad animam perficit, aut patientia omnino hoc faciunt aut naturaliter existentia. Et si quidem patientia, patiuntur id, quod non erant, existere, et corrumpuntur; si uero naturaliter existentia, semper hoc eo, quod naturale est, profecto operabuntur, et nunquam quiescet anima coincorporari, neque coinanimari corpus. Sed non est, ut arbitror, passionis aut partium naturalis potentie, secundum alterius coitum ad alteram, totius secundum speciem plenitudo, sed in ipsis simul secundum speciem totam generationis est. Nonne igitur possibile, sine corruptione ex specie in speciem transmittere qualemcunque speciem? Si autem,  quia post mortem et solutionem corporis est anima et subsistit, dicunt, etiam ante corpus esse eam posse et subsistere, inconsiderate, ut mihi uidetur, ratio eorum procedit. Non enim eadem est generationis et essentie ratio. Ea enim, quando, et ubi esse, et ad quid est: ea uero esse, et quid, et quomodo esse est, declarat. Si autem hoc, est quidem semper, postquam fit, per essentiam anima, enimuero non absoluta, per generationem, sed cum coniunctione temporis et loci, et ad aliquid. Non enim simpliciter dicitur anima post mortem corporis ipsa anima, sed hominis anima, et cuiusdam hominis anima; habet enim et post corpus sic speciem suam totam secundum habitum ueluti partis predicatam humanam. Similiter autem et corpus, mortuum quidem per naturam,  non uero absolutum per generationem. Non enim simpliciter dicitur corpus post separationem ab anima corpus, sed hominis corpus, et cuiusdam hominis corpus, etsi corrumpatur, et in ea, ex quibus est, resolui elementa consuescat; habet enim et sic quasi speciem totam suam secundum habitum, ueluti partis predicatam humanam. In ambobus itaque habitus, anima dico et corpore, ueluti totius forme humane partes, inseparabiliter intellectus, demonstrat et simul eorum genesin, et secundum essentiam ad se inuicem differentiam ostendit, nullo modo secundum essentiam in eis insitas offendens rationes. Igitur omnino impossibile corpus aut animam inuenire aut dicere sine habitu, simul enim cum altero introducitur alicuius  esse alterum. Itaque si alterum subsistat ante alterum, quomodo ut alicuius auscultandum? Habitus enim immutabilis est. Hactenus de his. Et siquidem a ueritate sermo non recessit, Deo gratias per uestras orationes ad bene intelligendum ducenti; si uero alicubi a ueritate deficit, uos reformate rationis diligentiam, ex Deo talium inspirati scientiam.



CAPITULUM III. EX EODEM SERMONE. In hoc: Dum etiam a seipsa materies fert inordinatum ueluti influxum.

Arbitror quoque, presentem sermonis intentionem prioris intellectum habere capituli. Quia enim pretermisit  plurima contra materie amatores et corporis, hec addidit, ut hinc possent pie intentionem Sancti perscrutantes coniicere sic. Quoniam incorruptibilitatis et immortalitatis pulchritudine a Deo clarificatus factus est homo, materialis uero circa se nature turpitudinem intellectuali pulchritudini preponens, oblitus est decore secundum animam dignitatis, magis autem Dei, animam deiformiter formantis, [omne quod fecit] sententia dignum, secundum diuinum iudicium nostram sapienter administrat salutem, colligitque fructum, non solum ipsam corporis corruptionem et mortem et ad omnem passionem promptissimum motum et opportunitatem, sed et extra et circa eum materialis essentie instabile et anomalum et ad alienandum ferens et  facile, siue tunc ipsam [uidelicet animam] Deo propter preuaricationem nostro corpori commiscente, et ad alienandum eam, sic corpore ad passionem et corruptionem et omnino solutionem, sicut mortalium in paradiso pellium declarat amictus, inserente potentiam, iuxta quod scriptum est, quia et ipsa creatura subiecta est corruptioni nolens, sed propter subiicientem in spe; seu ex principio, per prescientiam sic eam creante, propter preuisam hominis preuaricationem, ita ut patiendo et uitiando per se in consensum ipsius et proprie dignitatis ueniret, et inseparate reciperet ad corpus et seipsam iterum affectum. Concedit enim sapientissimus uite nostre prouisor, naturaliter uti sepe rebus propriis motibus ad nostram temperantiam, interdum insane eas  tractantes, ex confusione et perturbatione circa eas et ex eis, ad id, quod amabile est secundum naturam, adducens interim nostrum irrationabilem ad ea que presentia sunt amorem. Tribus enim existentibus uniuersalibus modis, per quos dicunt erudite nostras sanari passiones, per singulos modos sapienter inordinato materie, ordinate secundum super nos et meliorem rationem, ad cognitam Deo bonam pulchramque perfectionem, gubernata malitie passionum grauedine, medicamentum ponitur. Aut enim antecommissorum peccatorum penam repetentes, quorum eque neque uestigium memoria detinemus propter ignorantiam; fortassis uero recordantes, opportunam delictis restituere correctionem non sustinuimus, seu nolentes, seu non ualentes  propter ingenitum malitie habitum; seu infirmitatem purgamur, aut presentem et distributam [a 9Kb] malitiam repellimus, et iterum ad habitum future uite prediscimus aspicere; aut firma tolerantia et pia fortitudine mirabile exemplum aliis hominibus alius proponit homo, siquidem excelsus, aut intelligentia atque uirtute gloriosus, et idoneus per seipsum imperterrita contra terrores copula manifestare interim occultam ueritatem. Admonet itaque eos, qui nichil supra presentem uitam intelligere possunt,  ne in sanitate corporis confidant, et distillando mobili rerum cursu per earum defectus exaltentur [b 1Kb] , dum presens steterit uita, et in talem corruptionem circumuoluantur, circa quam conuersio est et mutabilitas; dum sit hoc incertum, quid ex corpore et exterius rerum dissimilitudine ac perturbatione eis contingat. Hoc enim arbitror dicere eum per hoc, dum a seipsa materies fert inordinatum, pro eo quod est, dum sub corruptione et mutabilitate est hoc totum, et corpus humilitatis induamur, et eque ex ipso per insitam infirmitatem multis modis malis subiicimur, ne ab inuicem separemur per eam, que circa nos est, inequalitatem, sed magis prudenti cogitatione naturali collegio inequalitatem plane faciamus, aliorum defectus nostris ipsis adimplentes  superabundantiis. Propter hoc fortassis presens concessa est conuersari anomalia, ut ostenderetur rationis, que in nobis est, potentia, prehonorans omnibus uirtutem. Omnium enim hominum eadem est corporis et eorum, que extra sunt, conuersio et mutabilitas, que fert et fertur, et solummodo hoc stabile possidet ac firmum, quod instabile est ac uolubile.



CAPITULUM Iu. EIUSDEM EX SERMONE IN ATHANASIUM. In hoc: Non enim habet quid altius quam omnino habet.

uidetur mihi per hec absoluisse ab omni comparatiuo et discretiuo et quoquomodo aliter dicto habitu edoctum iste deifer Magister. Nam immensam  esse talem orationis speciem dicunt, qui in talibus sapientes sunt, et hanc posse incomparabiliter super omnia esse dicere, quippe uirtutem habet supereminentis negationis.



CAPITULUM u. EIUSDEM EX EPITAPHIO IN SANCTUM ATHANASIUM. In hoc: Cui igitur licitum fuit, per rationem et contemplationem pertranseunti materiam et carnale hoc, siue nimbum oportet dicere, siue uelamen, cum Deo fieri, et purissimo lumine teneri, quantum possibile est humane nature, beatus iste ascensione hinc, et illinc deificatione, de qua syncere philosophari donatur, et super materialem dualitatem fieri per intellectam in trinitate unitatem.

Ego quidem non possum deficiens habere redditam de uirtute sanctorum Magistri rationem, etsi quidam, ut scripsistis, hoc arbitrantur, per hoc,  ratione et contemplatione solummodo, sine actione, post Deum transeuntium ipsam dicere philosophiam; e contrario uero compactam actioni ueram circa ea, que sunt, eorum et iudicationem et operationem, quam philosophiam solam uere plenissimam ego saltem audax definio, magis aperte introduxisse eam [c 6Kb] suscipio, ratione et contemplatione corrigi eam manifestans [d 12Kb] . Quippe rationi coniuncta omnino actione, et iudicatione, que in ipsa est, per contemplationem comprehensa. Siquidem rationis est, ordinare corporis  motum, ueluti freno quodam recta ratiocinatione ab eo, qui est ad inconsequentiam [a 8Kb] , meatu disciplinaliter retentum, contemplationis uero, que bene intellecta atque discreta sunt, prudenter extollere iudicando, tanquam lucem clarissimam, per ueram scientiam ipsam ueritatem ostendens [b 17Kb] . His ambobus maxime creatur omnis sapiens uirtus et custoditur, ab his etiam manifestatur per corpus non tota; non enim capitur corpore, dum sit character diuine potentie, sed quedam eorum, que ipsius sunt, umbre. Et hoc non propter seipsam, propter nudos uero ipsius gratia, ut in imitationem ueniant deiformis Deum diligentium uirorum conuersationis; ut per participationem boni et ipsi malitie turpitudinem deponentes, dignorum Deo  partes fiant, aut deprecantes adiutorium quoddam a potentibus consequi, ut occultum in profundo anime eximiorum affectum per corpus actione manifesta accipientes, omnia in omnibus factam, et per omnia omnibus presentem Dei prouidentiam, et ipsos laudent; ut si nemo esset, qui bene agere deprecaretur, seu qui ad uirtutem exemplo formari debeat, ipsum solum sufficere sibi omnino, que secundum animam sunt, uirtutum donis fruentem. Et sine earum per corpus ad manifestum approbatione non est incongruum dicere. Qui igitur pie per contemplationem intelligit, quomodo habent ea que sunt, et per rationabile consilium considerate ac recte de ipsis rationem definit, et custodit sibimet iudicium, magis uero seipsum iudicio irreprehensibilem,  omnem simul comprehendens habet uirtutem, ad nichil aliud post cognitam ueritatem, adhuc motus, et omnia preteriit festinanter, nullius omnino rationem faciens eorum, quecunque carnis et mundi sunt et dicuntur, informatam habens iam ratione comprehensam sine pugna actionem; quippe omnes sibimet intellectualis nostri potentissimas impassibiles inferens rationes, per quas omnis uirtus et scientia est et consistit, iure dum sint rationabilis anime potentie, ut sint quidem omnino corpore non indigentes, ut uere manifeste sint propter causas predictas, secundum tempus eo uti non uituperantur. Dicunt enim intellectualis esse specialiter notiones intelligibilium, uirtutes, scientias, artium rationes, propositum,  consilium, generaliter uero iudicia, comparationes, fugas, appetitus; et quedam quidem esse solius secundum animum contemplationis, quedam uero secundum rationem disciplinalis potentie. Si autem talibus custoditam propriam uitam sancti conseruauerunt, igitur comprehensim per rationem et contemplationem beatus iste uir omnes, que sunt secundum uirtutem et scientiam, introduxit rationes a sanctis comprehensas, per quas diuinam notitiam per contemplationem scienter accipientes, prudenter secundum rationem per  uirtutes diuinam sibimet coaptauere formam omnino: non esse necessarium iudicans per corpus nominare actionem, cognoscens non eam uirtutis esse factricem, sed manifestatricem, et solummodo diuinarum intelligentiarum et disputationum ministrum

Ut autem et per alium modum manifestum fiat quod dictum est: dicunt, qui nostrarum rerum diligenter rationes percurrunt, rationalis quidem esse contemplatiuum et actiuum. Et contemplatiuum quidem secundum intellectum; quippe habet ea que sunt: actiuum uero secundum consilium, quod definit actionibus rectam rationem. Et uocant quidem contemplatiuum, intellectum; actiuum uero rationem; et illud quidem sapientiam, illud uero prudentiam. Si autem hoc uerum, ex causa itaque  actionem, secundum quod consequens est, at non ex materia nominauit Magister rationem, nullam habentem oppositum habitudinem appellans; rationabiliter enim et scienter, at non per inimicitiam et contentionem, instat ueris contemplatiuus, et preter ipsa aliud quid uidere propter eorum delectationem non recipit.

Si uero opus est et aliter hoc apertius facere, iterum, qui secundum uirtutem perfectionis rationes exercent, dicunt, quosdam nondum ad materiam secundum habitum communione purgatos circa actiones effici, dum sit mixta adhuc eis circa ea, que sunt, iudicatio, et sunt conuersibiles, nondum circa conuersibilia habitum deponentes; quosdam uero per uirtutis summitatem Deo secundum habitum approximantes,  et ipsius secundum intelligentiam beatitudine fruentes, ad seipsos solummodo et Deum conuersos, rumpendo sincere materialis habitudinis uincula, actionibus quidem a materia perfecte alienantur, contemplatione uero et Deo familiares fiunt. Propterea, inquiunt, manent inconuersibiles, non habentes adhuc ad materiam habitudinem, per quam cum materia naturaliter mobili contra naturam commoueri ex necessitate consueuit, qui materie per habitudinem concretus est, et maxime uidens indigere potentie ad depositionem materialis passibilitatis, ab ea liberari uolentem, ait Magister: Cui igitur licitum fuit per rationem et contemplationem pertranseunti materiam, et carnale hoc, siue nimbum oportet dicere siue uelamen, cum Deo fieri cet.



CAPITULUM uI. QUOMODO EST NIMBUS ET uELAMEN CARO.


Cur autem nimbum esse et uelamen carnem dicit Magister, uidens quippe, quia omnis humanus animus errans, et a naturali motu retro aspiciens, circa passionem et sensum et sensibilia motum facit, non habens aliorsum moueri, ab eo motu, qui ad Deum naturaliter fert, deficiens, et diuisit carnem in passionem et sensum, carnis enim animate utrumque est, per nimbum et uelamen hec declarauit. Nimbus enim est principali [c 1Kb] anime superobumbrans  carnalis passio, et uelamen est error secundum sensum, superficiebus sensibilium ipsum uincens, et ad intelligibilia transitum muniens [a 13Kb] . Per hec obliuionem naturalium bonorum accipiens anima, circa sensibilia totam suam operationem conuertit, furores et concupiscentias et delectationes per ea, que dicta sunt, inhonestas inuenit.



CAPITULUM uII. QUOMODO uOLUPTAS FIT.

Omnis enim delectatio eorum, que interdicuntur, ex passione per medium sensum ad aliquid sensibile omnino fieri consueuit. Neque enim aliud aliquid est delectatio, quam species sensus in sensiuo per quoddam sensibile formati, uel modus [b 7Kb] sensiue operationis per irrationabilem concupiscentiam constitutus.  Concupiscentia enim sensui apposita in delectationem uertitur, addens ei speciem; et sensus per concupiscentiam motus delectationem operatur, quiddam sensibile accipiens. Cognoscentes igitur sancti, quia per mediam carnem ad materiam anima contra naturam mota, terrenam induitur formam, ipse magis per mediam animam secundum naturam ad Deum motam etiam carnem Deo decenter famulari intellexerunt [c 1Kb] , per institutionem uirtutum acceptabiliter ipsam diuinis ornantes intellectibus.



CAPITULUM uIII. QUOMODO ET QUANTI MOTUS SUNT ANIMAE.

Tres enim uniuersales motus habere animam in unum collectos, a caritate docuerunt [d 11Kb] ; unum secundum  animam, alterum secundum rationem, tertium secundum sensum. Et unum quidem simplum et interpretatione carentem, per quem incognite circa Deum mota, nullo modo ex ullo eorum, que sunt, ipsum per excellentiam cognoscit. Alterum uero secundum causam definitiuam incogniti, per quem naturaliter mota, omnes naturales rationes per causam solummodo cogniti, dum sint in ea formatrices, sibi ipsi per operationem secundum scientiam imponit. Tertium autem compositum, per quem ea, que extra sunt, tangens, ueluti ex quibusdam signis uisibilium rationes apud seipsam reformat, magnanimiter per hos secundum uerum et immutabilem naturalis motus modum, presens laborum seculum transcenderunt. Sensum quidem simpliciter spirituales solas  rationes sensibilium habentem, per mediam rationem ad animam referentes, rationem uero uniformiter per unam simplamque atque inseparabilem prudentiam eorum, que sunt, habentem, rationes animo adunantes, ipsum autem animum circa omnia, que sunt, motu pure absolutum, et ab ipsa secundum se naturali operatione quietum Deo offerentes, per eum uniuersaliter ad Deum conscendentes, toti toto Deo contineri per spiritum digni facti sunt, totam celestis,  quantum hominibus possibile est, imaginem ferentes, et tantum attrahentes diuina notitia, si fas est hoc dicere, quantum ipsi attracti Deo inserti sunt. Dicunt enim, inter se inuicem esse paradigmata Deum et hominem, et tantum homini Deum per misericordiam humanari, quantum homo seipsum Deo per caritatem confortatus consecrauit, et tantum a Deo hominem secundum animum rapi ad incognitum, quantum homo inuisibilem natura Deum per uirtutes fecit manifestum.

Ab hac itaque per rationem et contemplationem constituta philosophia, per quam etiam corporis necessario nobilitatur natura, absque errore, diuino sauciati sancti desiderio, per insitas eis naturales ad diuina intelligentias digne ac pulchre ad  Deum peruenerunt, corpus et mundum militariter pertranseuntes, sibi inuicem hec copulata contemplantes, mundum quidem nature, corpus uero sensui, et alterum alteri succumbere per consequentiam alterius ad alterum qualicunque proprietate. Et nichil horum per seipsum ratione circumscriptionis subsistere liberum, et turpe ducentes mortalibus et circumscriptis corrumpi et circumscribi anime immortale et semper mobile, soli Deo immortali et omni infinitate superiori insolubiliter seipsos alligauerunt, nullo modo mundi atque carnis refluxionibus inditi [e 17Kb] . Hec est omnis uirtutis et scientie plenitudo. Aestimo uero, quia et finis. Sed si aliquando circa eorum, que sunt, speculamina moti sunt sancti: non in hoc illa ipsa principaliter  contemplari et cognoscere, sicut nos, materialiter moti sunt, sed ut per omnia et in omnibus et existentem et apparentem Deum multiformiter laudarent, et multum sibimet admirationis colligerent uirtutem et glorificationis causam. Animam namque a Deo accipientes, intellectum et rationem et sensum habentem, cum intelligibili et hanc sensibilem, sicut et rationem, que est per enunciationem cum ea, que inseparabiliter est, et intellectum cum intellectuali passibilem, quem etiam phantasiam uocant animalis, per quem et reliqua animalia et se inuicem et nos et locos, quos peragrauere, cognoscunt, circa quam phantasiam sensum constitui dicunt, qui talia sapiunt, organum ipsius dum sit, per quod recipit, que per eam  imaginata sunt, opportunum esse arbitrati sunt horum operationes consequenter non sibimet, sed donanti Deo, per quem et ex quo hec sunt, referendo. Tres enim existentes uniuersales modos, quantum hominibus est possibile, ex ipsa circa ea, que sunt, diligenti consideratione eruditi, in quibus Deus omnia fecit; in hoc namque esse et bene esse et semper esse conditor nos substituit, et duos quidem extremos a solo Deo habitos [f 17Kb] ut a causa,  alium uero medium et nostro pendentem arbitrio et motu, et per seipsum extremis proprie dici prestantem, et eo absente abusiue eis etiam appellatio constituitur, illud bene non habentibus coniunctum, non aliterque posse adesse eis et custodiri, que in extremis est, ueritatem, quam facere consueuit id quod est bene esse per medium extremis admixtum, quam ex ipso ad Deum semper motu intellexerunt, et deinceps naturali ratione hinc contemplatiuum anime extendentes, et modo quodam non oportere conuersibiliter uti naturalibus operationibus propter superantem necessario corruptionem, eo modo, qui est per abusionem naturalibus potentiis, ipsa non utente ratione aperte audientes, ac plane per decentem nature rationem ad ipsius causam ferri  didicerunt, ut, unde simpliciter eis est esse et uere esse, quandoque adiectum accipiant. Quid enim  fortassis lucri erit, ad seipsos eque ratiocinantes, dicebant, non a seipso existenti causali ad seipsum, aut aliud quid preter Deum moto, quando in rationem ipsius esse nichil sibimet a seipso, aut ab alio quodam preter Deum acquirere poterit. Per hoc animum quidem circa solum Deum et uirtutes eius intelligi, et ineffabili glorie beatitudinis eius addici, rationem uero interpretem intelligibilium fieri, et laudatricem, et ad ea unificos recte disputare modos, sensum uero per rationem nobilitatum ipsas in uniuerso differentes uirtutes et operationes imaginantem in his, que sunt, quantum possibile, est anime annunciare rationes docentes [a 10Kb] , et per animum et rationem ueluti nauim sapienter animam gubernantes, lubricam hanc et instabilem et in aliud  aliter ferentem et sensum agitantem uite uiam siccis pertransierunt uestigiis.





IOANNIS SCOTI uERSUS.



SECTIO I LIBER uERSUUM PLURIMORUM. uERSUS IOANNIS SAPIENTISSIMI AD CAROLUM CALuUM FILIUM LUDOUUICI PII CUIUS AuUS FUIT CAROLUS MAGNUS [a 1Kb] .
E cod. peruetusto uatic. Sec. X uel XI ed. Angelo Mai. Classic. Auct. Tom. u, p. 426 sqq. Iam prodeunt ad fidem codicis Christine 1587, fol. 57-65, eiusdem, opinor, quo Mai utebatur, recogniti.



I. De Christo crucifixo.


Hellenas Troasque suos cantarat Homerus,
   Romuleam prolem finxerat ipse Maro.
At nos celigenum regis pia facta canamus,
   Continuo cursu quem canit orbis ouans.
[5] Illis Iliacas flammas subitasque ruinas,
   Troiorumque [1 1Kb] dicere ludus erat.
Ast nobis Christum deuicto principe mundi
   Sanguine perfusum psallere dulce sonat.
Illi [2 1Kb] composito falso sub imagine ueri
[10]    Fallere condocti uersibus Arcadias.
Nobis uirtutem Patris ueramque sophiam
   Hymnizare licet laudibus eximiis.
Musarum [3 1Kb] cantus, ludos satyrasque loquaces
    Ipsis usus erat plaudere per populos.
[15] Dicta prophetarum nobis modulamine pulchro
   Consona procedunt cordibus, ore, fide.
 Nunc igitur Christi uideamus summa tropea,
   Ac nostre mentis sidera perspicua.
Ecce crucis lignum quadratum continet orbem,
[20]    In quo pendebat sponte sua Dominus,
Et uerbum Patris dignatum sumere carnem
   In qua pro nobis hostia grata fuit.
Aspice confossas palmas humerosque pedesque,
   Spinarum serto [4 1Kb] tempora cincta fero.
[25] In medio lateris reserato fonte salutis
   uitales haustus sanguis et unda fluunt.
Unda lauat totum ueteri peccamine mundum,
   Sanguis mortales nos facit esse deos.
Binos adde reos pendentes arbore bina;
[30]    Par fuerat meritum, gratia dispar erit.
Unus cum Christo paradisi limina uidit,
    Alter sulphuree mersus in ima Stygis [5 1Kb] .
Eclipsis solis lune redeuntis eoo
   Insolito cursu sideris umbra fui
[35]  Commoto centro tremutantia saxa dehiscunt;
   Rupta cortina, sancta patent populis.
Interea letus solus subit infera Christus,
   Committens tumulo membra sepulta nouo.
[1 1Kb] fortis reserauit claustra profundi,
[40]    Hostem percutiens uasa recepta tulit.
Humanumque genus nolens in morte perire,
   Eripuit totum faucibus ex erebi.
Te Christum colimus celi terreque potentem,
   Namque tibi soli flectitur omne genu.
[45] Qui tantum largire uides quod rite rogaris;
   Et quod non recte, rite negare soles.
Da nostro regi Carolo sua regna tenere,
   Que tu donasti patribus almigenis.
Fonte tuo manant ditantia regna per orbem:
[50]     Quod tu non dederis, quid habet ulla caro?
Inuidiam miseram fratrum seuumque furorem,
   Digneris pacto mollificare tuo.
At ne disturbent luctantia fraude maligna,
   Aufer de uita semina nequitie.
[55] Hostiles animos paganaque rostra repellens,
   Da pacem populo, qui tua iura colit.
Nunc reditum Caroli celebremus carmine grato:
   Post multos gemitus gaudia nostra nitent.
Qui leti fuerant querentes extera regna,
[60]    Alas arripiunt, quas dedit ipsa fuga.
Atque pauor ualidus titubantia pectora turbans
   Compellit Carolo territa dorsa dare.
Eheu [2 1Kb] , quam turpis confundit corda cupido,
   Expulso Christo sedibus ex propriis!
[65]  O utinam, Hluduuuice [3 1Kb] , tuis pax esset in oris,
   Quas tibi distribuit, qui regit omne simul!
Quid superare uelis fratres? quid pellere regno?
   Numquid non simili stemmate progeniti?
Cur sic [4 1Kb] conaris diuinas soluere leges?
[70]    Ingratusque tuis, cur aliena petis?
Quid tibi baptismus, quid sancta solempnia misse
   Occultis semper nutibus insinuant?
Numquid [5 1Kb] precepta simul fraterna tenere,
   uiribus ac totis uiuere corde pio?
[75] Ausculta pauidus, quid clamat summa sophia,
   Que nullum fallit, dogmata uera docens.
Si tibi molestum nolis aliunde uenire,
   Nullum presumas ledere parte tua.
Christe, tuis famulis celestis premia uite
[80]     Presta, uersificos tute tuere tuos.
Poscenti Domino seruus sua debita soluit,
   Mercedem serui sed uideat Dominus.



II. De cruce.


Aspice preclarum radiis solaribus orbem,
    Quos crux saluiflua spargit ab arce sua.
Terram Neptunumque [6 1Kb] tenet flatumque polosque,
   Et si quid supra creditur esse procul.
[5] Dum reuocat miseros humane gentis ab imo,
   Cuspide tartaream percutit ipsa Stygin [7 1Kb] ,
O crux alma nites ultra Seraphim [8 1Kb] Cherubimque;
   Quod [9 1Kb] est, quod non est, te colit omne super.
Te Domini rerum, uirtutes atque Potestas,
[10]    Ordo colit, medium iure tenendo locum.
Angelus, Archangelus [10 1Kb] , Princeps totusque supremus
   Celestis numerus te colit alta petens.
Te [11 1Kb] nostra dehinc iusto modulamine laudat,
   Per te christiferam namque redempta fuit.
[15] Tene manu Moyses magnus gestauerat olim,
    Dum dux diuini factus erat populi?
Te Pharao [12 1Kb] stupidat uestitam [13 1Kb] pelle draconis,
   Dum sorbes alios, quos dedit arte magus.
O mons uirtutis, descendens carnis ad ima,
[20]    Figeris in ligno, septa [14 1Kb] subis erebi.
Morte tua simpla nostram consumere duplam
   Ausus eras, totum dum renouas hominem.
O crux, erythreas [15 1Kb] tu scindis marmoris undas,
   uictrix precedis, dasque uiam populo.
[25] Te sequitur uirtus omnis, te uita salusque;
   Te fugiunt fluctus, crimina dico mea.
Tu das arenosis [16 1Kb] currentia flumina saxis;
   Ebibat hunc fontem, uiuere quisquis amat.
In sapidos fluctus populo conuertis amaros,
[30]    Lex depulsa grauis, gratia sola manet.
 Est quoque non dispar sensus prefatibus actis,
   Siquis [17 1Kb] discit amare notas.
Mysticus est Moyses Christus, rex atque sacerdos,
   Qui nos Aegypto liberat edomita.
[35] Ipse subit mortem primus, mortemque resoluens
   Prosilit in uitam: uirga recepta regit.
Quid, Pharao, sequeris populum? Fuge mersus in ima:
   Carceris eterni te tegat [18 1Kb] atra palus.
Nos uirtutis iter medium dum carpimus, alte
[40]    Instant phantasie nequitieque tholi [19 1Kb] .
Quas uincens animus leta potitur arena [20 1Kb] ,
   Et peccata procul mersa subacta uidet.
Tunc [21 1Kb] canit gaudens multumque triumphans,
    Laudibus amplificat tunc paradoxa [22 1Kb] Dei.
[45] Litora uirtutum lustrans tunc intrat eremum,
   Mundi contempti qua silet omnis amor.
Spiritus immundus nullam reperire quietem
   Qua numquam potuit, sed redit unde uenit
Chalceus [23 1Kb] ex alto pendens ibi sibilat anguis
[50]    Extinctum uirus; liber erit populus.
 Magdalene [1 1Kb] queris Dominum quid mesta sepultum?
   Funere deuicto respice leta Deum.
Desine ceparios [2 6Kb] meditari cernere uultus;
   uiuus adest Dominus: quem gemis, ipsa uide.
[55] Tersa pios uultus cursim solabere fratres:
   Euangelistes prima beata uale.
Christe Dei uerbum, uirtus, sapientia Patris,
   Sanguinis unda tui, qua madet ara crucis,
Nos purgat, redimit, soluit, uitamque reducit,
[60]    Electisque tuis prestitit esse deos.
Da nostro Carolo pacem, qui sceptra [3 1Kb] dedisti,
   Atque suus pereat hostis ubique ferox.
Utque tibi placeat cunctis, quis uixerit, annis,
   Semina uirtutum sparge tuo famulo.
[65]  Quarum perspicue uis surgat, crescat in actus,
   Ut merito tecum semper ubique regat.
[a 73Kb] []
    [4 12Kb] .
Hos uersus cecini sex denos bisque quaternos
[70]    Ioannes uester seruulus indiguus
dum letus, regi mea debita soluo:
   Soluere curarim, si sibi grata forent.



III. De paschate.


Auribus hebraicis [5 1Kb] notum si dixero pascha,
   Usibus Ausonie transitus est habilis.
Primum nature si uis cognoscere pascha,
   Querito, quis primus fulsit in orbe dies;
[5]  Quo machine mundi cumulatim dicitur esse
   In species proprias transitus ex nichilo.
Conditor et causas, quas secum semper habebat
   Prodidit in formas lumine conspicuas.
Spherica tunc tellus artatur limine certo,
[10]    uestiturque suis frondibus et [6 1Kb] .
Cinxit litoreus Neptuni [7 1Kb] Nerea limbus [8 1Kb] ,
   Quem superare nequit cerula [9 1Kb] crine tumens.
Aërium spacium tangebant cornua lune,
   Quod ualidis pennis oscena [10 1Kb] colla secant.
[15] Aetherios cyclos ambibat stelliger orbis,
   Mundum circuiens motibus assiduis.
Processu uario ferebatur consona turma
   Errantum, dulces edidit ipsa tonos.
Sex numero septem spaciis modulantibus octo
[20]     Celestis sphere condidit harmonia.
Posthac extremus rex mundi dicitur aulam
    Possessurus eam, ni sua facta forent.
Eheu sed miserum decepit femina coniunx,
   Quam prius incautam perdidit astus ophis [11 6Kb] .
[20] Moyses dux populi celebrauit pascha secundum,
   Bis quina plaga percutiens Isidam [12 1Kb] .
Transiuit Dominus signatos sanguine postes,
   Dum primogenitos planxerat ipsa suos.
Israhelites festinus uescitur agnum;
[30]    Ossibus illesis mystica cena [13 1Kb] fuit.
It populus gaudens, Aegyptus perfida luget,
   Insanit rabie, quem timet, insequitur.
Anxius erythreas [14 1Kb] tunc Moyses aspicit undas,
   Inscia uirtutis territa plebs dubitat.
[35] Nubibus obscuris Pharaonis turba retenta,
   Ne predam caperet, feruida seua stupet.
 Tum dux intrepidus neptunia dissecat arua,
   Prestitit ignoti marmoris unda uiam [15 1Kb] .
uentus et exurens ammonia [16 6Kb] litora siccat,
[40]    Et muro similis cerula prona tumet.
Ingreditur populus lympharum gurgite tutus,
   Letus et egrediens actea grata uidet.
Obruitur pelagi cumulis pharaonius hostis,
    [17 1Kb] dispersim Thetidis ima tegunt
[45] Hec quondam fuerunt uenturi [18 1Kb] Christi,
   In quo collucent que latuere diu.
Qui solus uictor, prostrato principe mundi,
   Transacto triduo prosilit ex erebo.
Ac primus [19 1Kb] calcans mortem transiuit in alta,
[50]    Solus nam liber numine tartareo.
Sanguinis et proprii fundens libamina pura,
    Mundo saluato pascha nouum dedicat.
Sponte sua Dominus se mactat ipse sacerdos,
   Que Patri placens hostia sola fuit.
[55] Hostia, que totum purgauit crimine mundum,
   Mundum, quem potuit perdere primus homo.
Ex uno ueniens mors est expulsa per unum,
   Morte bona uite mors mala uicta perit.
Primitie Christus reserauit septa sepulchri,
[60]    Nostre nature perdita restituens.
Harum nunc [20 1Kb] rerum celebrantur symbola sacra,
   Dum parent oculis, mentibus nota prius,
Dum corpus Christi, dum sacri sanguinis undam,
   Et pretium mundi mens pia corde sapit,
[65] Dum memores cena [21 1Kb] Domini reuocamus in annos,
   Dum plures odas consonat ipse chorus.
 Aeternis epulis [22 1Kb] , quas mystica signa figurant
   Digneris Carolum pascere, Christe, tuum
 Deuotum famulum, qui te ueneratur, honorat
[70]    Aedibus constructis aurea uasa parans,
Cortinis patulis et longa per atria tentis,
   uestito clero murice purpureo.
Presbyteri sancti reboant altaria circum:
   Perpetuis templis sic erit ipse tuus.



Iu. Laudes Yrmindrudis Caroli Calui uxoris.


Hec nostram dominam Yrmindrudis nomine claram
   Exornant meritis laudibus apta suis:
Forma, genus, species, morum pulcherrima fama
   Regis connubium, docta loquela docens,
[5] Preclare sobolis donum, notaque [1 1Kb] propago,
    Obsequiumque bonis omnibus egregium,
Ingens ingenium, perfecta Palladis arte
   Auro subtili serica fila parans.
Actibus eximiis conlucent pepla mariti,
[10]    Gemmarum serie detegit indusias [2 1Kb] .
Miratur fugitans numquamque propinquat [3 1Kb]
   Quamuis palladios equiperat digitos.
Inclyta consilio castum seruare cubile,
   Cypris ne ualeat commaculare toros [4 1Kb] .
[15] Pauperibus multis Christi iustissima cura
   Illam sollicitat, rite ministra fore.
Prudentum matrum, quas laudant dogmata sacra,
   uirtutis consors enitet assidua,
Orans, ac leg tans libros, manibusque laborans,
[20]    Et nullum uitiis tempus inane uacat.
 Quid causas regni dicam, quas ipsa perita
   Disponit uigili [5 1Kb] pectore precipuo?
Si sinerent apices, quos scripserat ipse Salomon,
   Dixissem forsan, quid perhibere uolunt.
[25] Hec nam hec merito censetur femina fortis,
   Quam Carolus reperit fortis et almus [6 1Kb] .
Quem solum celebrat Francorum gloria regem,
   Dignum christicolis plebibus atque choris.
Cui gestare licet regnorum plurima sceptra,
[30]    Que magni patres sustinuere sui.
Cui soli regnum sapientia preuia pollet,
   Quem pure mentis nobilitat studium.
Quem Scriptura docet diuinis plena figuris,
   Ne recto Christi tramite debilitet.
[35] Cui [7 1Kb] sanctas edes dedicans ornatibus amplis,
    Celestis patrie symbola sacra uidet.
Hos ambo, regem dico dominamque, potentes
   Christe, tuere tui numinis auxilio.
Sis fidus custos, sis murus tutus in euum,
[40]    Ut tibi perpetuo placita uota ferant.
Deuotis animis semper te laudet uterque,
   uocibus harmonicis, actibus atque bonis.
Illorum tumidos inimicos sterne rebelles,
   Aut hos conuersos subdere colla mone.
[45]  Da pacem populo, qui tibi seruit ubique,
   Omnibus christigenis floreat alma quies.
Paganos [8 1Kb] piratas [a 1Kb] uastantes regna per orbem,
   Consumptos gladio gurgite merge maris.
In syrtes uarias spargantur flatibus austri,
[50]    Illic ut pereant estibus oceani.
Nos uero letos puro te corde colentes,
   Ducas etherios sidera supra choros



u. De Christi resurrectione.


Mystica sanctorum panduntur dogmata Patrum,
   Pneumate sanctifico que cecinere Deo,
Aeterno Patris uerbo, quo cuncta creantur
   Occultis sinibus, ordine queque suis,
[5]  Fabrica quo mundi formis simul omnibus una
   Surrexit, fuerat ut ratione sua.
Que sine precessit in Christo tempore facta,
   Dum semper natus cuncta creata uidet.
Quam super effertur sanctus ratione regentis
[10]    Spiritus, ut sacras uiuificaret aquas.
Angelicum numerum superorum castra tenentem
   Constituit mundo, cetera queque uides
Quorum primaten [9 1Kb] hominem paradisus habebat,
   Assimilem factum mente uidere Deum.
[15] Hanc homo preclaram speciem complectere nolens
   Corruit, et prolem traxit ad ima suam.
Sed ne tanta Dei penitus transiret imago,
   Hanc speciem hominis cepit habere Deus.
Hinc natus mundo, passus sub lege malorum,
[20]     Morte sua mortem perdidit ipse meam.
Quo sunt, quo uiuunt, quo stant, quo cuncta mouentur,
   Ille Deus moritur, uiuat ut ipse homo.
Ordine multiplici signatus Patribus olim
   Mactatur legi, uatibus et canitur.
[25] Hic fuerat aries speculo prouisus ad aram,
   Dum typicus Isaach ducitur ad iugulum.
Festinans populus Aegypto hunc sumpserat agnum,
   Sanguine conspergens limina nota domus.
Hic fons, uirga, petra, celestis fulgor obumbrans,
[30]    Serpens, et manna, nubs, uia, panis, aqua:
Talia sepe Dei iussu sub tempore facta
   Aeternum Dominum significare suum.
Hacque impleta die sacro uenerantur [10 1Kb] honore,
    Ista dies tanta mystica facta tenet.
[35] Hanc mundus prodit congaudens luce decora:
   Florigeros motus mittit in ethra suos,
Germina producens, florentes gramine fructus;
   Nam Christus fructus dulcis ubique suis.
Surrexit Christus, nostra hinc pia corda resultant,
[40]    Alleluia Deo orbis [11 1Kb] ubique canit.
Inclyte qui regum, te rex conseruet in euum,
   Prospera [12 1Kb] concedat, hinc super astra uebat.
 Qui sub honore sui humili cum corde canoros
   Alternos statuis, psallis et ipse, choros.
[45] Credimus, ista tibi seruantur culmine celi,
   Heres dauidicus efficiere pius.
petimus uotis et corde precamur,
   Qui dedit hoc uelle, det tibi posse Deus.
,
[50]     [a 60Kb] .



uI. Christi descensus ad inferos et resurrectio.


Emicat ex erebo lux mundi magna triumphans,
   Primitias uite que [1 1Kb] moribunda stupet
Prosiliunt Furie, concurrunt undique Parce,
   Mirantur tristem congemuisse Stygem.
[5] Ille dein princeps barathri petit arma sueta [2 1Kb] :
    Quis genus humanum subdidit ipse sibi?
Sed mox ut uidit ruitantia limina fracta,
   Territus, attonitus fugit ad ima domus.
Non tamen euasit tenebrosa per antra tyrannus,
[10]    Fortior intrauit qui sua uasa tulit.
Attractus, captus, uinctus, strictisque catenis
   Detentus, domitus, pulsus ab arce, prius
Qua mundi princeps elatus sederat olim,
   Bestia seua uorax indomitaque diu [3 1Kb] .
[15] Sed uictor mundi prestantior omnibus unus
   Totum collisit comminuitque caput.
Aestus eterni comburunt turpe cadauer,
   Pyrphlegethontis [4 1Kb] feruida [5 1Kb] flamma furit.
Letantur miseri, quos lesit dira potestas,
[20]    Captiui redeunt, uincula laxa uacant.
 Iam regnat uerbum Patris. iam cuncta gubernat
   uirtus, uita, salus; mors fera uicta silet.
Surrexit uiuus rumpens retinacula leti [6 1Kb] ,
   Nulla ualet summum uis retinere Deum.
[25] Ipse libens animam posuit, propriamque resumpsit;
   Ponere quam potuit, non remanere sinit.
Quam dat pro mundi uita, reuocauit eandem;
   Que datur, accipitur; tradita salua manet.
Tale datur pretium mundi, mirabile fatu!
[30]    Totum seruatur, redditur atque datur.
Quis fari ualeat quid fecerit ipse Redemptor?
   Empto potitur, possidet et pretium.
O lux perpetuo fulgens mundumque reuelans,
    uictrix umbrarum, quas pia corda timent,
[35] Custos sis Caroli, tutus et undique murus,
   Protege sceptra tui qui regitat famuli.
 Sat sat perpaucos ingratos ponere uersus,
   Molestos regi. Quid ualet astruere,
Quod plane perhibet iam nuper dedita [7 1Kb] musa?
[40]    Expers mercedis tristis inanis erat.
[b 30Kb] .



uII. Adhuc de Christi resurrectione.


Lux superans animas hominum superumque deorum
   Agmina terrenis constabilita tonis,
In sinibus genitoris erat, longeque remota
   Sensibili mundo empyrioque polo,
[5] Lustrauit miseros tenebrarum sedibus imis
   uinctos, captiuos, Tartareosque reos [8 1Kb] .
Incarnatus erat Christus de uirgine nascens,
   Confixus ligno, conditus atque [9 1Kb] .
 Corpore sed moriens, uiuens animoque Deoque,
[10]    Ast Deus et moritur, uiuat et ipsa caro.
Mens erebum, corpus petram, tenet omnia numen,
   In tribus est unus, corpore, mente, Deo.
Postquam per triduum totum destruxerat [10 1Kb] ,
   Totus surrexit, nil remanente minus.
[15] Ascendit totus, totum regit, aspice, mundum,
   Pro quo passus erat conditor atque Deus.
Humanumque genus totum reuocauit ab antro,
   Aeterneque [11 1Kb] mortis, quo cadit omnis homo.
Muneris ingratus uite spretorque salutis,
[20]    Quam largitus erat maximus archipater [12 1Kb] .
O rex, preclaro qui lustras lumine mundum,
   Largito Carolo prospera cuncta tuo.
Indulge famulo fragilis contamina uite,
    Ut ualeat purus cernere regna tua.
[25] [c 41Kb] .



uIII. De uerbo incarnato.


Si uis [13 1Kb] sursum uolitare per auras,
Empyriosque [14 1Kb] polos mentis sulcare meatu,
Ommate [15 1Kb] glauciuido [16 1Kb] lustrabis templa sophie,
Quorum summa tegit condensa nube caligo,
[5] Omnes que superat sensus nerosque [17 1Kb] logosque.
Inde [18 1Kb] quondam uelabat Sina [19 1Kb] ,
Dum Deus antiquum [20 1Kb] Moysea doceret,
Umbrarum medio linquens uestigia . [21 7Kb] ,
Illic aspicies Seraphim oculosa uolare,
[10] Et senas [22 1Kb] terno de cardine pansas,
 Circa postque Deum polymorphota [23 1Kb] plurima [24 1Kb] ,
 Claro cunctorum speculantia lumine causam,
Unum principium, quo rerum uoluitur ordo
In genus, in species rhythmosque chronosque [1 1Kb] toposque [2 1Kb] ,
[15] Que sunt, que non sunt, sensu seu mente uidentur,
Que stant, que uario uoluuntur predita motu,
Pneumata [3 1Kb] uentorum, uis ignea, lucidus ether,
Chorus et astrigere perpuri luminis [4 1Kb]
Palladis: hinc gemmis septem redimita corona,
[20] , , , , ,
,
[a 91Kb] ,
Celestis motus modulaminis [5 1Kb] ,
Summa chelys [6 1Kb] uocum mortales effugit [7 1Kb] .
[25]  Rerum principium primum cognoscite Christum,
uerbum cuncta creans, natum de pectore Patris,
Ars, lex, consilium, [7* 1Kb] , sapientia, uirtus,
Fons, medium, finis, genitum de lumine lumen,
Est, non est, super est, qui prestitit omnibus esse,
[30] Qui regit atque tenet totum quod condidit ipse,
Totus per totum, qui nullis partibus heret,
Cum sit cunctorum substans essentia simplex.
, , ,
, , , [b 63Kb] .
[35] Qui miseros homines reuocans de morte perenni,
[8 1Kb] factus, sumens de uirgine carnem,
Promissus uenit, complens oracula uatum.
At [9 1Kb] Dauid proprio de spermate [10 1Kb] natum
 uiderat, et mundi deuicta morte . [11 1Kb]
[40] Nec minus in celis prosunt mysteria Christi
Quam terris, merito cum sit Deus omnibus idem.
Illic angelicas patefecit lumine mentes,
Ac tenebrosa sue uirtutis prodidit ipsis.
Nulla quidem uirtus potuit dinoscere pure,
[45] Quem pater occultum gremio uelabat opaco:
 Sed caro nunc uerbum factum, mirabile dictu!
Clare se cunctis hominemque Deumque reuoluit,
[12 1Kb] capit, quem nullus uiderat ante:
[13 1Kb] nam [14 1Kb] diuinas temperat . [15 1Kb]
[50] Hic uitam cunctis nascendo contulit, atque
Destruxit mortem, que totum sorbserat orbem.
O qualis uirtus potuit superare superbum,
Qui genus humanum crudeli lege subegit,
Restaurare uolens primus quod perdidit ille
[55] Formatus limo, male usus munere uite,
uirgine sed factus dum sumpserat unde periret,
Sponte sua proprie bene usus funere carnis!
Quis modus est animo, dum talia cernere temptat
Quiue ualent sensus meditari famine uocum?
[60] [16 1Kb] angelico commouit uiscera fatu,
 Ac comitante fide suscepit pneumate [17 1Kb] partum.
O felix [18 1Kb] diuinum sustinet ignem,
uirtutis radius solidatur somate [19 1Kb] sacro
Unam personam duplex substantia prodit.
[65] Nam Deus eternus rationem tempore sumens,
Corpore compacto sese perfecerat [20 1Kb]
Iesum Christum regnantem secula semper
Te lumen mundi colimus: tu Christe redemptor
Fonte tui lateris credentum uulnera tergis:
[70] Nilque perire uolens hominis tua prouida uirtus,
Ambitur nostram nullo cum crimine . [21 1Kb]
nostra dehinc plene renouatur in illa,
Antidotumque potens cunctis prodesse paratum
Potantum uarias pellit compagine plagas,
[75] Nolentes merito permittens iure perire.
 Nullum namque Deus nolentem uiuere cogit,
Nullum uelle boni depellit limine lucis,
Omnes inuitans, hos deserit, adiuuat illos,
Omnia componens, laudatur in omnibus ipse.
[80] Christe tuos pauidos digneris uisere seruos,
Qui tua festa colunt, uenerantes dona salutis.
Parce tuo famulo, cui regia sceptra dedisti,
Diuino radio perfusum perfice, purga.



SECTIO II. uERSUS IOANNIS [c 8Kb]
E cod. peruetusto uat. sec. XI ed. Angelo Mai Classic. Auct. tom. u, p. 444 sqq. Iam prodeunt ad fidem codicis bibl. Christine 1709, fol. 16, 2 sqq., eiusdem, opinor, quo Mai utebatur, recogniti.



I. Christi triumphus de morte ac diabolo.


Postquam nostra [22 1Kb] salus mundum renouauerat omnem,
 Quosque Pater uoluit cunctos perfecerat actus,
Fessa labore graui requieuit in arbore pendens.
Ter gemine lucis spatio destruxerat ,
[5] Dormitans gelidi duro sub culmine saxi,
 Implens uatiuomi prognostica symbola ceti
Umbre tunc pauide sparsim Phlegethontis ab imo
Exiliunt subito, mirantes surgere lucem
Tetras atque truces abigentem carcere laruas [1 1Kb] .
[10] O mors, mors uite! si mors, non uita uocanda;
Quod prestat uitam, non ausim dicere mortem.
Num tenebras recipit clare substantia lucis?
Feruida uis ignis nescit [2 1Kb] sibi serpere frigus?
Nemo tamen uitam mortem gustasse negarit:
[15] Mors carnis uite, uite mors iure uocatur;
Nam compassa fuit carni que sola pependit.
Altius ingreditur pure rationis acumen,
Et carnem uite uitam sic colligit esse.
Si uita est uerbum, uerbum quoque si caro factum,
[20] Profecto sequitur, uita concedere carnem.
 Si caro sit uerbum, conuerso tramite facta,
Carnem continuo uitam dare cogere factam.
[3 1Kb] igitur Christi substat uerissima uita,
uiuens ac moriens mortem consumpserat omnem.
[25] Desursum uenit, terrenam sumere uestem;
Indutus uestem sursum cum ueste uolauit,
Inque Deum uertit uestem de uirgine sumptam,
Unum conficiens animam carnemque Deumque.
Mors mortis Dominus surrexit uiuus in altum
[30] Ac nostram secum naturam uexit eodem.
In tota factus, totam conformat in unum.
Mundum calcauit frigilem, mundique potentem,
Expulsumque foras superauit Marte secundo.
Captiuam reuocans predam raptoris ab ore
[35] Abstulit, ille gemit confossus membra superbus
 uulneribus duris, ac secum talia tractans:
Me uictum uideo, fugitiuum sedibus atris
Que noua lux oritur, quam numquam ferre ualebo?
Nunc mea [4 1Kb] regna ruunt passim, loca nulla tenebris;
[40] Sentio me captum, pauidum, uinciisque ligatum.
Eheu! quis mihi congreditur? Quis fortis in armis
Audax committit mundi cum principe bellum?
Illene confixus ligno septusque sepulchro,
Quem rex Herodes spreuit summusque sacerdos
[45] Ruptus non timuit uestem damnare Caiphas
Addictus morti, Romano principe cesus?
Hoc egomet feci, fateor, totumque peregi.
Me stultum latuit uirtus humilisque potestas:
 Hunc si cognossem, [5 1Kb] non penderet umquam,
[50] Corporis humani seruilis forma fefellit.
Interea letas animas uolitare per auras,
Tartareosque sinus uacuos laxasque catenas
Suspicit, et nutrit tristi sub pectore uulnus.
Quod, mage, me miserum torquet, iam conspicor, inquit,
[55]  Clausa diu terris paradisi limina pandi,
Et mortale [6 1Kb] genus, quod fluxerat inde per unum,
Unius ob mortem rursus super astra redire.
Illic felices sedes, quas sponte reliqui,
Terrigenum proles habitabit iure perhenni,
[60] Me, me torquebit semper mea praua uoluntas,
Languidus inuidia morior, meritoque peruror.
Unum confugium superest, solamen et unum:
Est antiqua domus mortis noctisque profunde,
Iudaicum pectus, uitiorum plena uorago,
[65] Fraudis et inuidie semper possessio larga,
Luminis exosi radios irata repellens.
Illic sola potens hypocrisis perfida regnat,
Illa putet nimium, nimiaque putredine corda
Carnalis populi corrumpit nescia ueri
[70]  Illic confugiam gentilia pectora linquens,
Odibilis Christo dominabor gentis auare,
Omne meum uirus fundam blasphema per ora,
Ligno suspensum Dominum regnare negando.
Talia contrectans crudelis bestia fallax
[75] Retro lapsa ruit gelidas fugitiua sub [7 1Kb] umbras.
Imperium Patris quesitum sanguine nati
Telluris superat fines [8 1Kb] erebumque polumque.
Orthodoxa fides diuersa uoce per orbem
Abba Pater clamat, laudans mysteria summa
[80] Unius ac trine bonitatis fertile germen,
Ingenitum genitumque Deum mumurque [9 1Kb] perhenne
Fontis inexhausti, quo manant flumina uite.



II. Item stichos [10 7Kb] eiusdem.


Greculus, Iudeus iam nunc, Agarenus, et Auson [10* 1Kb] ,
Paganusque ferus surgens aquilonis ab axe
Subdita colla dabunt, Christus regnabit ubique,
Ipsi succumbunt omnes regique Deoque.
[5] Summe Pater nati, largitor muneris [11 1Kb] almi,
Festa tui semper celebrantem protege plebem,
Cui tua disponens sapientia regna per orbem
Prefecit Carolum regemque piumque ministrum,
Cui lux interior donauit mentis acumen,
[10] Quo diuina simul tractans humana gubernet,
uere subsistens rex atque theologus idem.
Presul ab Athenis Dionysi, symmache Pauli [12 1Kb] ,
Inclyte martyrio, cui seruit Gallia tota,
 Prospice celestis uite de sedibus altis
[15] uota tui [13 1Kb] Caroli tua [14 1Kb] sancta
Ornantis, gratamque tuam magnalibus edem
Instar flammarum gemmis flagrantibus auro.
Undique turicremis redolent altaria fumis
Harmonici cantus [15 1Kb] sidera [16 1Kb] pulsant,
[20] Officio uatum sanctissima cena [17 1Kb] paratur.



SECTIO III. IOANNIS SCOTI uERSUS DE AMBIGUIS S. MAXIMI.
E cod. ms. bibliothece Armamentarii Parisiensis ed. M. Felix Rauaisson in libro qui inscribitur: Rapports au ministre de l'instruction publique sur les bibliothèques des départements de l'Ouest, Paris 1841, p. 356 sqq.



I. Carolo Caluo dedicat Ambiguorum S. Maximi uersionem.


Kyrrie, celigene cui pollet gratia forme,
Astrea Cesareo cui cingunt stemmata uultus,
Regum progenies, quos auxit Francia felix,
Orbis terrarum quos alta uoce salutat,
[5] Laudibus amplificat, ueneratur, ditat, honorat,
Undique concurrens pontum secat, eminet arua,
Salue, Christicolum uertex, gratissime regum,
Rex pie, deuoti ne spernas donula serui.
Exiguum munus largo, sed fonte receptum
[10] Christiferum Patrum, mysteria plurima tractans.
Hoc opus in Greco construxit Maximus abbas.
Egregius pastor, scripturis inclytus auctor,
 Magni Gregorii perplanans dicta remota,
Sensibus humanis theoremata mente reuoluens.
[15] Nec non in multis Dionysius additur ipse
Ariopagites, ornat quem laudibus amplis,
Explanat, testemque uocat Patremque beatum,
Tangens symbolicas preclaro lumine byblos,
Quem nos edidimus, uobis poscentibus, olim.
[20] Hac quoque de causa prefatus Maximus abbas
Editus est nuper, nostro sudante labore,
Effectuque pio uestrum pia iussa sequentes,
Cursim transtulimus, que multo tempore [1 1Kb] querunt,
Et doctos sensus, et pure mentis acumen.



II. De eadem uersione.


 Quisquis rhetorico uerborum syrmate gaudet,
   Querat grandiloquos, Tullia castra petens.
At mihi sat fuerit, si planos carpere sensus
    Possem tardiloquus, pragmata sola sequens.
[5] Interior uirtus sermonum rite tenenda:
   uerborum bombi fallere sepe solent.
Si quis in ambobus diuino munere pollet,
   Hic primum debet iure tenere modum.
Sed si perspicuos sensus uix uoce loquaris,
[10]    Sis quoque contentus; nam meliora tenes.
Si meliora tenes, quenam tibi cura, tenere
   Que sunt inferius? Semper in alta pete.



III. Lectori Ambiguorum S. Maximi.


Quisquis amat formam pulchre laudare sophie,
   Te legat assidue, Maxime Graiugena.
Ac primo motus rerum rationibus altis,
   Mundum sensibilem deserat atque neget:
[5]  Nec non et sensus ipsos, qui sepe retardant,
   Gnostica dum scandit [1* 1Kb] mentis iter.
Deliciis fragilis uite, mundoque fugaci,
   Et carnis cura qui uacat, ista legat:
Mundanisque datus studiis, tardusque pigerque
[10]    Huc non accedat; nullus adest aditus.
Sensibus inflatus propriis, tumidusque, superbus
   Stet procul, ipse negans hic reperire locum.
Artibus imbutus, quas nouit mentis acumen,
   Fidus procedat, nam sua stat patria.
[15] Practica hic ducet morum preclara magistra,
   Custos uirtutum, peruigil idonea.
Hic [2 1Kb] causas rerum uestigat opacas,
   Inuentasque simul segregat, unificat.
Hic fert palmam cunctis perpulchra logya
[20]  Omnia  quod, quod non, omnia denegat omne simul [3 1Kb] .



SECTIO Iu. IOANNIS SCOTI uERSUUM FRAGMENTA.



I. uersus Ioannis Scoti [4 1Kb] ad Carolum regem.
Cod. Cantabr. Collegii Corporis Christi no 223, sec. IX.


. . . . . . . . . . . . . . . . . . . . . .
. . . . . . . . . . . . . . . . . . . . . .
Da nostro regi Carolo, cui sceptra dedisti,
Ut semper famulus tibi uiuat mente benigna.
[80] Prospera labentis uite reuolumina presta,
Atque simul tecum celestis gaudia regni.
Magna Dei genitrix, ter felix, sancta Maria,
 Te laudant celi, te uotis inclytat [5 1Kb] orbis.
Proxima sis [6 1Kb] Carolo tutrix, munimen et altum,
[85] Qui tibi mirifice preclaram fabricat edem,
Aedes marmoreas. uarie constructa columnis
Alta domus pulchre conterno [7 1Kb] normate facta.
Aspice polygenos flexus, arcusque uolutos
Compages laterum similes, capitella, basesque,
[90] Turres, turriculos, laquearia dedale texta,
Obliquas tyrridas [8 1Kb] caleni luminis haustus,
Intus picturas, lapidum pauimenta, gradusque,
 Circumquaque , armaria, [1 1Kb] ,
Sursum deorsum populos, altaria circum,
[95] Lampadibus plenas pharos, altasque coronas:
Omnia collucent, gemmis auroque coruscant.
Pallia cortine circumdant undique templum:
Ipse throno celso fultus rex prospicit omnes,
uertice sublimi gestans diadema paternum,
[100]  Plena manus scriptis [2 1Kb] , enchiridia [3 1Kb] aurea .
Heros magnanimus longeuus uiuat in annos.



II. Laus Sophie.
E cod. ms. bibl. Reg. Paris. ed. Cousin, Fragments philosophiques, t. III, Appendix p. 326. [cf. carm. uIII, col. 1230].


Si uis uranias sursum uolitare per auras,
Ommate glauciuido lustrabis templa Sophye.



SECTIO u. IOANNIS SCOTI GRAECI uERSUS.



I. uersus ad Carolum, Hincmarum, alios.
E cod. S. Germani Pratensis ed. Labbe in prefatione ad Glossaria [a 12Kb] . Textum corruptissimum sepissime sanaui. Labbei lectio litera L insignita est.


1.

Recte credens Rex pius gloriosus
    [1 8Kb] [] [2 6Kb]
temperans Christum ferens Dominus ipse Karolus
    [3 2Kb] .


2.

Regis, Karoli nostri tu Christe faue
[4 9Kb] ,
   ut possidere choros possit celestes
[5 10Kb] [6 7Kb] [7 8Kb] .


3.

[8 9Kb] .


4.

uersus Domino suo Regi
[9 11Kb] [10 7Kb] [11 9Kb] [12 11Kb] .


5.

Luna et Mercurius et Lucifer sol Mars
[13 6Kb] [14 9Kb] [15 4Kb] , ,
 Iouis et Saturni summi circum plagas pruina
[16 7Kb] [17 9Kb] ,
   deinde mundi medium oceanus immensurabilis salum
.


6.

   Domine
[18 7Kb]
uitam eternam det tibi semper
[19 8Kb] [20 6Kb] [21 4Kb] .


7.

Domine uiuas multos annos hic Cesar
    [22 7Kb] [23 9Kb] .


8.

ens finis principium omnium qui est qui sunt qui subsistunt
, , [24 6Kb] ,
 ens optimus et bonus pulchritudo formarumque exemplar
, [25 9Kb] .


9.

glorioso Regi [26 39Kb]
.


10.

uiuas nunc uiuas Rex plures in annos
[1 4Kb] , [2 8Kb] () [3 3Kb] [4 9Kb]
   futurus Christo congregari in multa secula
[5 11Kb] .


11.

salua cui regnum dedisti
[6 6Kb] , [7 3Kb] [8 7Kb] .


12.

Malus bonus magnusque paruusque
Nam atque prorsus .


13.

prelucens splendens prefamine summa
doctor ,
 uerbi tela Dei uiuentis in ore tenendo
[9 7Kb] ,
tria genera musice artis confinis conclusio
[10 9Kb] non noscens nec [11 11Kb] requirens.


14.

uide profunda morte sepulti resurrectionem
[12 8Kb] [13 9Kb] ,
et uiuenti Christo preclara alleluia clama
[14 6Kb] [15 9Kb] .


15.

Pax fido populo Regi sit gloria summo
, ,
quem Deus electum pre regibus habet nunc
[16 4Kb] [17 10Kb] .
armaque cum scuto prendens hunc Christe, iuuato
[18 15Kb] [19 5Kb] [20 5Kb] , ,
 huic quoque subire dominator barbaricas gentes
[21 7Kb] .


16.

Prelucens preco splendens prefamine summo

Hincmarus uiuat sapiens et commemorandus
[22 9Kb] ,
uerbi tela Dei uiuentis in ore tenendo
[23 7Kb] .


17.

Romani populi Ioannes gloria constat
,
Grecorum Grecus fulget nunc Liuddo colendus
[a 1Kb] .


18.



.


19

[24 9Kb]
[25 9Kb]
.


20.

[26 7Kb] .
[ ] [27 9Kb] .
[28 10Kb] [29 8Kb] ,
,
, ,
 , [30 36Kb] ,
[31 9Kb] . [32 9Kb] .
, [33 6Kb] , [34 8Kb] ,
, [35 8Kb] [36 5Kb] [37 7Kb] ,
, [38 7Kb] ,
[39 34Kb] ,
[40 6Kb] [41 8Kb] ,
, [42 32Kb] .
[43 46Kb] .
, [44 33Kb] .



II. Ad Carolum Caluum de Dionysio Areopagita.
Cod. Fulgentii 10078-10084 bibliothece Burgundice Bruxellensis membran. sec. XII. fol.


 hodie imperator sapiens et preciose Carle
, ,
martyr excelsus fulget dionisius ecce
,
quem Deus celitus in terris et tu magnificauit
[45 1Kb] , , ,
uidens hic tenebras dum dominus abstulit
[46 1Kb] , [47 1Kb]
cruce arti mundi arti peccata dixit que
[48 1Kb] , . [49 3Kb]
non natura solet ministrare et facere
.
est nunc defectum et ideo factorem

arti mundi cognosco et nunc scio passum
[50 14Kb] .



ADDITAMENTUM.





[NOTA.]

Codex Laudunensis 81, e quo M. F. Rauaisson u. cl. Ioannis Scoti Commentarium in S. Euangelium secundum Ioannem minus accurate edidit, cum sero in manus meas uenerit, uarietatem lectionis totam diligentissime hoc loco describendam curaui. Preterea eiusdem Commentarii fragmentum codicis calci subiectum, quod ille neglexerat, adiiciendum esse putaui. uarias lectiones uarietate characterum distinxi.





uARIAE LECTIONES IN IOANNIS SCOTI COMMENTARIUM IN S. EuANGELIUM SECUNDUM IOANNEM.
Ad fidem codicis ms. 81 bibl. Laudunensis.


 Col. 298 l. 8 ut per ipsum ascenderet homo in Deum. Hec euangelica sententia proloquiorum more recurrit. Sicut enim dicimus: uerbum caro factum est, ita possumus dicere: et caro uerbum facta est. Et habitauit in nobis, hoc est, conuersatum cet. . l. 40 sed subsistentie declarat.

Col. 301 l. 19 sed de tota Trinitate. l. 26 incunctanter asserit. l. 41 dicatur de deest in codice. l. 43 qui semper.

Col. 302 l. 13 hoc est in diuinis apparitionibus. l. 18 Item uirtutes purgatissimarum. l. 31 in sinu. l. 34 Ille enarrauit.

Col. 303 l. 1 doctrina et manifestatione. l. 13 ab  Ierosolymis et cetera. Et est ordo. l. 29 Helias es tu? Dicit: Non sum . l. 31 uirtute Helie ueni.

Col. 304 l. 2 humanam subsistentiam considerauit.

Col. 305 l. 37 Et qui missi fuerant, erant. l. 39 Ideo specialiter Pharisei missi sunt quia Pharisei audientes predicationem.

Col. 306 l. 24 iustitie solet fieri.

Col. 307 l. 13 est diuina Scriptura. l. 28 perplexa admodum inuestigatio, cuius.

Col. 309 l. 12 et discerne inter. l. 16 uiolentie.

Col. 310 l. 32 est totius humane nature.

Col. 311 l. 14 Ecce agnus Dei, ecce qui tollit. l. 25 crucifigit sibimet Christum .

 Col. 312 l. 13 atque intelligentia prouehentur. l. 35 carnem esse, quoniam iam. l. 41 in mysteria introductionem.

Col. 313 l. 18 gratie baptismatis. l. 48 Aliud est enim.

Col. 314 l. 22 Hic uenit ad eum nocte. l. 23 in figura catecuminum ponitur. l. 42 quibus Nicodemus orsus est Christum alloqui.

Col. 315 l. 13 non legitur.

Col. 316 l. 23 non potest introire in regnum Dei. Prius dixit, non potest uidere regnum Dei; nunc autem quasi mutato uerbo: non potest introire in regnum  Dei. Ubi datur intelligi, non aliud esse cet. l. 47 incorruptibile ceteraque, que.

Col. 317 l. 35 qui non est natus adhuc spiritu .

Col. 320 l. 5 umbram suam ipsum corpus aperit. l. 19 figuratur ea forma. l. 40 consepulti sumus cum Christo per baptismum in mortem . l. 47 causa est humane salutis

Col. 321 l. 30 Quamuis enim iudicium eius, quo. l. 48 qui autem neque eum credit .

Col. 323 l. 16 Non enim missus erat in carcerem. l. 54 ab Ioanne? Sufficerat  enim.

Col. 324 l. 7 ab Ioanne. l. 11 Ioannis baptismati effecisse. l. 31 sed ne hoc errarent .

 Col. 325 l. 47 Datum in hoc loco pro donatum Ioannes posuit.

Col. 326 l. 33 qui nunc baptizet in Iudea.

Col. 327 l. 21 Putastis maiorem esse.

Col. 328 l. 11 Qui celo uenit, super omnes est. Eandem sententiam repetit, quam paulo superius dixit, qui desursum uenit, super omnes est; nunc iterum, qui de celo uenit, super omnes est. Eadem uerba sunt, preter quod cet. l. 51 et equalem ipsius esse.

Col. 329 l. 18 qui accipit eius testimonium, signauit, quia Deus uerax est. Et quid est signauit? Hoc est in corde suo cet.

Col. 330 l. 3 ex mensura. l. 36 et omnino ueritatis ignorantie.

Col. 331 l. 28 lex enim neminem ad perfectum  duxit; et abiit iterum in Galileam. l. 32 Posthec uenit.

Col. 333 l. 22 dehinc usque ad altare. l. 31 in cipit a martyrio Abel. l. 45 appetitu. l. 51 abierunt in ciuitatem.

Col. 334 l. 26 adorari Deum putabant. l. 31 Christum l. 55 de humana substitutione sensibiliue creatura.

Col. 335 l. 24 qua ego dabo. l. 29 qua dabo ei, fiat in eo.

Col. 336 l. 16 habitudines pretendunt. l. 26 superiori se parti. l. 29 quinquepertitum. l. 44 quia uere dixisti. l. 51 sensus auctorum uariatur.

 Col. 337 l. 11 delicto naturali ordine.

Col. 338 l. 5 coutuntur. l. 16 in loco hoc an Hierosolymis. l. 54 in intimo templo cordis sui in intelligentie sueque purgabitur prius.

Col. 339 l. 5 in ueritate cognitionis sue se adorant. l. 14 quoniam Dominus predixit. l. 44 locutus sit cum mulieribus.

Col. 340 l. 12 Eleuat ergo oculos suos, nos edocens cet. l. 28 Deus intemptator malorum est.

Col. 341 l. 23 Mosea. l. 43-47 Granis siquidem---intelligentie significantia ad marginem adscripta  sunt. l. 57 intelligentie significantia. l. 85 rationalia animalia reputetur.

Col. 342 l. 3 ut prius inde satiati. l. 52 cui gratias egit nisi Patri.

Col. 343 l. 11 Colligite que superauerant fragmenta.

Col. 344 l. 32-43 Quamquam multis---simul et piscium ad marginem adscripta sunt. l. 39 ueluti post fragmenta panum collecta.

Col. 345 l. 29 reperitur. l. 41 et in nouo.

Col. 346 l. 2 reuersus est in montem. l. 5 miraculoque peracto solus iterum. l. 7 apponantur. l. 14 diuidant.





II. IOANNIS SCOTI COMMENTARII IN S. EuANGELIUM SECUNDUM IOANNEM. FRAGMENTUM Iu.
E codice eodem.


 Sanctus Ambrosius per subiectum ordinem enumerat memoratas orationes: orationes, obsecrationes, postulationes, gratiarum actiones. Orationi subponit, quando bona nobis postulamus, obsecrationi, quando absolutionem a malis, postulationi pugnam contra omnia aduersa. Et prescribit, scire nos debere hoc facere, quando in unum conuenimus. Sanctus Augustinus ita: precationes, orationes, interpellationes, siue, ut uestri [1 1Kb] codices habent, postulationes, gratiarum actiones. Et dicit: quas omnes [2 1Kb] siue pene omnes [3 1Kb] frequentat ecclesia in solempnitate sacramentorum. Precatio est omnis oratio ante illud quod agitur in dominica mensa; oratio est quicquid postea agitur usque ad communionem;  interpellatio siue postulatio est quaudo populus benedicitur; gratiarum actio omnia concludit. Ubi sanctus Augustinus dicit precationes, nostri codices habent obsecrationes. Obsecrationi, ut dictum est, subposita est postulatio [4 1Kb] a sancto Ambrosio pro absolutione peccatorum. Cetera uno modo nominamus, ut pra . . . . . . . st [5 1Kb] de sancto Augustino. Eandemque uim obtinent, quam sanctus Ambrosius subposuit eis et in celebratione sacramentorum et in ceteris officiis. In omnibus, que scribo, suspendor uirorum ac piorum Patrum iudicio. Interim dico, que sentio. Que aguntur in celebratione misse, in sacramento dominice passionis aguntur.


Cetera desunt.




ANNO DOMINI DCCCLXXII.
ADRIANUS II PONTIFEX ROMANUS.





NOTITIA HISTORICA IN ADRIANUM II.


  Adrianus natione Romanus, ex patre Talaro, postea episcopo regionis tertie, sedit annos quinque. Hic ex proximitatis genealogia beate recordationis Stephani Iu et Sergii iunioris pontificum descendens, dum miris polleret actibus, a uenerande memorie Gregorio quarto sedis apostolice presule subdiaconii sortitus est ministerium. Deinde uero in Lateranense patriarchium familiariter assumptus laudabiliter conuersatus ad regendum titulum sancti Marci confessoris Christi atque pontificis presbyter  ordinatus tam inculpabiliter degit, tam uiriliter ministrauit, ut non tantum sicut factus presbyter, sed sicut futurus pontifex, reuerenter ab omnibus coleretur. Siquidem in eo erat in Christo eiusque genitrice  tanta fiducia, ut benefaciens non deficeret, nec quidquam discriminis, cuncta que habere poterat discretissime largiens, incurrere formidaret.

Nam cum die quadam inter compresbyteros suos  a sanctissimo papa Sergio consuetudinaliter denariis quadraginta perceptis domus sue portas reuertens ingredi uellet, ac pre multitudine peregrinorum, que ibi fiducialiter more solito uelut ad horreum commune confluxerat, omnino nequiret: misericordia motus equestri suo [equestri dispensatori suo] retulit, nil sine tantis fratribus in tantillis denariis sibi esse commune. Cumque ille neque tertie parti pauperum singulos denarios posse sufficere intulisset, in uirtute, inquiens, Christi, qui de quinque panibus et duobus piscibus quinque millia hominum satiauit, non singulis singulos, sed ternos singulis denarios erogabo. Et hec dicens, forinsecus porte succedens, ac de manu equestris sui suscipiens, peregrinis cunctis egredientibus ternos sigillatim denarios erogauit. In qua redundatione cum miraretur equester non solum non defecisse denarios, quinimo superfuisse, liberalis presbyter, qui supererant demum recipiens, multitudini familie sue ternos nichilominus personatim nummos largitus est. At cum  sex itidem superessent, uides, inquit, quam largus et quam suauis sit omnipotentissimus Dominus, qui quadragenariam quantitatem nummorum et fratribus nostris per ternos distribuit, et mihi ternos, tibique ternos equa sorte seruauit.

Erat preterea tante hospitalitatis et largitatis, ut non immerito beato Iob in his ualeat comparari; nam ab infantia creuit cum eo miseratio, et de utero matris cum ipso egressa est . Non despiciebat pretereuntem, eo quod non haberet indumentum, cuius latera nimirum ouium calefaciebat uelleribus, nec buccellam quidem suam comedebat solus, cum hanc cum pupillis et egenis comederet. Quippe qui oculus esset ceco, et pes probabatur existere claudo, et ut scriptis uirtutum eius multiplicitas referatur, pater erat pauperum et cordis uidue consolator. Ostium eius uiatoribus patebat, nec erat clausa ianua domus ipsius quidpiam postulantibus ab eo, ut ab omni clericali gradu, ab omni senatorio,  et populari concordissimo cetu, sicut post mortem pape Leonis Iu, ita post obitum Benedicti III pontificis subire summum pontificium, nisi ipse diuersis argumentis et exquisitis excusationibus uerecunde subterfugisset, cogeretur. Sed cum apostolice memorie sanctissimus papa Nicolaus rebus excessisset humanis, et iste impresentiarum tertio quintum et uigesimum annum transiret, omnes urbis Romane conciues simul et hi quos extrinsecus tunc adesse contigerat, tam pauperes quam diuites, tam clericalis ordo quam cunctum populi uulgus, omnis scilicet etatis, professionis et sexus, contemptis omnibus eius excusationibus Adrianum desiderant, Adrianum dari sibi presulem ac pastorem exoptant. Nullusque in totius Urbis amplissimo spatio repertus est, nisi uel se, uel suum quemque prouehi uoluisset, qui non Adrianum promoueri ad hoc culmen medullitus exoptaret. Proceres uero, licet soluto in duas partes corpore uiderentur esse diuisi, una tamen  mente, parique circa hunc flagrabant ardore, quoniam causam diuisionis eorum nonnisi nimius in tantum uirum faciebat caritatis affectus, dum sic alterutra pars sibi preferri gestiret, ut si hunc altera pars deligeret, pars altera penitus dubitaret, nec erat ibi [ulla] parti alteri retinendi [forte, reticendi] uoluntas, nisi quia opinabatur cum sua in alium uota dirigere, presertim cum multi monachorum, plerique religiosorum sacerdotum ac fidelium laicorum celitus emissis uisionibus, multo iam tempore Adrianum futurum pontificem, non solum non dubitarent, uerum etiam apertis uocibus proclamarent. Inter quos quidam Adrianum in sede apostolica pallio humeris obducto reclinatum uidebant; alii eum cum apostolicis infulis missas celebrantem. Nonnulli more apostolico in basilica Lateranensi aureos erogare. Plerique in equo, cuius sessione sanctissimus papa Nicolaus ad sanctum Petrum pergens usus fuerat, eum cum pontificali pallio  impositum precedentibus axiomaticis, et subsequentibus reliquis turbis in urbem redire, patriarchiumque subire conspexerant. uerum ubi euidentibus indiciis hunc eumdem utraque diligi claruit, tanta in eum unitas et animorum et corporum fuit, ut unum in eis erga eumdem Domini sacerdotem cor, et unus spiritus inesse omnibus uideretur; ita ut lapis angularis, salua reuerentia Iesu Christi Domini nostri, quodammodo possit uocari. Quoniam per ostensionem, imo profectionem suam, soluens inimicitias cordium, fecit utraque unum. Collectis igitur omnibus tam episcopis cum uniuerso clero, quam primoribus urbis cum obsecundantibus sibi populis, ab ecclesia sancte Dei Genitricis semperque uirginis Marie, que appellatur. Ad presepe, rapitur, trahitur, et ad Lateranense patriarchium certatim, ac procerum et plebis multitudine deportatur. Quod audientes tunc missi principis moleste tulere, indignati scilicet non quod tantum uirum nollent pontificem, quem nimirum anxie cupiebant, sed  quod se, dum presentes essent, Quirites non inuitauerint, nec optate a se futuri presulis electioni interesse consenserint. Qui accepta ratione, quod non Augusti causa contemptus, sed futuri temporis hoc omissum fuerit omnino prospectu, ne uidelicet legatos principum in electione Romanorum presulum mos exspectandi per huiusmodi fomitem inolesceret, omnem sue mentis indignationem medullitus sedauere, ac ad salutandum electum etiam ipsi humiliter accessere.

Cumque patriarchium Lateranense ascenderent, atque descenderent, tantis clamoribus uniuerse plebis, ut sibi diu desideratus uir ad consecrandum daretur clamitantis obsessi sunt, ut nullus eorum loquentis secum college sui uerba posset audire. Erat enim cernere singulos circa consecrandum pontificem tantam dilectionis efficaciam possidere, quantam nec uidisse, nec uisurum unquam quis estimasset. Denique omnes hunc certatim coram  eisdem legatis rapere, et ad summum pontificatus apicem prouehendum trahere, ac anxie nitebantur portare, nisi blanditiis senatorum, et consiliis aliquantulum sedati fuissent. Quorum omnium unanimitatis desiderium audiens Ludouicus Christianissimus imperator, cognoscens etiam qualiter in eo decretum suis subscriptionibus roborauerunt, ualde gauisus est. Et ut tantus Domini famulus, cunctisque gentibus uidelicet tam Romanis, quam diuersis aduenis desideratus et desiderabilis Christiane plebi preficeretur medullitus exoptauit: et mox imperialem scribens epistolam, cunctos Romanos quod dignum tanto elegissent officio presulem collaudauit, per quam uidelicet innotuit, nulli quidpiam premii fore ex consecratione ipsius quoquo modo pollicendum, cum ipse hanc non suorum suggestione, sed Romanorum potius unanimitate commotus ardentissime cuperet prouenire. Maxime cum reddi que ablata fuerant, non auferri ab Ecclesia Romana, uel  deperire quidpiam se diceret amare. Itaque Sabbato, peractis rite orationibus, uigiliis, et eleemosynis, Dominico secundum morem idem uenerabilis sacerdos ab uniuersitate ad ecclesiam sancti Petri apostolorum principis deductus XIX Kalendarum Ianuariarum indict. prima, anno prefati Augusti decimo nono, per episcopos reuerendissimos, scilicet Petrum Gauensem, Leonem Silue candide, deinde tertio loco Donatum Ostiensem, quia episcopus Albanensis obierat, Formosus uero Portuensis a beatissimo Nicolao ad predicationem et instructionem Bulgarorum destinatus exstiterat, benedictionem summi pontificatus ad consolationem uidelicet multorum sancte Dei Ecclesie filiorum, qui factiosorum tyrannide liberius solito seuiente inter unius decessionem et alterius substitutionem pontificis diuersis agebantur exsiliis, uariisque afficiebantur incommodis, suscipere meruit in nomine Domini.

Siquidem ad celebritatem misse ipsius tam incredibilis  exstitit multitudo, ut certatim de manu eius omnibus communicare nitentibus Theutgaudus Treuirorum archiepiscopus, et Zacarias Anagninus episcopus, qui a domno Nicolao sacerdotio denudati, etiam communione caruerant, simulque Anastasius, qui dudum a Leone Benedictoque pontificibus presbyterio denudatus inter laicos communicare solitus erat, ecclesiasticam communionem sub congrua satisfactione receperint. Igitur mox ad patriarchium Lateranense reuersus est, et consuetudinem ab eo, qua diuersorum xeniorum hinc inde confluentium  pretia capiuntur, exclusit, dicens: Non esse pium quod gratis accipimus pretio uenundare, et cariores habere rationalibus fratribus irrationabiles nummos, pro quibus Christi pretiosus est cruor effusus. Sed paruipendantur, inquit, obsecro hec pudenda pretiorum commercia, et quod gratis accepimus, gratis, iuxta preceptum Domini, largiamur, et oblationes Christi cum eius hospitibus ac  inopibus partiamur, propter quos has nobis tribui diuinitus scimus. E uestigio etiam Dominicum et Grimoaldum episcopos, quos decessor suus sancte recordationis papa Nicolaus in Bulgariam patriam ire preceperat, et a se in ipso articulo sui discessus absoluerat, quique uidentes tanti Patris obitum ire distulerant, eadem fungentes legatione direxit, et quasdam epistolarum, quas ille mittendas delegerat, ut se eiusdem uoluntatis et studii fore ostenderet, suo nomine titulari precipiens, in quantum tempestas fluctuosi temporis permittebat, piissimi Patris uotum pius heres impleuit.

His ab urbe dimissis, continuo exsules, Gaudericum uidelicet uelitrensem, et Stephanum Nepesinum episcopos, et Ioannem cognomento Simonidem, quos procacissima falsitas, serenissimo Augusto incusans, domo patriaque proscripserat, ab Augusta mansuetudine multis epistolarum documentis requirere studuit, dicens, se bonum Ecclesie Dei pastorem  uideri non posse, nisi oues quas fideles sancte Ecclesie infidelis uir per suam subreptionem proscripserat recepisset. Qua religiosa suggestione letificatus Augustus, una cum Christianissima coniuge, non solum eos, propter quos summus pontifex miserat, honorifice ad urbem remisit: uerum etiam quoscunque priuata simultate tanquam reos imperatorie maiestatis, et in ergastulis quilibet truserat, ut reuerterentur precepit.

Post hec summus pontifex basilicam Nicolaitanam quam sanctissimus papa Nicolaus a fundamentis adeo luculenter cum tribus aqueductibus fabrefactis exstruxerat, ut omnes Lateranenses basilicas sui pulchritudine superaret, iuxta uotum decessoris sui picturis uariis decorauit.

Cuius ipse conuersationis exempla sic solertissime sequebatur, ut ab hostibus sancti Nicolai, qui in omnibus eius acta penitus infringere nitebantur, Nicolaitanus  et scriberetur, et publice diceretur. Quorum scilicet hostium, quia nonnullos parturientes iniustitiam, conceptum dolorem effusuros esse cognoscens, penes se, ueluti zizania inter frumenta usque ad maturitatis tempus dispensatorie retinebat, rumore fallaciter exsurgente creditum est quod omnia decessoris sui acta, que ille zelo diuino sanxerat, hostes uero eius ad proprios libitus infamabant, uoluisset infringere. Unde accidit ut omnes occidentalium regionum episcopi solemnes ac honorificas litteras emittentes religiosam eius memoriam, utpote orthodoxe et uere philosophie pontificis excolendam, summo pontifici iugiter inculcarent. A cuius uidelicet sanctissimi Adriani pape collegio, cum per dies aliquot quidam Grecorum, et aliarum gentium seruorum Dei per id tempus Rome morantium, se clanculo suspendissent, sexta feria septuagesime idem sanctissimus antistes eos secundum consuetudinem refectionis gratia solito plures numero conuocauit.  Quorum omnium manibus per semet humiliter aquam fudit, cibos apposuit, pocula ministrauit, et quod nullum pontificum ante se fecisse nouerat, ut eos promptiores ad prandium redderet, cum illis discubuit, canticis spiritalibus ibi per totum spatium iugiter laudes concrepantibus.

Dum surrexisset ab epulis in faciem suam coram omnibus procidit, dicens: Rogo uos, et suppliciter obsecro, patres, fratres, et filii, ut fundatis Domino pro sancta catholica Ecclesia sua preces; oretis pro Christianissimo filio nostro Ludouico imperatore Augusto, ut ei Deus omnipotens, ad nostram perpetuam pacem, Saracenorum faciat subditam nationem. Oretis etiam pro me fragili et imbecilli, ut det mihi Christus uirtutem tantam Ecclesie sue multitudinem in sanctitate et iustitia regendi, qui commisit beato Petro apostolo cunctos regere quos redemit; quatenus qui curarum secularium puluere caligans, plerumque spiritalia minus luculenter intueor, uestra  mihi iugis oratio, que tanto purior, quanto ab inquinamentis seculi remotior est, diuinitus suffragetur. Cumque illi pro se magis illum oportere preces fundere clamitarent, qui tanto acceptior apud Deum haberetur, quanto solus pro omnibus in labore feruentior, interna miseratione commotus cum lacrymis ait: Quia pro ualde bonis orare, karissimi, gratiarum actiones Deo persoluere est, peto ut dominum patrem, decessoremque meum sanctissimum et orthodoxum papam Nicolaum habentes in uestris orationibus, communes grates Domino referatis qui eum Ecclesiam suam miseratus elegit, et ad excludendum mundi tumidissimos strepitus, sicut Iosue, clypeo protectionis armauit, et gladio spiritalis potentie roborauit. Quo audito cuncti famuli Domini, uidelicet Hierosolymitani, Antiocheni, Alexandrini, ac Constantinopolitani, quorum aliqui legationibus mundi principum fungebantur, diutino stupore attoniti, in uocem clarissimam prorupere, dicentes: Deo gratias, Deo gratias, qui talem Ecclesie sue preficiendum  disposuit, qui nosset sui patris et decessoris reuerentiam pre oculis ponens, gregem Dominicum in uirga et baculo pascere: testamentumque patrum non conuellere, sed implere. Deo gratias, Deo gratias, qui in sede sui apostoli non posuit apostaticum papam, qui domus sue fundamenta posuit non super arenam, sed super firmissimam petram, qui te succedere fecit sanctissimo pape Nicolao, nec ab eius decretis abscedere. Eia, cesset inuidia, mendax fama recedat. Domino nostro Adriano a Deo decreto summo pontifici, et uniuersali pape uita: dictum est ter. Cumque manu silentium innuisset, summus presul intonuit, dicens: Reuerentissimo, sanctissimo et orthodoxo domno Nicolao a Deo decreto summo pontifici et uniuersali pape sempiterna memoria: dictum est ter. Nouo Elie uita perennis et immarcessibilis gloria: dictum est ter. Nouo Phinees eterni sacerdotii infulas merenti salus eterna: dictum est ter. Sequacibus eius pax et gratia: dictum  est ter.

Igitur Lampertus uintonis filius, dux Spoletanus, tempore consecrationis huius uenerandi pontificis Romanam urbem preter consuetudinem sicut tyrannus intrauit, non rebellantem sicut uictor satellitibus suis ad predandum distribuit, maiorum domos multis muneribus uendidit, nullis monasteriis, ecclesiis nullis pepercit, quinimo nobilissimi generis puellas tam intra Urbem, quam extra, suis satellitibus indifferenter diripiendas concessit. Propter que apud Augustos piissimos Romanorum querimoniis pregrauatus, ducatum perdidit, iram principum, et inuidiam pene cunctorum Gallorum, tanquam reuera sedis apostolice hostis adiudicatus, incurrit. Mox Romanus pontifex tanta tyrannide liberatus Histaldum, Walterium, Gilpianum, Odonem et Theupertum, cum cunctis aliis raptoribus et predonibus, quousque rapta redderent, sibique legaliter satisfacerent,  omni ecclesiastica communione priuauit. Sed Theupertus que rapuerat haud difficulter reddere studuit. Histaldus uero uir Deo deuotus, belloque fortissimus, ad presulem se percutientem tota humilitate conuersus est, eiusque gratiam secundum omne Romanorum libitum, satisfacturus accipiens, spem quoque resumende communionis accepit. Quam nimirum recipere preualuisset, nisi coniurationi Lampertorum postea conscius cum uiris excommunicatis ac rebellibus fugiens, Beneuentum petere maluisset.

His ita compositis postquam Michel Grecorum imperator Bardam Cesarem, Photii fautorem, suum, sicut perhibent, interitum machinantem peremit, Basilium collegam sibi adoptans imperatorem constituit: cumque nouus imperator Basilius a catholicis, tanquam qui semper eis fauerit, summo studio coleretur, Michel a spadonibus suis  peremptus est. Moxque Basilius rerum  potitus, primo quidem non se fuisse conscium necis Michelis, ut fertur, omnibus satisfecit. Tum uero secundum Romane Ecclesie constitutum peruasorem Photium pepulit, et Ignatium patriarcham, populo annitente, patriarchio restituit, ac ex utraque parte, Ignatii uidelicet patriarche, Photiique neophyti, legatos Romam per suum spatharium Basilium nomine destinauit, qui presente summo antistite alternatim confligerent, et iustitia suffragante aut iustificarent Photium, aut perpetuo condemnarent. Sed diuino iudicio disertissimam partem Photii pelagus sorbuit, et simplicissimam partem Ignatii cum legato imperiali saluam seruauit. Nullusque ex neophyti parte nisi monachulus, Methodius nomine, solus euasit. Qui postmodum neque Photium, pro cuius parte uenerat, neque Ignatium, contra quem, sed neque uniuersalis Ecclesie, ad quam uenerat, iura suscipiens, tertio conuentus, tertio perfidie denotatus, semel anathematizatus abscessit.

 At uero Basilius legatus imperatoris, et Ioannes metropolita Cesaree Cappadocie Nicolao fuerant destinati. Hinc sanctissimo pape Adriano cum episcopis et proceribus in secretario sancte Marie Maioris iuxta morem sancte sedis apostolice residenti se satis humiliter presentarunt; dona et epistolas obtulerunt: quibus susceptis, sancte Romane Ecclesie, cuius conamine Constantinopolitana Ecclesia de schismate purgata surrexerat, multiplices gratias retulere, ac post innumera laudum preconia concordi uoce dixere: Deuotissimus filius uester imperator Basilius, et patriarcha munere uestro restitutus Ignatius, dum ecclesia Constantinopolitana per interuentum uestrum inuasorem Photium propulisset, in archiuo eius librum summa falsitate congestum contra ingenium sancte Romane Ecclesie, sanctissimique pape Nicolai reperere. Quem bullatum quasi uere contagiosum a sua urbe penitus propulere, uobisque utpote summo capiti, cui Christus celo  terraque soluendi atque ligandi potestatem tribuit, misere. Quem, precamur, suscipientes rimamini, et fraudulentiam quam insontibus Constantinopolitis noster uersipellis Photius inferre potuit, ex eo quod in hanc sanctam Romanam Ecclesiam non habentem maculam neque rugam, aut aliquid huiusmodi, audacem lingnam exacuit prorsus aduertite. Et quid Ecclesie Dei de hoc latrocinio sit sentiendum, quod sub nomine synodi furtim ab eo confictum est, palam omnibus promulgate. Utrarumque partium consessum pontificem annuenti, Romanam contra sedem apostolicam, pontificemque ipsius, quia Photius uocem non habuit, sententiam forte precipitare potuit, iudicium uero librare non potuit. Sed a sede apostolica bis iudicatus bisque damnatus est. Et quia uiribus suis Photius confidens, in sanctissimum pontificem nostrum Nicolaum falsa garrire non timuit, os suum nimirum in celum posuit, et linguam suam, ut terram pertransiret, exeruit.  Ideoque conciliabuli ipsius librum scrutandum admittimus, ut auctor illius et fabricator mendacii, et inuentor peruersorum dogmatum tertio iudicetur. Egressus metropolita librum exhibuit, et in terram precipitauit, imprecando illi dicens: Tu maledictus Constantinopoli, sis Rome iterum maledictus. Te minister Christi Nicolaus nouus Petrus ueritatis amator attriuit. Et spatharius calce suo, enseque librum percutiens, nichilominus ait: Credo in hoc opusculo diabolus habitat, quia per os complicis sui Photii ea que per se dicere nequit, eructat. Nam et subscriptionem Basilii nostri imperatoris post subscriptionem Michelis, quem ebriosissimum subscribere noctu suasit, falsissime continet, quam eius non esse restitutio Ignatii declarauit, et satisfactio nostra, si uobis placuerit, iureiurando firmauit. Neque enim unius semper catholici Basilii nomen potuit falso suis feralibus commentis inserere, qui mutato charactere potuit multorum absentium episcoporum  nomina cum paucis complicibus suis describere. Quorum uidelicet episcoporum uniuersitas tam immunis est huius subscriptionis, quam tenoris ignara. Siquidem nullus Constantinopolitanorum, quando illud conciliabulum collectum fuisset  agnouit, sed quia Constantinopolim comprouinciales, ueluti regiam ciuitatem, pro diuersis negotiis instar istius urbis ascendunt, peruicacissimus Photius mendacium suum ueritatis medicamento, sicut ei a primeuo fuerat institutum, liniuit. Dum in locum quorumdam sanctissimorum episcoporum ciues quidem aliquorum illorum, sed transfugas, ut fama uulgatum est, muneribus excecatos, subscribere fecit. Inde est, quod subscriptionum istius uidentur diuersi characteres, et quidam eorum acutiori penna, quidam grossam, nonnulli uero decrepitum simulantes grossiori membranam inquinantes describunt, ut uidelicet fraude presentium, simplicitati absentium illudatur: et illud credat facilius uniuersitas esse uerissimum, quod dissimilibus  litteris fecerit falsitas esse diuersum. At uos illico subscriptionum quidem dissimilitudinem referentes characteres uidebitis. Fraudem uero, nisi Constantinopolim, ut omnis illa ecclesia deprecatur, miseritis, minime cognoscetis.

Tunc summus pontifex utriusque lingue peritis librum scrutandum per aliquot dies decreuit, et omnia que in eo continebantur coram synodo fideliter populari; que ubique omnia strenue perscrutata est. Nam uenerabilis pontifex, annitente omni senatorio popularique conuentu, apud beatissimum Petrum apostolum in defensionem sue Ecclesie decessorisque sui sacrum concilium conuocauit. Et primo quidem per legatos Constantinopoleos ueritate luculenter audita, decessoris sui super huiusmodi litteras legens, sinistram ipsius famam purgauit. Deinde Photium cum conciliabulo complicibusque suis tertio anathemate perculit. Ad extremum uero ceterorum subscriptionibus et sententiis roboratum, pre foribus  graduum nefandi dogmatis librum cunctorum pedibus conculcatum excussit. Quem nimirum rogus, ut fomentum quoddam ignis excepit, et pene, antequam semiustum credi potuisset, cum magno fetore, piceoque colore consumpsit. Et cum forte focus inundatione pluuie naturaliter debuisset exstingui, et ad pluuiam quasi ad guttas olei flamma conualuit, et in laudes Dei, sanctissimique pape Nicolai, simulque Adriani summi pontificis miraculi stupor tam Latinorum quam Grecorum corda resoluit. Post hec cum epistolis decessoris sui, sicut ab eo fuerat ordinatum, Donatum episcopum Ostiensem, et Marinum diaconum Constantinopolim destinauit, deinde eiusdem epistolas suo tantum nomine titulatas, et commonitorium. Sed et Stephanum Nepesinum episcopum sociauit, eisque precepit, ut omne scandalum Ecclesie Constantinopolitane solerter sopirent, consecratisque a Methodio et Ignatio sub satisfactione libelli, quem de scrinio susceperant, proprias  ecclesias redderent. Photianis uero sub eadem, ac districtiori satisfactione communicarent quidem, sed sacerdotum iudicium, usque ad sedis apostolice sententiam manente sanctissimi pape Nicolai iudicio protelarent. Itaque multorum anfractuum laboriosos circuitus penetrantes, tandem Christo preduce Thessalonicam ueniunt, in quam Basilius imperator Eustachium spatharium candidatum cum sue salutationis officio sancte Romane Ecclesie legatis obuiam destinauit.

Qui eos admodum honorifice per contigua itineris loca ducens Sillambriam peruenerunt. Ubi a Sisinnio imperiali protospathario, et Theognisto patriarchali hegumeno, qui Rome apud sanctissimum papam Nicolaum pro restituendo Ignatio sedulus intercessor exstiterat, cum quadraginta equis de stabulo imperiali, et totius mense argenteo apparatu, officialibusque, qui sibi ad omnen libitum famularentur, sunt excepti, ad Castrum rotundum, in quo est ecclesia  mire magnitudinis sancti euangeliste Ioannis nomine dicata, fauore Augustali Sabbato mansionem suspiciunt. Et Dominica, que quinta decima dies Septembris erat, indictione tertia, singulos equos cum sellis aureis deuotione imperatoria capientes, obuiatis omnibus scholis, uidelicet spathariorum, candidatorum, strategorum, mandatorum, ceterorumque palatinorum ordinum, cum omnibus clericorum planetatis ordinibus ad portam Auream ueniunt. Ibi a Paulo librorum custode, et Ioseph uasorum custode, simulque Basilio sacellario, ecclesiasticis induti uestibus salutati cum syncellis patriarche Constantinopoleos solemniter preceduntur, et ab omni populo cum cereis et lampadibus prosequuntur. Sicque ad Irenes palatium descendentes, in domum, que dicitur Magnaura, a Ioanne a secretis, spatharioque candidato, et Strategio spathario candidato, qui subministrationis gratia deputati fuerant, laudabiliter suscipiuntur, per quos imperialia mandata  suscipiunt deuotissime procul dubio suggesta, ne forte moleste ducerent, quod imperiali natalitio imminente, in crastinum suscipi non ualerent. Quo feliciter celebrato, misit imperator in occursum ipsorum omnes ordines palatinos. Quibus precedentibus ante imperatorem in chrysotriclinio sibi continuo assurgentem salutabundi conueniunt, apostolicas epistolas imperatori offerunt: quas imperator per semet suscipiens osculatur. De statu Romane Ecclesie, et salute domni Adriani summi pontificis, deque omni ecclesiasticorum, senatoriorumque ordine ordinabiliter perscrutatur, legatosque amabiliter osculatus, Ignatio patriarche iussionem apostolicam perlaturos absoluit.

Qui sequenti die ad imperatorem redeunt, a quo taliter alloquuntur: Sancte Constantinopolitane Ecclesie per ambitionem peruicicassimi Photii diuersis schismaticorum fluctibus lacerate sancta omnium Ecclesiarum Dei mater Ecclesia Romana, sanctissimi  domni et uniuersalis pape Nicolai  fida prouisione consuluit. Quapropter nos cum omnibus Orientalibus patriarchis, metropolitanis, atque episcopis, censuram sancte matris nostre Romane Ecclesie per biennium prestolantes, propter Deum petimus, ut Dei negotium uiriliter peragatur, et tandem aliquando auctoritate uestri sacri collegii tam pestifere Photiane tergiuersationis scandala propellantur; quatenus unitas et tranquillitas optate diutius iuxta decretum sanctissimi pape Nicolai restaurentur. Legati sancte sedis apostolice responderunt: Et nos ideo uenimus; ideo missi sumus: sed neminem orientalium uestrorum nunquam in nostram synodum suscipere possumus, nisi oblato libello, cuius formam de scrinio sancte sedis apostolice sumpsimus, nobis fuerit  satisfactum. Imperator et patriarcha dixerunt: Quia nouum hoc et inauditum de libello proferendo asseritis, necesse est ut tenoris illius formam uideamus. Nec mora, libelli forma prolata est, et de Latino in Grecum conuersa omnium notitie declaratur. Quorum quidam libellum proferentes in sancta synodo resederunt: proferre nolentes extra synodum inglorii relicti sunt, sed dietim feruore sancti Spiritus temperati, premissa libelli satisfactione ad unitatem sacre synodi reuersi sunt. In hanc synodum Photius, ille peruasor, de multis criminibus perpetratis rationem redditurus adducitur. Omnes epistole sancte Romane Ecclesie contra eum prolate leguntur. Et depositionis ac anathematis sententia dudum apostolica sede prolata, in eum ab omnibus identidem iaculatur, inque ipsius conspectu nefandissimi conciliabuli profanata uolumina, quibus contra sanctissimum papam Nicolaum susurra fauce latrauerat, igne combusta, ueritatis, innocentieque lampas emicuit.  Qui laqueum, quem olim alteri parauerat glorificandus, nunc rationis uirtute ad extremam taciturnitatis inertiam deuolutus intrauit; et apertum sibi communionis ostium, qui sub satisfactione libelli suscipiendus admonebatur, quasi cecus in meridie declinauit. Denique gestis salubriter omnibus, que in decem sessionibus synodi textus complectitur, legati sancte Romane Ecclesie textum synodi, ne quid Greca leuitas falsum in eam congesserit, Anastasio sancte sedis apostolice bibliothecario  subtiliter inquirendum, antequam subscribant, committunt. A quo, quia in utrisque linguis eloquentissimus existebat, studiosissime perscrutatus, omne quod ad laudem serenissimi nostri Cesaris sanctissimus domnus Adrianus pontifex in epistola sui decessoris Arsenio episcopo imminente adiecerat, resecatum inueniunt.

 Quapropter epistolam sedis apostolice, fraudulenter corrosam summis clamoribus conqueruntur, fatentes se nullo modo synodalibus actionibus subscripturos, nisi totius epistole integritas gestis synodicis iungeretur. Hoc modo Romanis certantibus, Grecis uero, non esse in synodo de laude imperatoris, sed de solius Dei tractandum altisone respondentibus, nomenque imperialis nostro Cesari penitus inuidentibus; tandem ad hoc usque peruentum est, ut interposita conditione uoluntatis apostolice diffinitis sententiis minus finite subscriberent, ita legentes: Ego ille uices agens domini mei sanctissimi et uniuersalis Adriani pape in hac sancta synodo presidens usque ad uoluntatem eiusdem eximii presulis, ad omnia, ut superius legitur, consensi, et manu propria subscripsi.

His expletis, quidam Grecorum imperatorem conueniunt, et Constantinopolitanam Ecclesiam per oblatos libellos, in potestatem Romanam redactam  flebiliter conqueruntur, et dubietate subscriptionum, omnia que in synodo decreta fuerant, reuoluenda, cunctaque recidiuis erroribus confundenda fatentur: et nisi libellos reciperent, libertatem pristinam se non posse recipere fingunt. Et illico quidam libellorum a custodibus, quoniam excellentiorum episcoporum libellos legati sancte Romane Ecclesie, futurorum prescii, prorsus occuluerant, defraudantur. Ac per hoc incredibiliter consternati ipsi legati, Supponis archiministri, et Anastasii disertissimi sancte sedis apostolice bibliothecarii fidelissimis auxiliis innituntur. Quibus diuerso modo non sine magno labore periculis imminentibus, libellos quidem uix tandem recipiunt: sed imperatoris iram pro nimia sue districtione fidei uehementer incurrunt.

Igitur post diem tertium, quo sacratissima synodus cum suis scriptionibus omnino in codice consummata, retractaque est ad omnem elegantiam in ecclesia  sancte Sophie fuerat, ab imperatore in domo, quam cum uicariis patriarcharum, uidelicet Alexandrino, Antiocheno, et Hierosolymitano, simulque patriarcha Ignatio, qui cum aliquibus ibi residebat, callide conuocati sedere iubentur, et quod principes Bulgarorum eis litteras, et dona per Petrum, aliosque direxerint, audiunt.

Quorum legationem imperatore potissimum annuente suscipiunt, sicque post salutationem Petrus Bulgarorum legatus exorditur: Domnus Michel princeps Bulgaricus audiens quod pro utilitate sancte Dei Ecclesie ex diuersis partibus auctoritate sedis apostolice conueneritis, gratanter accepit, uobisque, qui ex sede apostolica missi estis, quia in uestro transitu uestris eum litteris uisitare dignati estis, multiplices gratias agit. Legati sancte Romane Ecclesie responderunt: Nos quia uos filios sancte Romane Ecclesie nouimus, insalutatos uos preterire neque debuimus, neque uoluimus: quos nimirum  sancta sedes apostolica ut propria membra complectitur.

Bulgarorum legati dixerunt: Usque hodie pagani fuimus, et nuper ad gratiam Christianitatis accessimus: ideoque, ne in aliquo errare uideamur, cui Ecclesie subdi debeamus, a uobis, qui uices summorum patriarcharum geritis, nosse desideramus. Legati sancte Romane Ecclesie responderunt: Sancte Romane Ecclesie, cui per te, o Petre, tuus senior et beato apostolorum principi Petro cum omni gentis sue populo se tradidit, a cuius successore, uidelicet egregio papa Nicolao, et precepta uiuendi, et episcopos ac presbyteros suscipere meruit: uos et pertinuisse et pertinere debere etiam in eo monstratis, quod postulatos, nostros sacerdotes et suscepistis, et hactenus ueneratione congrua retinetis.

Bulgagorum legati dixerunt: A sancta Romana Ecclesia sacerdotes nos petiisse et suscepisse, et  hactenus habere nos confitemur, et eis in omnibus obedire decernimus; uerum utrum Romane an Constantinopolitane Ecclesie rationabilius subdi debeamus, cum his patriarcharum uicariis definite. Legati sancte Romane Ecclesie responderunt: Propter que nos sancte sedes apostolica cum orientalibus diffinienda mandauerat, Domino iuuante, finiuimus; de causa autem uestra non secus quam diffinita est definienda, quia nichil in mandatis accepimus, nichil uel diffinimus, uel in preiudicium sancte Romane Ecclesie diffiniendum censemus. Quinimo, quia omnis uestra patria nostris sacerdotibus ubique plena est, nulli uos nisi sancte Romane Ecclesie pertinere debere, diffinitiua sententia, quantum ex nobis est, promulgamus.

uicarii orientalium patriarcharum Bulgaris dixerunt: Quando uos illam patriam cepistis, cuius potestati subdita erat, et utrum Latinos, an Grecos sacerdotes habuerit, dicite? Legati Bulgarorum dixerunt:  Nos illam patriam a Grecorum potestate armis euicimus, in qua non Latinos, sed Grecos sacerdotes reperimus. uicarii orientalium responderunt: Si Grecos sacerdotes ibi reperistis, manifestum est, quia ex ordinatione Constantinopoleos illa patria fuit. Legati sancte Romane Ecclesie responderunt: A Grecis sacerdotibus argumentum sumere non debetis: quia linguarum diuersitas ecclesiasticum ordinem non confundit. Nam sedes apostolica, cum ipsa Latina sit, in multis tamen locis pro ratione patrie Grecos sacerdotes et semper et nunc usque constituens, priuilegii sui detrimenta sentire nec debet, nec debuit.

uicarii orientalium patriarcharum dixerunt: Etiamsi Grecorum presbyterorum ordinationem uestri iuris fuisse doceatis; illam tamen patriam Grecorum regno pertinuisse nunquam negare poteritis. Legati sancte Romane Ecclesie responderunt: Sicut Bulgarie nobis diuerso modo pertinere ordinationem  nos dicentes mendacium non loquimur, ita nimirum eamdem Bulgariam ex Grecorum regno fuisse nunquam negamus. Sed intueri uos decet, quia aliud ordinant iura sedium, aliud patiuntur diuisiones regnorum. Nos de diuisione regnorum non agimus, sed de iure sedium loquimur.

uicarii orientalium patriarcharum dixerunt: Illud quod uobis diuerso modo Bulgariam pertinere dicitis, addiscere uolumus. Legati sancte Romane Ecclesie responderunt: Sedes apostolica, iuxta quod decretalibus sanctissimorum Romanorum presulum doceri poteritis, utramque Epirum, nouam uidelicet, ueteremque, totamque Thessaliam, atque Dardaniam, in qua et Dardania ciuitas hodie demonstratur, cuius nunc patria ab his Bulgaris Bulgaria nuncupatur, antiquitus canonice ordinauit, et obtinuit. Ac per hoc ordinationem, quam tunc paganorum Bulgarorum irruptione amiserat, non a Constantinopolitana Ecclesia, ut modo fingitur, abstulit, sed ab his factis  modo Christianis recepit. Secundo modo, quia Bulgari, qui iure gentili sibi patriam subiugantes, ecce per tot annos retinent quod ceperunt, sedis apostolice semet  patrocinio ordinationique specialiter committentes, nobis debent nec immerito subiici, quos ultronea uoluntate magistros elegere. Tertio modo, quia eosdem Bulgaros sancta sedes apostolica, iussu quondam sanctissimi pape domini Nicolai, tam per aliquos nostrum qui hic sumus, illic multas ecclesias dedicantes, sacerdotes creauimus, quam per Paulum, Dominicum, Leopardum, ac Formosum uenerabiles episcopos, sed et Grimoaldum cepiscopum nostrum, quem hactenus isti Bulgari cum multis nostris sacerdotibus in conspectu nostro habere se fassi sunt, a diuersis erroribus ad catholice fidei ueritatem multo sudore, Christi gratia preduce, tranferens, ecce ultra triennium tenuit, tenet, ordinat, ac disponit. Ideoque consequens non est, ut sine conscientia Romani summi pontificis Ecclesia Romana, de quibus presentialiter  uestita cernitur, spolietur.

uicarii Orientalium patriarcharum dixerunt: At quem istorum modorum modo dispensare uelitis, edicite. Legati sancte Romane Ecclesie responderunt: Sancta sedes apostolica uos, quia reuera inferiores estis, super sua causa iudices nec elegit, nec per nos eligit, utpote que de omni Ecclesia sola specialiter fas habeat iudicandi: sed neque nobis de hac causa sententiam proferre commisit. Quapropter quod ab ea faciendum non accepimus, eius cognitionis iudicio que librorum multiplicitate ad defensionem sui multa proferre preualet, ex integro reseruamus; a qua omnis uestra sententia tanta facilitate despicitur, quanta leuitate profertur.

uicarii Orientalium patriarcharum dixerunt: Satis indecens est, ut uos, qui Grecorum imperium detrectantes, Francorum federibus inheretis, in regno nostri principis ordinandi iura seruetis. Quapropter  Bulgarorum patriam, quam ex Grecorum potestate dudum fuisse, et Grecos sacerdotes habuisse comperimus, sancte Ecclesie Constantinopolitane, a qua per paganismum recesserat, nunc per Christianismum restitui iudicamus. Legati sancte Romane Ecclesie reclamantes dixerunt: Sententiam quam non electi, neque admissi, siue tumore, seu gratia, uel quidquid illud est, modo precipitastis potius quam protulistis, auctoritate sancti Spiritus usque ad diffinitionem sancte sedis apostolice omnino rescindimus, ita ut nullo modo uel nomen habere sententie mereatur. Teque adiuramus, patriarcha Ignati, auctoritate sanctorum apostolorum principum coram Deo, suisque angelis, omnibusque presentibus contestamur, ut secundum hanc epistolam sanctissimi restitutoris tui domni Adriani summi pontificis, quam tibi ecce offerimus, industria tua ab omni Bulgaria ordinatione immunem te, nullum tuorum illuc mittendo, custodias, ne sancta sedes apostolica,  que tibi tua restituit, per te sua perdere uideatur, quin potius, si, quod non credimus, iustam te habere querimoniam estimas, sancte Romane Ecclesie restitutrici tue solemniter suggerere non omittas.

Tunc patriarcha Ignatius, apostolicam epistolam suscipiens, licet magnopere admonitus eam legere distulisset, respondit: Absit a me, ut ego his presumptionibus contra decorem sancte sedis apostolice implicet, qui nec ita iuueniliter ago, ut mihi subripi ualeat, nec ita seniliter deliro, ut quod in aliis reprehendere debeo ipse committam. Hoc fine collocutio illa finita est.

Sed imperialis commotio, licet spem fronte famularet, augmentum suscepit. Legatos tamen sancte Romane Ecclesie ad prandium conuocans donis optimis decorauit, eosque Theodosio spathario, non ea qua congruebat sollicitudine, deducendi gratia commendauit, Acodyrcarium usque perducti, neligenterque sine ulla prouisione dimissi. Post dies aliquot  nauigantes, in Sclauorum deducti manus, proh dolor! inciderunt, bonisque omnibus, ac authentico, in quo subscriptiones omnium fuerant, exemplari denudati sunt, ipsique capite plexi fuissent, nisi ab his, qui ex illis aufugerant, sibi timuissent. Tandem apostolicis imperialibusque litteris ab exsilio liberati, et undecimo Kalendarum Ianuariarum die, indictione quarta, Romam reuersi, omnia que superius diximus coram sanctissimo summo pontifice ac proceribus retulerunt, nichilque aliud scripturarum, quam librum actionis Ignatii, et libellos quos a Sclauis receperant, et reliquos libellos quos Supponi archiministro, et Anastasio prudentissimo bibliothecario sancte sedis apostolice  dudum Constantinopoli commendauerant, ostendere potuerunt.

Superiore tempore Formosus Portuensis et Paulus  Populoniensis uenerabiles episcopi, qui cum ceteris iussu sanctissimi pape Nicolai causa predicationis destinati fuerant, remeantes de Christianitate Bulgarorum, ac omnimoda subiectione, qua specialiter sancte Romane Ecclesie deuotissima colla submiserant, sedem apostolicam recrearunt, et Michelis Bulgarici regis legatum, Petrum nomine, summo pontifici presentarunt. Qui legatus cum donis regalibus  regias quoque litteras obtulit, summum presulem summopere deprecantes, ut aut Marinum sibi bene compertum diaconum archiepiscopum consecratum remitteret, aut aliquem ex cardinalibus duntaxat sue ecclesie uirum sapientia, persona, uitaque archiepiscopatu dignissimum Bulgaris eligendum dirigeret, quem post approbationem eorumdem, denuo remeantem archiepiscopali ministerio sublimaret. Sed Marino Constantinopolitanum missaticum deuotissime, ut diximus, sortito, summus pontifex Siluestrum quemdam Bulgaris eligendum direxit, quem cum Leopardo Anconitano, et Dominico Taruisiensi episcopis, simul et litteras pro archiepiscopo aut Formoso Portuensi episcopo remittendo importunissime deprecantes remittentibus Bulgaris magna sub uelocitate recepit. Quibus inter nonnulla rescripsit, ut quemcunque nominatim deuotio regalis exprimeret, eum sine dubio pontificalis prouisio Bulgaris archiepiscopum commodaret. At uero Bulgarorum rex exspectationum moras diutius ferre non  ualens, ad Grecorum imperatorem, natorum Theodore occasione alterna regna sibi alternatim rapere machinantium, adductus, eumdem Petrum, quem a Roma sine desiderii sui effectu sero receperat, cum aliis e latere suo Constantinopolim, requisitionis gratia cui potissimum Bulgaria pertinere deberet, emisit, ibique a legatis nostris, quod iuri Romano pertinerent, sunt conuicti; at postmodum per Orientales Constantinopolitanosque donis ac promissionibus persuasi Grecos sacerdotes, iuxta quod Grimoaldus episcopus, qui ab his se repulsum fatetur, suscipientes nostros eiiciunt, et per eumdem Grimoaldum episcopum, quia sine conscientia sedis apostolice, commissum sibi predicationis officium deserens, Romam ditissimus remeauit, magnum epistole uolumen friuolis allegationibus tanquam sub pretextu deliberate sententie synodo presidentium implicatum apostolice sedi super excusatione sua remisit. In quo facto quia episcopus a Bulgaris expulsum  epistola tacente se asserit, et presbyteri non se pulsos a Grecis, uel Bulgaris, sed ab episcopo circumuentos, profecto dubium, quin mutue subsit proditionis imago, donec Christus renum rimator et cordium, in suorum seruorum examine hanc in lucem protulerit, non uidetur.








ADRIANI PAPAE II EPISTOLAE ET DECRETA.




I EPISTOLA AD LOTHARIUM REGEM.  Quod Theutbergam solutionem matrimonii Rome postulantem ad Lotharium redire iusserit, donec in synodo de ea re statuat. Monet Lotharium ut eam in consortium recipiat, aut si alio in loco interim consistat, promissas illi abbatias ad uite subsidia concedat.


Quia beato Petro apostolorum principi Dominus noster oues suas, totam uidelicet Ecclesiam, pretioso iam sanguine suo redemptam, post passionis uincula, post clauorum uulnera, et crucis ludibria, atque resurrectionis gloriam, tertio commendauit dicens: Pasce oues meas, pasce agnos meos , nos  uice utique apostolatus illius, Domino in omnibus cooperante, fungentes, in uirga equitatis et iustitie, in longanimitate benigne humilitatis et patientie, gregem Domini pabulo spiritalis uite pascendum, et cura solerti custodiendum diuina suscepimus uoluntate. Os apostolatus nostri, septiformis Spiritus gratia plenum, pro regni tui stabilitate felicitateque perpetua, sempiterna nempe uera anime salute, qua nunc et in eternum beate securiterque fruaris, o inclyte rex Lothari, uicibus indefessis aperientes, excellentiam tuam paterno monemus affectu, et iure apostolico exhortamur, quatenus malorum hominum consiliis relictis, et mortiferis persuasionibus omnimodo spretis, aurem cordis tui celesti, sane clauigero beato Petro in nobis loquenti aperias, omnique  animositate et inclyta mundi dilectione procul abiecta, ea que iustitie ac rectitudini maxime congruunt predicantes toto desiderio audias, euidentique perficias deuotus affectu, quia non auditores, sed factores legis Deus fore iustos approbat. Unde sedis apostolice salubrem admonitionem et correctionem uenerabili sinceraque mente suscipere stude. Duo igitur a te carnis deuicto illecebra dudum commissa uidentur illicita, que ab antecessore nostro pie memorie papa Nicolao censura fuerant emendata canonica. Unum, uidelicet nefarium Theutberge legitime coniugis tue diuortium; alterum uero, scelestissimus Waldrade meche concubitus: que non solum lex omnis diuina reprobat, condemnat et fieri omnimodis uetat, sed etiam mundana prohibent iura.  De quibus nos iterum rescribere nullatenus studeremus, nisi uos a iustitie tramite per incentiua carnis procul dubio deuiasse, bonumque coniunctionis legitime  uinculum dissoluisse, et ad illicitum ac pristinum stuprum incongruis reuerti uelle occasionibus agnosceremus. Theutberga itaque illustrissima regina coniux uestra, sanctorum apostolorum Petri et Pauli ad limina ueniens, menteque deuota orationis desiderium complens, nostram faciem contemplari, causasque sue necessitatis nobis ore proprio exponere quesiuit. Que cum a nobis, pro amore Dei et uestro, et ab omni nostra Ecclesia honorifice, sicut oportebat, suscepta fuisset, dixit se propter quamdam corporis sui infirmitatem, et quia non legitimo uobis antea fuerit coniuncta connubio, a uestro uelle separari consortio, et ob amorem Dei seculi dignitatem et gloriam abiicere, ac sub leni iugo Christi ceruicem cordis submittere. Quibus profecto auditis,  et Domino auxiliante diligenter consideratis, non modico fuimus turbati stupore; quod se pro talibus a uobis quereret separare, cum scriptum sit dicente Domino: A Deo iungitur mulier uiro, et iterum: Quod Deus iunxit homo non separet . Et cum ipsa, sicut dixit Apostolus, sui corporis non habeat potestatem, sed uos, cui Domini est uoluntate legitimo matrimonio regalique toro coniuncta. Cui sane quamuis cum uestre uoluntatis consensu atque licentia hocce supplici nimis pace deposceret, nostrum in tali uoluntatis sue desiderio consensum nullo modo prebuimus. Licentiam uero illi reuertendi ad magnitudinis uestre consortium, iuraque matrimonii regalis illibata custodiendi precepimus. Super his autem, quibus se a  uobis querit disiungere, tam repente sine multorum fratrum nostrorum consilio, et ingenti examine, finitiuam nunc proferre sententiam, aut consensus nostri immaturam dare licentiam iure distulimus. Deo autem nobis salutis opem uitamque prebente, tam pro his quam etiam pro aliis ecclesiasticis causis synodum facientes, et talia subtili examine indagantes, ut secundum Deum salui esse possitis, idonea satis intentione deliberabimus coram Deo Saluatore nostro, atque finiemus. Propter quod excellentiam tuam apostolicis monemus alloquiis, et hortamur in Domino, ne aurem nobilitatis tue consiliis impiorum et ueritati repugnantium uerbis inclines; sed potius Dominicis et apostolicis prebens gratanter preceptis, eamdem Theutbergam nobilissimam reginam  coniugem tuam dilectionis amore in coniugale consortium letus recipias, et pro amore Dei et sancti Petri, nostroque simul, honore digno eam retinere,  sicuti corporis proprii membrum dilectum, procures Quod si ob itineris longitudinem et asperitatem, uel aliquam carnis incommoditatem, ad uos usque ipsa peruenire distulerit, elegeritque in alio proprietatis sue loco sibi utili magis consistere, interim, donec synodus, ut prediximus, fiat, salua et incolumis sub uestra regali tuitione atque defensione secura permaneat; habeatque in potestate sua ipsas abbatias quas ei dare ipse ore proprio promisisti, de quarum sumptibus atque reditibus necessaria possit habere stipendia dignaque subsidia. Sin uero quilibet uestrum ei aliquam fuerit molitus contrarietatem inferre, aut periculose presumpserit nocere, sciat se a nobis perpetui anathematis uinculo esse procul dubio innodandum, et ab omni Christianorum consortio  separandum; te autem, si talibus consensum prebueris, omnimodis excommunicandum.



II. AD ADONEM uIENNENSEM ARCHIEPISCOPUM.  Laudat eius zelum ingeniique acumen in precauendis insidiis impiorum.

ADRIANUS episcopus, seruus seruorum Dei, reuerentissimo et sanctissimo confratri nostro ADONI uiennensi archiepiscopo.

Legatus cum litteris a beatitudine tua decessori meo sancte memorie pape Nicolao destinatus, me in sede illius, quia sic Dominus uoluit, ordinatum inuenit. Et quia noluimus frustrare pium studium tuum, non illius uice, licet propter legati moram  partim de his que scripsisti fraternitati tue respondimus. Debemus enim ei in labore succedere, cui per Dei gratiam successimus in honore. Igitur de admonitione quam per Waltarium comitem circa gloriosum regem Hlotarium exercuit sollicitudo tua grates multas rependimus. In eo quippe te precipue industrium pastorem Dominici gregis ostendis, quo insidias lupi precauendas esse longe positus adhortaris. Perscrutatis preterea quaterniunculis, quos idem legatus detulit, ingenium et acumen sensus tui mirati sumus, et auctorem protinus collaudamus. uerum sicut exemplaria epistolarum, que apostolice recordationis decessor noster super hac te in Gallias, et ad omnes episcopos ultra . . . . positos destinauit,  indicant, et sicuti nonnulli primores XX, etc., que in ms. codice desiderantur.



III. AD SYNODUM TRICASSINAM.  Probat illorum in colligendis gestis diligentiam, et pallium concedit Wulfado. Hortatur ut Nicolai nomen scribant in diptychis, caueantque ne quidquam contra eius acta uel decreta tentetur.

ADRIANUS episcopus, seruus seruorum Dei, sancte et in Christo diligende synodo apud Trecas collecte.

Legationis uestre scripta, beate memorie decessori meo pape Nicolao missa, nos iam in sede illius diuina dignatione locati suscepimus, promptissimamque obedientiam uestram, quam in colligendis gestis,  secundum definitionem prenominati sanctissimi presulis exhibuistis, laudauimus. Et licet ad seriem rerum gestarum luce clarius agnoscendam non sufficiant, que tam de Ebbonis deiectione, quam de his que postmodum acta sunt unanimitas uestra descripsit, et nonnulla rationi uestre desint eorum que super his gesta sunt, queque iam memoratus et semper memorandus pontifex apostolice sedi uoluit ex integro reserari; pium tamen laborem uestre sanctitatis et studium non solum laudabile, sed et longe lateque predicabile iudicamus. Innocentia quippe iam nunc fratris et cepiscopi nostri Wulfadi et collegarum eius, quam quidam emergens casus per non breuis temporis intercapedinem obumbrauerat, retractatione et refricatione uestre sacrate et  apostolice sedis auctoritate frequenter adunate solertie, ecce, Deo gratias, uenit ad lucem, et iustitie sue radios ad omnium omnino certitudinem foras quasi solis splendor extendit. Ideoque nos uestrum iudicium, ac uestram sententiam, quam apostolice sedis censura, sicut exegit ordo, precessit, approbamus, admittimus et corroboramus; atque postulationi uestre, cui quidquam negari difficillimum est, annuentes, ad pleniorem confirmationem, usum pallii iam dicto fratri nostro Wulfado Bituricensi antistiti, secundum priorem consuetudinem, ad genium et decus ecclesie sibi commisse, et instructionem ipsius concedimus. Quod etiam sepe memoratus decessor noster iamdudum libenter annueret, si que nunc misistis ipse reciperet, uel si is qui hoc suscipere  conabatur, a Bituricensi missus probaretur Ecclesia. Sed quod ille non egit, ecce nos egimus. Quin potius, quod ille perficere deliberauerat, nos ecce Deo auctore suppleuimus. Non quippe est diuersitas operis, ubi est una eademque concordia uoluntatis: presertim cum debeamus ei in labore succedere, cui successimus in honore. Nimirum qui sumus ut Psalmista canit: Pro patribus nati filii , et constituti, quamuis longe meritis impares, super omnem uniuersalis sancte Ecclesie terram. Precamur autem, et obsecramus in Domino, ut sicuti nos unanimis fraternitatis uestre precibus annuimus, et assensum de cetero non solum in hoc, sed in omnibus prebere disponimus; ita quoque uos meis nunc uotis satisfacere procurantes, crebro dictum apostolice  recordationis papam Nicolaum in codicibus uel diptychis ecclesiarum uestrarum scribi, et nomen eius inter sacra missarum solemnia impretermisse recitari faciatis: ita ut aliis quoque fratribus, et dieceseon uestrarum sacerdotibus, idipsum agere precipiatis. Nihilominus uero suadere uestre dilectioni curamus, et admonemus, ut tam Grecis principibus, quam omnibus omnino clericali fungentibus ordine contra personam eius, uel acta seu decreta ipsius, agere uel decernere quidquam tentantibus, tam uerbo, quam scripto uiriliter obuietis, ac ualidissime resistatis. Scientes preterea, quia quecunque hic aduersus eius personam, uel decreta gerentur, me his nunquam prebiturum fore consensum:  nec eis a quibuscunque, uel quomodocunque fiant, meum interesse mentis, uel definitionis, aut dispositionis affectum. Quanquam si quilibet apostolice sedis misericordiam humiliter postulauerint, circa hos premissa satisfactione mitius agere nullo modo uelimus inflexibiles apparere. Tantum ne huiusmodi homines sic innocentiam suam asserere studeant, ut in accusationem tanti pontificis maximeque in Dei iudicio collocati, quoquo modo prorumpere audeant: precipue cum illum, dum aduixit, nemo impetere presumpserit, uel eum de iniusto iudicio arguere, uel tenuiter ausus exstiterit; nisi forte hunc quis humiliter adiit, cui ille satisfactione nondum curata iure remittere non consensit. Estote igitur circa hec uigiles, estote fortes, et ista omnibus ultra  Alpes constitutis episcopis nuntiantes, ut et ipsi quoque super his solliciti et intenti propugnatores sint, salutaribus monitis incitare.  Quoniam si sedis apostolice presul, uel ipsius decreta, detestationi uel abdicationi habentur, nullius uestrum uel nomen uel institutum firmum aut stabile permanere ualebit. Quin potius et dogmatibus, que de sancta et indiuidua Trinitate a presulibus sedis apostolice promulgantur, nonnulla possunt fieri detrimenta, si precedentium quorumque et maxime prime sedis pontificum statuta uel ulli, quod dici nefas est, quin et ipso auditu prorsus horrendum, a subsequentibus quibusque, imo et inferioribus, abolitioni cuidam uel damnationi subiiciantur, uel impie temeritatis ausu saltem soli derogationi prodantur.  Sanctam fraternitatem uestram optamus nunc et semper in Christo bene ualere. Data Iu Nonas Februarii, indictione prima.



Iu. AD LUDOuICUM REGEM GERMANIAE.  De uictoriis Ludouici imperatoris aduersus Saracenos, cuius interim et Lotharii fratris que sunt, tangi uetat.

ADRIANUS episcopus, seruus seruorum Dei, dilecto filio LUDOuIGO glorioso regi.

Inter exordia diuinitus ordinati, licet in indigno ministro, pontificatus mei, pacis studium pre ceteris uirtutibus predicandi suadendique mihi necessitas non inconuenienter incumbit. Nimirum cum etiam  in ipsius Dominice natiuitatis principio celestis exercitus militie uise sint, que clamarent: Gloria in excelsis Deo, et in terra pax hominibus bone uoluntatis . Ubi profecto solerter intuendum est quia sicut tunc pastores, qui super gregem suum pre ceteris uigilauerunt, tanti tripudii uidere pre ceteris gaudia meruerunt: ita nos tunc procul dubio celestium bonorum letitiam adipisci merebimur, si super oues Dominicas sollicite uigilemus: ne uidelicet has uel per insidias odii seu discordie uorax lupus inuadat, uel per cupiditatem auidus ille leo deglutiat, qui docente apostolorum principe circuit querens quem deuoret. Ideoque nunc, fili carissime, opportune importune suadeo, admoneo et instanter adhortor  ut pacis et dilectionis uinculum, que maior est omnibus uirtutibus et holocautomatibus , insolubiliter in omnes et inuicem obseruare gloria tua contendat, et inter subiectos medullitus custodiri semper admoneat. In hoc enim regni uestri status poterit incolumis tutius permanere, si uos neminem concutientes a nullo concuti dignoscamini. Preterea nolumus ignorare celsitudinem tuam, dilectissimum et spiritalem filium nostrum Ludouicum, piissimum et a Deo protectum imperatorem, non aduersus sancte religionis filios, ut quidam, pugnare, nec contra fidei Christiane domesticos, sed aduersus filios Belial, et aduersus Christi nominis inimicos, pro sancte Ecclesie, et precipue nostra securitate, proque fidelium liberatione multorum, qui pene iam finetenus  apud Samnium periclitabantur, ita ut etiam fines nostros infestatio iam iamque Saracenorum inuaderet. Egressus a summo sublimitatis proprio solio, et a pacatissime quietis sue fundamine, nec corpori parcit, nec estibus, nec algoribus, nec denique ullis euentibus cedit; sed omnia incommoda, omnia discrimina pro Christi nomine tolerans, nichil est quod pro Christianorum ereptione recuset arripere, nichil est quod pro fidelium quiete ac pace declinet assumere. Denique non modicam Ecclesie sancte quietem per eum diuina iam pietas operata est, non modice paganorum uires fortitudine superna prostrate sunt. Siquidem sepius eosdem tanquam mures e cauernis suis egressos ad sua latibula terga uertere compulit, et brachia contra nostros exerta  potenti uirtute resoluit. Quin et nobis omnibus, qui longe sumus et qui prope, magne securitatis presidium condonauit, dum scilicet nonnullos eorum prostrauit, nonnullos etiam ab eorum superstitioso ritu conuertens, Christi fidei et uere religionis itinera sectari perdocuit. Qua de re ratum ducimus uestram commonere magno opere celsitudinem, quo non uestris motibus, non aliorum suggestionibus incitati, quidquam que illius sunt concutere pressumatis. Non solum autem que illius sunt, uerum etiam que fratris ipsius, Lotharii uidelicet gloriosi regis, consistunt, nullo commouere patiamini prorsus instinctu. Qui enim tangit ea que fratris eius sunt, illa que ipsius sunt tangit; et qui illum liuore uictus commouet, hunc procul dubio commouere  dignoscitur. Quamobrem suademus et dilectionem uestram his apicibus cohortamur, ut iniquis suasionibus non cedatis, nec sinistra machinantibus aures accommodetis: sed unusquisque uestrum suo iure contentus, que alterius sunt usurpare non tentet, nec inuadere quocunque modo nitatur, quod inuasum non modicum potest inuasori generare sine dubitatione discrimen. Prouideat ergo prudentia uestra ne iam fato desiderabilissimo filio nostro semper Augusto, causam Dei exsequenti, et hereditatem Domini uindicanti, ac ipsius bella prelianti, quodlibet offendiculum preparetur, quo sancte Dei Ecclesie quauis ex parte impediatur, uel profectus fidelium excludatur: sed potius tela uestra paganorum acies  paueant, et iacula uestra hi qui sine Deo sunt acuta reperiant. Quin penitus, secundum Apostolum, non sit uobis colluctatio aduersus carnem et sanguinem, id est homines, sed aduersus principes et potestates, aduersus mundi rectores tenebrarum harum, contra spiritalia nequitie in celestibus . Alioquin manum apostolice sedis cum eodem piissimo principe fortiter esse cognoscite, et arma nostra illi munimina ualidissima conferentia, summo agonotheta nobis concertante, et beatorum principum apostolorum intercessione cooperante, preparata sine cunctatione prenoscite. Optamus gloriam uestram nunc et semper in Christo ualere, dilectissime fili. Data pridie Idus Februarias, indictione prima.



u. AD WALDRADAM.  Waldradam, quia resipuisse dicebatur, Ludouici imperatoris rogatu, communioni Ecclesie restituit, ea lege ut ad Lotharii societatem non redeat.


Nemo plane dubitat nullum facinus esse, quod Ecclesia data sibi diuinitus potestate ab eo desistentibus non possit absoluere, et penitentibus relaxare, cui dicitur: Quecunque dimiseritis super terram, dimissa erunt et in celis: et quecunque solueritis super terram, soluta erunt et in celis . In quibuscunque omnia sunt, quantacunque et qualiacunque sint. Quod etiam in sententia tua rationabiliter obseruandum est, qua licet fuerit obligata,  quia tamen, sicut multorum, sed precipue dilectissimi filii nostri Ludouici clementissimi Augusti, cui fides in omnibus adhibenda est, relatione didicimus, a neuo, quo tenebaris obstricta, resipuisse diceris, et ab obstinatione, qua uidebaris annexa, discessisse narraris, pietatis tibi uiscera noueris et apostolice sedis aperta, et tam uinculis anathematis et excommunicationis exutam, quam cunctorum Christianorum, Dei et beatorum primorum apostolorum auctoritate, societati redditam, atque communioni te gaude reductam: ita ut deinceps ecclesiam ingrediendi, et orandi, conuiuandique, seu cum ceteris Christianis loquendi, sit tibi auctore Deo data licentia: prefati duntaxat regis societati, propter antiqui hostis uersutias, nullo pacto penitus adherendi.  Quod tamen beneficium, quanquam hoc moderatio flagitasset ecclesiastica, que sicut incorrectis inflexibilis, ita correctis semper debet esse flexibilis, instantiam precum et incomparabilem dilectionem desiderabilis et spiritualis filii nostri iam memorati et iugiter memorandi Augusti, tam tibi celeriter impetrasse cognosce. Cuius scilicet postulatio, sicut non nisi iusta creditur, ita quoquo modo postponenda non ducitur. uerum tu sic te de cetero stude munire, ut donum solutionis, quod in terra percipere cerneris, in celo Deo auctore ueraciter capere merearis. Nam si te coram humanis oculis absoluendam exhibes, et coram Dei conspectibus obligata consistis, nec nodo cares, nec ueniam impetras, quinimo  et pro simulatione potiori nexu ligaberis. Etenim diuino fertur oraculo , quia homo uidet in faciem, Deus autem cor intuetur. Ergo ne delecteris in infimis, sed superna cordis intuere semper obtutibus. Caduca sunt que cernuntur, que uero non uidentur eterna consistunt. Noli rogo pro terrenis celestia, pro uisibilibus gaudiis perdere gaudia, que quidem nec cogitari sufficiunt. Nullus tibi blandiatur; qui enim te beatificant, ipsi te decipiunt. Denique quantiscunque uelaminibus iustitia et ueritas occultetur, quandoque tamen splendorem foras sue claritatis emittet, nec poterit omnino diutius nubilo seue detensionis obduci. Quod, fauente Deo, tam sedis apostolice studio, quam rectissimi principis, karissimi uidelicet filii nostri, cui nunquam  tortitudo quelibet aliquando placuit, sed nec placere quoquo modo poterit, sollicitudine, radios suos ut solis candor extendet.



uI. AD EPISCOPOS GERMANIAE. Asolutam a se Waldradam, et congruentibus monitis instructam significat.

ADRIANUS episcopus, seruus seruorum Dei, reuerentissimis et sanctissimis confratribus nostris archiepiscopis et episcopis in regno Ludouici gloriosi regis constitutis.

Sicut obstinatis et incorrigibilibus debetur uindicta, ita a conuersis atque correctis amouenda est ultio et adhibenda curatio. Quapropter nos Waldrade,  que multorum ut refertur attestatione a pristinis et illicitis affectibus ad salutiferum correctionis iter conuersa est, remedia miserationis apostolice sedis exhibere consensisse, illamque uinculo excommunicationis uel anathematis auctoritate Dei et principum apostolorum absoluisse cognoscite: ita ut deinceps Domini Ecclesiam ingrediendi, et orandi; conuiuandique, seu cum ceteris Christianis loquendi sit ei auctore Deo concessa licentia. Cui Waldrade uidelicet competentia monita destinauimus, et que conueniebant litteris inculcanda preuidimus; quarum scilicet litterarum textum sibi uestra fraternitas exhiberi summopere postulet. Et quoniam ita conuenit, a uobis exigendum et agnoscendum decernimus, quatenus per hoc scire ualeat uestra sanctitas  apostolice sedis austeritatis et mansuetudinis remissionis et refrenationis indicia, et moderantis sime discretionis prorsus insignia. Optamus sanctitatem uestram in Christo bene ualere. Data pridie Idus Februarias, indictione prima.



uII. AD CAROLUM CALuUM REGEM.  Respondet litteris quas ad Nicolaum de Ebbone scripserat; pallium Wlfado concedit; petit ut Actardo faueat ad uacantem ecclesiam adipiscendam.

ADRIANUS episcopus, seruus seruorum Dei, dilecto filio CAROLO glorioso regi.

Actardus uenerabilis quondam Namnetice urbis  episcopus, ad apostolica perueniens limina, uestre celsitudinis epistolam detulit, quam quidem uos sancte memorie decessori meo pape Nicolao destinastis; sed nos iam uice illius in apostolica sede dignatione ac miseratione diuine magnitudinis ordinati suscepimus. Unde que ab illo flagitata sunt, nos pro uiribus, indigni licet heredes, supplere, et opitulante Christo, forte tanquam non ingrati filii paternum debitum persoluere maturauimus. Quandiu enim merita beati Petri apostoli Deo, cui omnia uiuunt, non moriuntur, nequaquam fidei sue uel sollicitudinis heredes deficient; nec deerunt prorsus qui regulam, quam circa Deum feruentissime caritatis ostendit, pro quantitate uirium, proque capacitate diuinitus collati doni sequantur. Ipse namque quidquid  ab indignis ministris negligenter agitur, supplet: ipse locum, quem olim delibatione proprii corporis Domino consecrauit, quibuscunque uel qualiscunque uicarius exstet, sue tamen claritatis lumine hodieque indeficienter illustrat. Cui etsi desunt merita successoris, sed adsunt beneficia decessoris, ac primi sedis eiusdem sessoris. Itaque de Ebbonis quondam Rhemensis archiepiscopi qualiscunque restitutionis negotio benignitatis uestre litteris satis edocti, obedientiam et studium, quod hinc iuxta definitionem apostolice sedis exhibuistis, approbauimus, et auctori, a quo cuncta bona procedunt, immensas gratiarum actiones persoluimus. uerum illa si essent, apostolica sedes de Ebbone ad liquidum inuenire satagebat, que restituendis a fratre et cepiscopo  nostro Hincmaro olim deiectis clericis possent aliquid generare discriminis. At uero cum nec idem Ebbo erroris alicuius defensioni, quo hereticus quis efficitur, dederit operam, nec iam memorati clerici aliud in hoc nisi humilitatem et obedientiam exhibuerint, illa que de Ebbone dici possunt, quia, ut opinamur, nichil ad utilitatem proficiunt, iamiamque silentio contegantur: maxime cum et ipse, et omnes episcopi, preter Rothadum, qui cause illius notitiam habuere, decesserint, et pre longitudine temporis ad liquidum indubie, que tunc acta super hoc sunt negotio, sciri non possint, atque de his qui ad Dominum migrauerunt nobis facile iudicare non liceat. Cum enim in manu iudicii Dei consistant, si humanis diffinitionibus quidquam de his tribuatur, non solum presumptionis,  sed et damnationis est prorsus indicium. Ille quippe Ebbo suo iam Domino aut stat, aut cecidit: quod si stat, quis hunc conetur deiicere? si uero cecidit, quis nitatur erigere? nisi forte is qui sua diuino iudicio preponere impia temeritate deliberat. Relinquatur ergo huiusmodi Dei cunctarum intentionum scrutatoris iudicio: nimirum qui, secundum Apostolum, constitutus est a Deo iudex uiuorum et mortuorum, quique iuxta fidei nostre stabile fundamentum iudicaturus est uiuos et mortuos . Preterea non modicas gratias uestre benignitati referimus, quoniam prelatis restituendis clericis, quibus apostolicam sedem manum porrigere sensit, ipsa quoque ad laudem Dei, et reuerentiam principum  apostolorum, necnon et honorem sedis ipsorum, manum porrigere alacri studio procurauit. Quamobrem postulantibus iam uobis, ut primus eorum, Wlfadus scilicet frater et cepiscopus noster, pallii usu more decessorum suorum nostre auctoritatis largitione decorari potuisset, merito condescensionis aures accommodauimus. Et quoniam in restituendis his cum sedis apostolice studiis concordastis et concertastis ad percipiendum quoque quod deerat, uestram floccipendere dilectionem satis inconueniens duximus. Innumeras nichilominus pietati uestre gratias rependimus, quoniam tanta compassionis uiscera circa predictum fratrem nostrum cepiscopum Actardum, sicut ex relatione ipsius, et ex epistole uestre pio affectu datur intelligi, exhibere  contendit, ut dolorum et erumnarum ipsius maximam partem uos gestare luce clarius innotescat. uerum nos uotis excellentie uestre consonantes, non ducimus tantum uirum, et Ecclesie Christi pernecessarium, debere tantis inuolui miseriis, uel tantis grauari, cum sit etiam etatis maturitate maceratus, incommodis, presertim cum et scientia non contemnenda polleat, et hunc uestri regni ecclesiarum presulum relatio non paruipendenda commendet. Qua de re, si eius Ecclesia, ut ipsius, et metropolitani proprii, ac multorum antistitum, necnon et litterarum uestrarum circumstantia innuit, funditus diruta, et per nonnulla curricula iam in solitudinem redacta esse dignoscitur; paganis uidelicet non solum transitum, sed etiam stationem ibidem facientibus, ac  per hoc depopulatis undique locis habitatore carentibus, sublatis etiam a Britonibus, si que remanserant, rebus, aliam ei uacantem duntaxat concedendam decreuimus. Cuius decreti necessario instituto libenter equum more solito prebete pro Christi dilectione fauorem. Nec ei minorem, quam sua fuerat, dari uolumus, cum licet hoc ipse minime postulet, ne uidelicet alicuius ambitionis fama notetur, conueniat consequi potiorem. Nimirum qui inter cetera uirtutum suarum insignia barbarorum rabiem sepe perpessus, Christum confiteri, non solum coram hominibus, uerum etiam coram paganis et infidelibus non erubuit. Ei ergo, cuiuscunque sint numeri, merito possunt oues Christi committi, qui ipsum Christum etiam inter gladios et uincula diuersaque  pericula predicare non renuit. Unde et nos illius multiplici miserie, et diutine peregrinationi, atque continuo merori compatientes, decus illi pallii solo miserationis affectu contulimus; quod non aliter illi, nec cuilibet absque metropolitis concederemus, nisi multoties hunc exsilia, mare, uincula passum, etiam ad capitalem sententiam frequenter tractum fuisse comperissemus; et nisi hoc ipse suis tantis ac talibus detrimentis, quin potius meritis, pro celerrime consolationis solatio meruisset: ut scilicet habeat pro exsilio ei catena pallii ornamenta, non ad ecclesie cui incardinandus est perpetuum institutum, sed ad suum specialem certique temporis usum. Potiatur igitur tanti decoris ornatu, qui inter  sacerdotum infulas precipuum tenere locum dignoscitur, quatenus etiam per hoc insigne uestra excellens admoneatur industria, et huius sacrati muneris reuerentia pium cor uestrum sollicitius ac salubrius urgeatur, quo tantus uir uestro quoque fauore uacantis, etiamsi se metropolis obtulerit, Ecclesie moderamina consequatur: ad excludenda uidelicet cuncta contra se iniecta obstacula, et peragenda diuinitus sibi collata episcopalia ministeria. Siquidem indignum ducimus quemquam ad apostolicam sedem, ubi semper catholicis subuenitur, tribulatum accedere, et non consolatum recedere: presertim cum quemdam Romanorum principum, etiam a fide Christi extraneum, non debere quempiam ab imperatore tristem discedere perhibuisse quedam fateantur  historie. Debet enim nostra compatiendi abundantia aliorum suppleri inopia: quo ualeat esse merens cum merentibus, et cum gaudentibus gaudens, et non in scabellum pedum in personarum acceptione cernuus, sed consolatus queat iam Deo auctore consolari eos qui in omni pressura sunt, per Iesum Christum Dominum nostrum. Oramus gloriam nostram nunc et semper in Christo bene ualere, dilectissime fili. Data uII Kalendas Martias, indictione prima.



uIII. AD EPISCOPOS SYNODI SUESSIONENSIS.  Actardum episcopum, pro quo scripserant, ecclesie que uacabit, etiam metropolitane incardinari iubet, eique ad afflictionum solatium pallii usum concedit.

 Reuerentissimis et sanctissimis confratribus et cepiscopis nostris, qui preterito anno apud Suessionicam urbem conuenerunt.

Inter cetera que apostolice sedis auctoritate in idipsum conuenientes, de fratre iam et cepiscopo nostro Wulfado, et collegis ipsius preterito anno synodice definistis, etiam apostolice sedi causam uenerabilis fratris nostri Actardi, Namnetice quondam urbis episcopi, seu tribulationes exposuistis: simul etiam hunc mirifice commendantes, quo illi a tanta sede subueniretur, unanimiter ac magnopere postulastis. Quorum relationem, siue suggestionem, tanto gratanter tanto libenter nos, iam Deo auctore illius sedis licet immerito moderamine potiti, suscepimus,  quanto hanc ex fraterne dilectionis affectu prodiisse luce clarius intelleximus. Precipue cum et uobiscum precessorum meorum, Leonis scilicet et Nicolai sanctissimorum presulum, recensita scripta non paruipendendum perhibeant testimonium. Igitur illi omnium qui in concilio Tricassino inuenti sunt legatione fungenti, et instantius pro hoc satagenti, pallium fratri et cepiscopo nostro Wulfado sancte Bituricensis ecclesie, sicuti iam per alia scripta significauimus, deferendum commisimus. Sed quia idem reuerendus antistes, ut uestra relatio manifestat, a propria ecclesia diutino iam tempore paganorum persecutione propulsus, hac illacque peregre proficiscitur, huc atque illuc multam iam fessus  erumnis uagabundis incedens, ualde dolemus, et ei fraterna uincti caritate compatimur: maxime cum apostolice dictum sit: Qui uiderit fratrem suum necessitatem habere, et clauserit uiscera sua ab eo, quomodo caritas Dei manet in eo?  Illud sane precipue flentes quod tante scientie tanteque morum probitatis uiro sub huiuscemodi pretextu uagante maximum dispendium Dominicis ouibus generetur: dum scilicet utilitas, que per hunc Ecclesie Christi prouenire poterat, tantis iam temporibus excludatur. Qua de re secuti predecessorum Patrum instituta, et apostolice sedis exempla pontificum, precipueque beati pape Gregorii, qui circa huiusmodi, que nos nunc erga prefatum antistitem Deo fauente statuimus, sepe statuisse dignoscitur, decernimus  hunc sanctissimum crebro iam dictum fratrem nostrum et cepiscopum Actardum ecclesie, que forte suo fuerit uiduata rectore, penitus incardinari: quatenus in ea constitutus et officia episcopalia, que per impositionem manus accepit, exerceat, et pastorale ministerium solemniter agens, oues Dominicas sapientie sibi diuinitus attribute sale condiat, et de hac lucrum conditori suo sine quolibet impedimento reportet. Si tamen eius ecclesia, ut ipsius, et metropolitani proprii, ac litterarum uestrarum circumstantia innuit, funditus diruta, et per nonnulla curricula iam in solitudinem redacta esse dignoscitur, paganis uidelicet non solum transitum, sed etiam stationem ibidem facientibus, ac per hoc depopulatis undique locis habitatore carentibus, sublatis etiam  a Britonibus sibi que remanserunt rebus, nec ei minorem quam sua fuerat dari uolumus: cum licet hoc minime postulet, ne uidelicet alicuius ambitionis fama notetur, etiamsi se metropolis fortassis obtulerit, conueniat consequi potiorem. Nimirum qui inter cetera uirtutum suarum insignia barbarorum rabiem sepe perpessus, Christumque confessus iam nunc Deo iure dicere debeat: Secundum multitudinem dolorum meorum in corde meo consolationes tue letificauerunt animam meam . Pro cuius rei obtinendo prorsus effectu, dilecto filio nostro Carolo glorioso regi preces direximus, et ecce uestram unanimem caritatem, quo pietatis huius operis fauorem et studium curetis indeficiens prestare, presentibus hortamur affatibus. Et ut nostram  uultis erga uos in opportunitatibus esse beneuolentiam, ita uestra erga hunc fratrem, cui manum porrigimus, uobis quoque manum porrigentibus, donec quod decreuimus effectum capiat, promptissima patescat industria. Siquidem et nos, illius multiplici miserie, et diutine peregrinationi, atque continuo merori compatientes, decus illi pallii solo miserationis affectu contulimus. Quod non aliter illi, nec cuilibet absque metropolitis concederemus, nisi multoties hunc exsilia, mare, uincula passum, etiam ad capitalem sententiam frequenter tractum fuisse comperissemus; et nisi hoc ipse suis tantis ac talibus detrimentis, quin potius meritis, pro celerrime consolationis solatio meruisset, ut scilicet habeat pro  exsilio et catena pallii ornamenta, non ad ecclesie, cui incardinandus est, perpetuum institutum, sed ad suum specialem certique temporis usum. Siquidem indignum ducimus, quemquam ad apostolicam sedem ubi semper catholicis subuenitur, accedere tribulatum, et non ex quauis parte consolatum recedere. Debet enim nostra compatiendi abundantia aliorum suppleri inopia, quo ualeat esse merens cum merentibus, et cum gaudentibus gaudens, et consolatus iam queat Deo auctore consolari eos qui in omni pressura sunt, per Iesum Christum Dominum nostrum Amen.



IX. AD ACTARDUM EPISCOPUM.  Pallii usum Actardo consolationis causa concedit.


ADRIANUS episcopus, seruus seruorum Dei, reuerentissimo et sanctissimo ACTARDO sancte Ecclesie Namnctice diebus uite tue tantummodo.

Si secundum diuine pietatis uiscera circa neminem consistit reprehensibilis quantacunque miseratio, quanto potius erga illos exhibenda est totius caritatis affectio, qui circa diuinum cultum irreprehensibiles apparentes, diuersarum dein tentationum exercitia pertulerunt, nec tamen in tentationibus Chisto propitio defecerunt? Qua de re benedicimus Deo Patri Domini nostri Iesu Christi, Deo scilicet totius consolationis, qui consolatur nos in omni tribulatione nostra, ut possimus et ipsi consolari eos  qui in omni pressura sunt. Tibique, frater Actarde, qui dira fatigatus, et diuturna captiuitatis miseria quassatus, nec inter enses infidelium defecisti, quin etiam Dei prouidentia mirabiliter erutus et liberatus, circumquaque peregrinando procul a propria Ecclesia, procul a notis et proximis, propter eorumdem rabiem barbarorum, et continuam Britonum oppressionem, quibus, heu! nimium uicinus esse nosceris, et pene peius ab eis quam a piratis insecutionem pateris, curriculis iam multis incedis, decus pallii pro Dei solius amore, quem inter furentium paganorum manus et gladios confessus es, preuidimus concedendum. Quo uidelicet pallio, cum fueris auctore Deo nostroque decreto aliquem uacantem adeptus episcopatum, scias a nobis eidem te stabiliter incardinatum;  uel si contigerit forsan in proprio, certis ualeas uti temporibus. Quod non aliter tibi, nec cuilibet absque metropolitis concederemus, nisi multoties exsilia, mare, uincula passo, etiam ad capitalem sententiam frequenter tracto, teste tuo metropolitano, qui et id nobis litteris innotuit, et tibi spem in sede propria non superesse significauit, hoc tua ad celerrime consolationis solatia tanta exigerent detrimenta, quin potius merita: ut uidelicet habeas pro exsilio et catena pallii ornamenta, non in tue ecclesie perenne decretum, sed ad tuum certo tempore uiteque presentis specialiter usum. Utere igitur, annuente Deo, pallio a nobis tibi solo miserationis et consolationis affectu collato: et, nisi sedis  apostolice presulibus ingratus exstiteris, prenotato tenore illius, dum uixeris, ornare decore. Quod tamen fraternitati tue ad missarum solemnia tantum celebranda concedimus: in die duntaxat sancte ac uenerande Domini nostri Iesu Christi resurrectionis ac natiuitatis, seu ascensionis die, et in assumptione beate Dei genitricis semper uirginis Marie, seu in natalitiis beatorum apostolorum, siue in natiuitate sancti Ioannis Baptiste necnon et in natali sancti Christi confessoris Martini die, pariterque in solemnitatis ecclesie tue die, uerum etiam et in ordinationis tue natalitio concedimus die, sicuti a beatissimo predecessore nostro Gregorio huius apostolice sedis presule sancitum est. In Secretario uero induere tua fraternitas pallum debeat ut ita ad missarum  solemnia proficisci; et nichil sibi amplius ausu temerarie presumptionis arrogare: ne, dum in exteriori habitu inordinate aliquid arripitur, ordinate etiam que licere poterant amittantur. Si quid autem de rebus Namnetice dieceseos tam a depopulatione nefande gentis Northmannice, quam a Britannorum subreptione remansit, ad tuam decernimus sollicitudinem. Porro censemus, apostoliceque institutionis auctoritate definimus, ut nullus metropolitanorum antistitum, uel ceterorum episcoporum, in controuersia criminis, si sedem appellaueris apostolicam, uel eius speciali expetieris audiri uel discuti fortassis examine, presumat de te proferre non nostro premisso decreto, iudicium; sed apostolice sedis tantum reserueris examinandus uel iudicandus  incunctanter arbitrio: cuius uidelicet decreto uel largitate uacanti Ecclesie incardinatus et palliatus esse dignosceris. Scriptum per manum Zacarie notarii, et scriniarii sancte Romane Ecclesie, in mense Februario indictione prima. Bene uale. Quinto Kalendas Martias, per manus Anastasii bibliothecarii sancta summe sedis apostolice; imperante domino nostro piissimo perpetuo Augusto Ludouico magno imperatore anno XIX, et post consulatum eius anno XuIII, indictione prima.



X. AD HINCMARUM ARCHIEPISCOPUM RHEMENSEM. Anno 868. Laudat Hincmarum, eumque hortatur ut Carolum regem ad constantiam excitet in causa Lotharii, et ut Actardo uacans Ecclesia tribuatur.


Reuerentissimo et sanctissimo confratri nostro HINCMARO archiepiscopo Rhemensi.

Licet frequens sanctitatis tue fama, que nunquam nisi cum laude semper existit, te nobis dudum fecerit manifestum; tamen ut uirtutum probabiliumque morum tuorum predicamenta liquidius agnosceremus, fratrum nostrorum, uidelicet Arsenii uenerabilis apocrisiarii sedis nostre, quin et Actardi, sanctissimorum presulum, necnon et dilectissimi filii mei, sancte sedis apostolice bibliothecarii, fecit Anastasii multis preconiis plena delectabilisque relatio. Qua de re sic animam meam tue dilectionis  ardorem concepisse cognosce, tanquam si millies mutuis frueremur alloquiis. Habeto ergo nostre repromissionis pignus, et in nobis, ut in nostris antecessoribus, fiducia tota prorsus innitere. Preterea sanctitas tua bene nouit, quanta sedes habuerit apostolica in causa Lotharii regis certamina, et per presules suos, Benedictum scilicet et Nicolaum, quot hinc labores assumpserit. Unde et nos, habentes eumdem spiritum, quem et iidem patres nostri habuisse probati sunt, eadem hinc que illi sequimur et decernimus. Quamobrem tue fraternitatis industriam specialiter admonemus, uti quod super hoc olim negotio gessisti studium nullatenus eneruari consentias; sed uice nostra fretus, coram regibus et presidibus de testimoniis Domini loqui non cesses:  ita ut quod auctore Deo destructum est, nullis dolose machinantium reedificari ualeat argumentis. In quo uidelicet pietatis opere, quia de regibus idem dilectus filius noster Carolus, de sacerdotibus uero tu potissimum sedi apostolice sedule laborant concurristis et concertastis, tuam proprie cohortamur insignem solertiam, quo et ipsa prauis uiriliter obuiet et predictum piissimum regem, uti consummet bonum quod inchoauerat, indesinenter commoneat: quatenus et uariarum uirtutum uestrarum tunica usque ad talos pertingat, et sacrificium boni uestri operis Deo cum cauda oblatum holocaustum effici mereatur; necnon et illud de uobis dicatur, quod de Iob sancto, dum a diuinis non cessaret obsequiis, scriptis asseritur: uidelicet ubi non legitur: Quia sic fecit  Iob per aliquot dies; sed, Sic faciebat Iob cunctis diebus . Nam et sancta animalia non post se, sed ante se gradi uisa sunt, cum incederent . Porro Actardum uenerabilem episcopum fraterne caritatis ulnis amplectere, et in opportunitatibus pro beatorum principum apostolorum amore semper auxiliari memento. uerum non hec ideo dicimus, quasi te ille sibi compassum et misertum fuisse non predicet; sed ut quod nunc usque proxime fecisti caritatis intuitu, nunc etiam primorum perficias apostolorum, ad quorum limina festinauit, ac presidium postulauit, dilectionis affectu. Insta igitur opportune, importune, et quia propria caret, apud dilectissimum iam fatum filium nostrum excellentissimum regem Carolum nostra uice impetrare studeto, uti suo quoque  fauore uacans ei episcopalis, etiamsi se metropolis obtulerit, ecclesia tribuatur. Fortis enim domini bos ipso auctore consistit, et ideo plurime segetes ei ad trituram procul dubio commiti debent. Nam scriptum est: Ubi plurime segetes, ibi manifesta fortitudo boum . Optamus fraternitatem tuam nunc et semper in Christo bene ualere. Data uIII Idus Martii, indictione prima.



XI. AD HERARDUM ARCHIEPISCOPUM TURONENSEM.  Ut Actardo episcopo concedat monasterium quod in eius diecesi olim tenuit. Sibi cure futurum, ut Britonibus contra ipsius ecclesie priuilegia nichil concedat.


ADRIANUS episcopus, seruus seruorum Dei, HERARDO archiepiscopo Turonensi.

Miserias et diras calamitates Actardi communis fratris et cepiscopi non est exponendi tue reuerentie ulla necessitas. Quippe cum ipsa, utpote in his socia, et pene semper contigua, earum liquidius nobis experientiam habeat: ut sicuti de sanctimonia sua credendum est, imo ut ipso antistite referente comperimus, eius continuis erumnis non modice compassa sit et miserta. uerum quia nostris sepe et apud dilectionem tuam litteris adiuuari, et apostolorum principum, quorum presidia tanto labore tantoque  studio requisiuit, amoris intuitu sibi quamdam proprie uoluit consolationem conferri, caritatem tuam his hortamur et deprecamur apicibus, ut inter alia beneficiorum tuorum sibi collatorum insignia, monasterium illud, quod olim in diecesi sua tenuisse dignoscitur, tua nunc consequatur ob amorem iam memoratorum apostolorum largiente beneuolentia: quatenus qui suis ualde destitutus esse comperitur, hinc saltem alienis sustentationibus adipisci queat sue uite subsidium. Quod te negaturum profecto non credimus, si quam sit a fratre frater adiuuandus intenta mente consideres; si quam sit indignum, ut quod a benignitate tua intuitu tantorum apostolorum dilectionis deposcitur, petitor minime consequatur, solerti, sicut decet, perpendet industria. De his uero,  que de ecclesie tue, uel dieceseos priuilegiis idem uenerabilis Actardus precipue suggessit, Salomoni duci et populo Britannorum sufficienter descripsimus: quod etiam in exemplari, quod secum idem antistes deferet, experientia tua quibit agnoscere: nichilque quod contra rationem postulabunt, si fortassis ad nos eorum aliqui uenerint, agnoueris eos a nobis, opitulante Domino, fore penitus adepturos Optamus fraternitatem tuam in Christo bene ualere. Data uIII Idus Martias, indictione prima.



XII. AD ADONEM uIENNENSEM ARCHIEPISCOPUM.  Nicolaum decessorem suum miris laudibus cumulat seque excusat quod quedam ab eo seuerius zelo iustitie pertractata magistra equitate moderando mitigarit.


ADRIANUS episcopus, seruus seruorum Dei, reuerentissimo confratri ADONI archiepiscopo uiennensi.

Epistolam sanctitatis tue magna cum exsultatione suscepi, et relegens innumeras omnipotenti Deo grates exsolui, quia credite speculationis officium non torpori tradere consentis, sed strenue cunctis quam sit in sancte Ecclesie rectoribus sollicitius exercendum, studio non contemnendo demonstras. Ecce enim pro domo Dei non segnis paterfamilias  satagis, cuius nimirum zelo comederis. Ecce pro ciuitate Dei ut fortis propugnator sollicitaris, cuius profecto que ad pacem sunt rogare non desinis. Igitur que pro priuilegiis Ecclesie Romane uel decretis decessoris mei apostolice memorie pape Nicolai sine mutilatione seruandis hortaris, laudamus, que suades admittimus, et que mones penitus approbamus. Siquidem acta prefati pontificis tanto a nullo patimur quolibet pacto conuelli, quanto ipse nobis post longa tempora inter nubila presentis uite quasi quoddam nouum sidus apparens, et uite uel doctrine sue fulgore auctore Deo errorum tenebras abigens, non quod abolendum, sed quod imitandum sit et fecit et docuit. Denique quis etiamsi nichil aliud rationis obstaret eius aliqua cassari permitteret,  nisi qui sua quandoque infirmanda docere uoluisset. Nam ut beatus papa docet Gregorius, nimis est asperum, et precipue bonis sacerdotum moribus inimicum, nisi quempiam quacunque rationis excusatione et que bene sunt ordinata rescindere, et exemplo suo docere ceteros sua quandoque post se constituta dissoluere, sane si forte sunt que idem sacratissimus et uere Deo plenus antistes pro temporis uel causarum qualitate magistra equitate gessit, ueluti si quemquam zelo iustitie studio corrigendi percussit, et nos ea rursus pro temporis eque uel causarum imitatione aliter moderando mitigamus, non illa cassare, sed que ipse cepit consummare dignoscimur. Nam etsi ille uulnus aspero medendi genere curare cepit, et nos leni fomento  illud ad sanitatem perducere satagimus, utrique non diuersum sed unum studium gerimus. Quia et ille que tunc congruere prospexit adhibuit, at nos quod nunc aptum fore consideramus apponere non renuimus. Si igitur ille a denibus inciperet, non sanaret: si uero asperis nos dandam filo tenus operam iudicaremus, nichilominus ad sanitatis uota nullomodo pertingeremus. Si ergo te scandalizat diuersitas medicamentorum, cum magis debeat edificare una eademque inuentio medicorum, imo sanitas egrotorum. Quia et ipse si curatio languentium accessisset inter sanos et prouidentia diuina curatos hos recipere nullatenus contempsisset. Legerat enim et inter alia huiusmodi documenta pleniter nouerat dicente Domino: uidete quoniam  ego sum Deus. Ego occidam et uiuere faciam: percutiam, et ego sanabo. Et certe prefatus Magnus antistes Gregorius scribit: Sicut, inquiens, perseueranti culpe debetur iure uindicta, ita resipiscentibus est uenia concedenda. uerum hinc hoc dixisse sufficiat. Ceterum monemus dilectionem tuam, ut si qua sunt, que ad communem ecclesie pertinent utilitatem, uel que nostre sedi spiritali genio conuenire perspexerit, intente pertractet, et presulatui nostro actutum scienda denuntiet. Quatenus per hoc, quantum beati Petri memoriam uel sedem diligat, et quantum illi herere satagat, luce clarius innotescat. Sicque demum in eius soliditate persistens, nullius auctore Deo fluctus paueat superuenientis  incursum. Optamus sanctitatem tuam in Christo nunc et semper bene ualere. Data uIII Idus Maii, indictione prima.



XIII. AD BASILIUM IMPERATOREM.  Gratias agit de Ignatii in patriarchalem sedem restitutione.

ADRIANUS episcopus, seruus seruorum Dei, dilectissimo filio, et christianissimo imperatori BASILIO a Deo protecto, semper Augusto.

Quoniam, tranquillissime imperator, audisti uocem Dei, per apostolice sedis officium tibi delatam,  et honorasti eximios eius apostolos, et restituisti Ecclesie Constantinopolitane throno proprium pastorem, repellens adulterum, benedictus sis ab omnipotente Deo, et uideas subiectionem inimicorum, et temporis longitudinem, ac in solio tuo de lumbis tuis heredem, atque in futuro uitam perpetuam; si tamen ab iis que bene cepisti non discesseris, sed usque in finem in eis perseueraueris, o spiritalis et dilectissime fili; licet, uobis quolibet modo agentibus, a decretis sancte memorie precipui decessoris mei pape Nicolai, que de Photii depositione, et recuperatione Ignatii fratris et consacerdotis nostri promulgauit, nunquam quoquomodo discedamus. Tanto enim uolumus illius decretis concordare, quanto ipse, cum hec ageret, diuinis preceptis  concordare studebat. Nam et hoc necessarium est ut, custodiens predecessorum meorum decreta, doceam post decessum meum et mea quoque ab iis qui post me fuerint nullo modo uiolanda. Postquam autem cognouimus quod misericors Deus imperium uestrum simul et affectum ad hoc erexerit, ut dispersa congreget, et que ceciderant erigat, et contrita resolidet; fiducialiter possumus, Deo gratias, deposcere, ut ii qui abiecti sunt, ab imperio uestro recipiantur, et ii qui dispersi congregentur. Quapropter prudentissimum uirum Theognostum honorabilissimum exarchum uestre fiducie remittentes commendamus; qui legatione, tam pro fratre et comministro nostro Ignatio, quam pro ceteris contribulatis functus, per septennium apud principis  apostolorum limina ut peregrinus et incola uixit, et eorum confessionibus memoriam uestram assidue commendauit; et a die aduentus sui usque ad presens pietatis uestre preconia enarrare, et Ecclesie manifestare uulnera, et horum medelam exigere non destitit. Nunc ergo, quoniam et iste unus ex illis est qui postquam lupus factus est pastor, continuo dispersi, et a uobis pie omnia regentibus iterum congregati sunt, reuocetur et ipse petimus, et in mandra fidelium omnium a clementia uestra locetur, et inter letantes pios filios paterno affectu post longe captiuitatis reuersionem connumerari mereatur; et ob amorem Dei et protectorum uestrorum principum apostolorum honorem, a quorum  regimine proficiscitur, mansuetudinis uestre auxilia sentiat, ex post turbationem serenitatem, et tempestatem tranquillitatem, et post multa aduersa optate prosperitatis effectum, quatenus per patronorum uestrorum intercessiones, principum uidelicet, a quorum sede remittitur; et quorum principatum pro Ecclesia uestra, que ualde fluctuat, die ac nocte interpellare per multa curricula non cessauit; a misericorde Deo, quem in famulis eius honoratis, et hic uobis felicitas continua, et inimicorum subiectio et in futuro eterna gloria et infinita premia, insuper et regnum celeste cum sempiterna uita prestetur. Optamus imperium uestrum in Christo nunc et semper ualere, o spiritualis et dilectissime fili. Data Kalendis Augusti, indictione prima.



XIu. AD IGNATIUM ARCHIEPISCOPUM CONSTANTINOPOLITANUM.  Conqueritur papa quod non quamprimum ab ipso de restituta dignitate certior factus fuerit; Theognastum illi commendat.


ADRIANUS episcopus, seruus seruorum Dei, honorabilissimo fratri et consacerdoti nostro IGNATIO, sanctissimo patriarche Constantinopolitano.

Conuenerat, sanctitatem tuam, licet nos ad sui adiutorium primum minime prouocauerit, saltem nunc super restitutione sua, que facta dicitur, letificare nos, anhelantem proprias nobis litteras destinare. uerum, licet hoc minus studuerit agere, saltem  gratiam diuine miserationis, que in te mirabiliter operata est, non taceres. Secretum enim regis, secundum quod ab angelo Tobie dicitur, celare bonum est, opera uero Dei enarrare, mirificum . uerumtamen consolatur nos: conscientia, que non tantum nos, quantum apostolice memorie decessorem meum beatissimum papam Nicolaum, non tam pro te quam pro caritatis custodia decertasse testatur. Si enim, qui diligunt nos tantum dilexerimus, quam mercedem habebimus?  At quoniam frater noster es, si uiderimus te necessitatem habere, et clauserimus uiscera nostra a te, quomodo caritas Dei manet in nobis?  Igitur scito quia in iis que decessor meus sancte  memorie papa Nicolaus pro persona tua et iis qui tecum in tribulationibus non defecerunt, insuper et pro Ecclesia Constantinopolitana plurimum laborans statuit et definiuit, et nos similiter manemus et permanebimus; et sicut ipse ad horam mortis sue usque, tam pro te, quam pro iis qui tecum sunt, in prefata Ecclesia nequaquam cessauit procurans, ita et nos, auctore Deo, usque in finem in opere pietatis huius nulli torpori dabimus operam; debemus enim ipsius sequi laborem, cui gratia Dei, successimus in honore. Preterea communem filium Theognostum, reuerendissimum exarchum, et dilectum nobis, ecce ad uos transmisimus, qui ex persequentibus emulatoribus tuis illinc nudus saluatus, quin et mutato habitu uix huc pertingens uitam lucratus est, deinde  apud memorias apostolorum per septem ferme annorum curricula ut hospes et aduena demoratus. non tantum propriam miseriam, quantum sanctitatis tue pressuram, et Constantinopolitane Ecclesie calamitates pene incessanter deflebat; ita ut non solum antea iam dictum decessorem meum, sed et me postea nocte ac die indeficienter erigere, et pro statu tante Ecclesie, et erectione uestra crebris suasionum stimulis latera percutere; et quemadmodum angelus quondam: Surge, Petre, accipe fortitudinem ad saluandas gentes , per singulos dies nobis dicere non cessaret; quousque auditum, Deo prestante, suscepit, quod ardenter semper in pectore baiulabat.

Qua de re, frater dilectissime, sanctitati tue hunc  commendantes, rogamus et deprecamur, quatenus circa se sentiat beneficii tui propositum: et sicut uestre factus est communicator passionis, ita sit et consolationis; etenim dignus est operarius mercede sua ; non autem, ut familiaris noster factus, sed et ut a sede principis apostolorum susceptus, hic debet ob amorem eius, non qualemcunque in conspectu sanctitatis uestre gratiam inuenire. At uero, si ad apostolicam sedem quosdam mittere disposueris, hunc specialiter uolumus pre ceteris mitti; ut et de prosperitate tua, quemadmodum et optamus, gratificari, dispositionem et ordinem et causam Ecclesie Constantinopolitane, secundum diligentiam quam de omnibus nos ecclesiasticis negotiis certissime scire uelle cognoscit, apostolatui  nostro referre maturet. Commendamus autem sanctitati uestre et Euthymium gloriosissimum spatharium, qui Romam imperialem ferens legationem, primus nobis et Ecclesie nostre de fraternitate uestra quod semper optauimus annuntiauit, et diuinam circa te misericordiam, et sanitatis tue recuperationem innotescens, omnes gratulabundos effecit. Pro quo rogamus, ut et iste sentiat in opportunitate presidium uestrum, et affectu amoris nostri protectionis uestre solamina consequatur. Optamus tuam sanctitatem nunc et semper bene ualere, dilectissime frater et comminister. Data Kalendis Augusti, indictione prima.



Xu. Allocutio pape Adriani ad concilium quod conuenit contra Photium, lecta per Ioannem archidiaconum sancte Romane Ecclesie.


Cum debeamus, o fratres et filii dilectissimi, Dominici agri strenui et solertes esse cultores, et spiritualibus ad purgationem ipsius celestium preceptorum uti ligonibus, oportet, ut si quas in eo spinas, si qua germinare uenenosa conspicimus, pari labore unanimique zelo hec radicitus exstirpare studentes, arripiamus examinis rastrum, et falcem iudicii concordi certamine proferamus, ne queso in nos exprobrantis affectu dicatur: Messis quidem multa; operarii autem pauci . Consonanter autem, karissimi, laboremus, et in agro Dominico iugiter quidem, sed nunc potissimum operemur,  quando uidelicet in Ecclesia, que apertissime Dominicus ager appellatur, auctore Photio, noua presumptio et inaudita est orta temeritas. Siquidem hic Photius, cum adhuc mundanus minister esset, genuinam quodammodo semper inuidiam aduersus fratrem et cepiscopum nostrum Ignatium Constantinopolitanum patriarcham in pectore gestans; et ad presulatus culmen non gradatim, uel sensim conscendere, sed precipitibus eo superstite passibus transilire gestiens, semetipsum ab eiusdem beatissimi presulis communione fecit extraneum: et per hoc ab uniuersali Ecclesia, que ipsi beatissimo patriarche communicabat, se reddidit prorsus exsortem, atque inter schismaticos procul dubio constitutus, contra sacros apostolicos canones secularibus  usus potestatibus, Ecclesiam Constantinopolitanam tyrannica et adulterina temeritate peruasit tandem, uidelicet indebita usurpando, foras ostendens, quod intus prohibita concupiscendo, cordis antro gerebat, et simulationis uelamine contegebat, nil esse profecto intelligi dans causam scissionis a patriarcha suo, uel deserte communionis a tota Ecclesia, nisi pessimos anhelitus ambiendi pontificatus infulas, et sublimioris obtinendi dignitatis et potestatis habenas; quibus nimirum deinceps abusus, et repente non mente sed habitu mutatus, exsilia et diuersa discrimina, sed et mortes in Christi sacerdotes et ceteros fideles, tot ac tantas intulit, ut Diocletiani seuitiam imitari per omnia uideretur. Propter que uel his similia sancte memorie  decessor meus Nicolaus huius apostolice sedis antistes, fraterna uictus caritate, primo quidem non solum per missos, sed et per litteras illum merito reprehendens, competenter admonuit, et nullo se pacto in eius posse promotione prebere consensum, scriptis idoneis patefecit. Deinde uero intuens nichil se proficere, sed magis ac magis ad ulteriora eius extendi tyrannidem, auctoritate simul diuina et apostolica fretus, sedis apostolice, cui presidebat, pontificum morem secutus, in promptu habens, secundum Apostolum, omnem ulcisci prorsus inobedientiam ; hunc ad erectionem ab eo elisorum, et innumerabilium refrigerium afflictorum, regulari sententia, quia, sicut ipsi nostis, corrigere non potuit, deponendo prostrauit, et anathematizando  ab ordine, quem latronis more sortitus fuerat, sequestrauit. Cuius rei gratia idem Photius inflammatus, non solum non est reuersus ad percutientem se, nimirum qui durior silice nec dura uerbera sensit, et imitatus diabolum, nec postquam e celo cecidit, superbire cessauit, uerum etiam conuenticula malignorum sepe congregans, synagogam sanguinum, cui ut princeps latronum ipse presedit, collegit: et ante quidem, ut seuissimus patricida, patrem suum Ignatium reuerendissimum patriarcham proprium perculit, et ad lucem peruenire, nisi exstinctione parentis, posse desperans, hunc instar atrocis uipere perimere crudeli morsu non metuit. Post hec uero posuit in celum os suum, et lingua  eius transiit super terram, dum uidelicet contra diuinam ordinationem, celitus in beati Petri principis apostolorum primatu dispositam, putridi gurgitis guttur aperuit, et aduersus eiusdem regni celestis clauigeri apostolicam sedem, et precipuam ac summam dignitatem et potestatem, linguam suam more serpentis exacuit; uitam scilicet decessoris mei beate recordationis pape Nicolai lacessere nullo modo metuens, nec nobis, qui eius uix digni famuli, ut non dicam sequaces, exstitimus, parcere utcunque consentiens, sed utrosque maledictis impetere, quantum in se fuit, et blasphemis inficere uerbis existimans, falsitatis prestigia fingere conatus; et nescio que Pythonica est somnia uel argumenta, compilando procul dubio, commentatus. Et certe  quis ille Pater noster, uel quantus aut qualis exstiterit, omnes qui morum eius insignia, uel uirtutum tropea recolitis, plenius agnouistis; quomodo scilicet in huius tetri caliginoso seculi cursu sero tandem sicut nouum sidus apparuerit, quinimo quasi Phebus in ethere pre cunctis astris effulserit; quomodo hunc nec blanda queque frangere potuerint, nec aspera perturbare; quomodo etiam nec mundi principibus, Micheli scilicet et Barde contra iustitiam fauerit; quos nimirum, se murum opponens pro domo Domini, sepe redarguit, et his inique agentibus frequenter intrepide restitit. Ergo, dilectissimi fratres et filii, considerate quid super huiusmodi temeritate sit nobis agendum, uel, quid de conciliabulo illo, uel profanis ipsius actis per ministerium  nostrum existat, fore deliberandum, quid etiam de iis qui interfuerunt, uel manu propria subscripserunt, sic ab unanimitate omnium nostrum definiendum, intente tractate, et libere singuli que sentitis edicite. Ego tamen pro lege Dei, pro paternis conseruandis canonibus, pro ueneratione apostolorum, pro priuilegiis defendendis sedis ipsorum, proque sancte mentionis decessoris mei pape Nicolai predicanda memoria, et sequentibus actibus, atque celebrandis definitionibus, non solum uaria incommoda perpeti, uerum etiam more sanctorum predecessorum meorum pontificum in promptu habeo, si necesse sit, mortis sustinere discrimen.



XuI. AD HINCMARUM ARCHIEPISCOPUM RHEMENSEM.  Commendat illi ecclesiam Laudunensem, dum Hincmarus episcopus Romam uenit: Northmannum uero, nisi ablata restituat, excommunicari iubet.


ADRIANUS episcopus, seruus seruorum Dei, reuerentissimo et sanctissimo confratri nostro HINCMARO archiepiscopo Rhemensi

Illustrem Hincmarum Lugdunensem episcopum, desiderio uisendorum sanctorum apostolorum liminum anhelantem, et libenter amplectimur, et aduentum illius non solum non differimus, uerum etiam ne ultra Kalendas Augusti stare audeat, grauitate apostolica, scientes illum tali uoto spiritaliter posse proficere, prohibemus. Huic ergo in ueniendo, sicut  auctoritas apostolica, sic faueat et episcopalis humanitas: quatenus episcopatus eius omni careat per uestram sollicitudinem detrimento, dum prediorum suorum, peruerse a Nortmanno possessorum, liberalitate uestra per intercessionem nostram fuerit potitus augmento. Quapropter et Nortmannum scito auctoritate apostolica continuo ab ecclesiastica communione, nisi presentialiter se omnibus Lugdunensis Ecclesie rebus exuerit, per tui oris officium repellendum, et uenerabilem uirum Hincmarum episcopum, si proposito Romam ueniendi abusus, quod bene uouit, reddere non studuerit, transgressoris iudicio, quod Deus auerterit, puniendum. Quicunque igitur a tempore quo Romam uenire ceperit, usque in id quo, Christo duce, ad propria remeauerit, in  quibuslibet rebus illius Ecclesie quodlibet operatus fuerit detrimentum, quoniam episcopatum eius sanctitati tue specialiter post regem seruandum committimus, tandiu se nouerit sacramento corporis et sanguinis Domini fore priuandum, quandiu sancte Lugdunensi Ecclesie, et tibi, ipsiusque pontifici, legitime, imo canonice fuerit satisfactum. Optamus sanctitatem tuam in Christo bene ualere.



XuII. AD CAROLUM CALuUM REGEM.  Commendat regi Ecclesiam Laudunensem, dum eius episcopus Romam uenit.

ADRIANUS episcopus, seruus seruorum Dei, dilecto filio CAROLO excellentissimo regi.

 Illustrem Hincmarum Lugdunensem episcopum, desiderio uisendorum sanctorum apostolorum liminum anhelantem, et libenter amplectimur et aduentum illius non solum non differimus, uerum etiam ne ultra Kalendas Augusti stare audeat, grauitate apostolica, scientes illum tali uoto spiritaliter posse proficere, prohibemus. Huic ergo in ueniendo, sicut auctoritas apostolica, sic faueat et humanitas regia: quatenus episcopatus eius omni careat per uestram sollicitudinem detrimento: dum prediorum suorum, peruerse a Nortmanno possessorum, liberalitate uestra per intercessionem nostram fuerit potitus augmento. Sicut enim gaudemus cum serenitatem tuam erga statum ecclesiasticum, more predecessorum  principum, liberalem tam litteris audimus quam uocibus: sic nimirum, cum eam in aliquo distrahentem extra consuetudinem suam comperimus, tota ualetudine contristamur. Quapropter et Nortmannum scito auctoritate apostolica continuo ab ecclesiastica communione, nisi se presentialiter omnibus Lugdunensis ecclesie rebus exuerit, repellendum; et uenerabilem uirum Hincmarum episcopum, si proposito Romam ueniendi abusus, quod bene uouit, reddere non studuerit, transgressoris iudicio, quod Deus auerterit, puniendum. Quicunque igitur a tempore, quo Romam uenire ceperit, usque in id quo, Christo duce, ad propria remeauerit, in quibuslibet rebus illius ecclesie quodlibet operatus fuerit detrimentum,  quoniam episcopatum eius glorie uestre specialiter seruandum committimus, tandiu se nouerit sacramento corporis et sanguinis Domini fore priuandum, quandiu sancte Lugdunensi Ecclesie, et uobis, ipsiusque pontifici legitime, imo canonice fuerit satisfactum. Optamus regiam excellentiam uestram sancte sedis apostolice scita consuetudinaliter obseruantem in Christo semper ualere.



XuIII. AD IGNATIUM ARCHIEPISCOPUM CONSTANTINOPOLITANUM.  Ut gradu deiiciantur episcopi a Photio ordinati. Ioannem metropolitam Silei commendat.

ADRIANUS episcopus, seruus seruorum Dei, reuerendissimo  et sanctissimo confratri et comministro nostro IGNATIO patriarche Constantinopolitano.

Nec scriptura pandere, nec profecto lingua sufficit enarrare, quantas, o dilectissime frater, pro Ecclesie Constantinopolitane statu, atque pro tua specialiter erectione, certaminum palestras decessor meus sancte memorie papa Nicolaus cum subiecta sibi Ecclesia indesinenter exercuit, et usque ad melioris uite transitum tolerauit, adeo ut in ipso sue migrationis articulo pro commendanda causa tua, uel Ecclesie tibi diuinitus commisse, nec scribendo sibi pepercit, nec pro hac, si non loquendo, saltem innuendo, cessauerit; donec officium duntaxat oris amitteret, et oculos penitus obseraret. Cuius affectum et nos quoque sumentes, sicut diuina gratia ei  successimus in honore, ita et merito successimus in labore, et sicut sudorum eius et dispositionum tunc exstitimus communicatores, ita quoque nunc optamus et satagimus esse in cunctis obseruatores. Quanto uero gaudio quantaque simus exsultatione repleti, percipientes auditu, quod de sanitatis tue recuperatione iugi gestabamus affectu, nec os exprimere nec calamus preualet exarare. Unde benediximus Deo, et totius cordis iubilatione laudauimus, excitanti uidelicet dilecti filii nostri Basilii principis et Augusti feruentissimum spiritum, non solum ad uindictam malefactorum, uerum etiam ad laudem bonorum scilicet qui eripuit Ecclesiam Dei, dum quotidie, quia non consensit adultero, traheretur tam ad corporis quam ad anime mortem, instar utique Danielis  sanctissimam eripientis Susannam a sententia mortis, quam impudici presbyteri, qui uidebantur regere populum Domini, non autem regebant, sed potius Photii more perdebant, nequiter extorserunt. Preterea que prefatus apostolice recordationis pontifex regulariter ac synodice tam de schismatico et mecho Photio, et ordinatione, imo exsecratione ipsius, atque Syracusano Gregorio, quam etiam de te specialiter et de compatientibus tibi sanxerit et definierit, tenore ualebis eius epistolarum, quas super his diuerso tempore Constantinopolim destinauit, patenter ediscere. uerum si ad notitiam tue beatitudinis non peruenerunt, a missis nostris has accipiens, ad instructionem tuam et monumentum futurorum  reserua; cognoscens interim, et certissime sciens nos a decretis eius nullo modo discessuros, sed eius sicut locum, ita et studium possidentes, ipsius, quantum ratione magistra possumus, uestigia secuturos: quatenus ad lucernam mandatorum eius in huius caliginosi seculi loco gradientes, inoffensis pedibus, Deo duce, incedere ualeamus. Quamobrem et in his, super quibus a nobis dispositiones et discretiones exigis, nil sequendum preter eius diuinitus inspirata decreta conspicimus; pre omnibus et super omnia Gregorium Syracusanum; et Photium tyrannum et quos idem Photius in gradu quolibet ordinasse putatus est, ab episcoporum numero uel dignitate, quam usurpatiue ac ficte dedit, merito sequestrantes. Primo, quia Photius Maximo, et ordinatio  eius, uel potius exsecratio, istius ordinationi pene in cunctis uidetur esse simillima. Secundo, quia sic se habet per decessorem meum apostolice sedis decretum, cuius iudicium nusquam precipiunt sacri canones retractari, dum tamen censeant eam in aliorum queque renouanda seu definienda negotia perscrutari: nosque conuenit, ut pretulimus, eius in omnibus constituta sectari. Tertio, quia Photius uir forensis, curialis, neophytus, inuasor, atque adulter, nec non et anathemate condemnatus existens, nichil habuit se [f., quam se] sequentibus propinauerit. Photio certe, presidente auctore, dictum est ab anathematizatis: Consecratus non solum non accipit Spiritum sanctum, sed et quod antea habuit flamen aufertur ab eo: uerum quamuis hoc tyranni  Photii dictum fauore, ipseque super huiusmodi sententia delectatus, cum male a se promotis, ei consensum prebuerit, quamuis etiam non iis, de quibus hoc frustra dictum est ualeat coaptari: quia tamen ueraciter dictum est, eorum magis damnationi procul dubio congruit, qui ab anathematizato et damnato Photio, per impositionem manus, non lucrum, sed uulnus in capite susceperunt. In quo ergo iudicio iudicauerunt, secundum Euangelium , iudicandum est de eis, et in qua mensura mensurati sunt, est eis utique remetiendum, atque pro magno illis habendum, si saltem sero ad te pastorem suum, quem post Christum olim iam, et per Christum utique consecuti sunt, repedantes, ac sine maiori temporalique promotione, Domino contrito corde humiliatoque  spiritu famulantes, bona studuerint exspectare futura. Ceterum de Paulo Cesariensi, de quo sermo a te multus est habitus, interim, quod de ceteris qui a Photio promoti sunt, decreuimus obseruandum, iure statuimus. Preterea persecutionum tolerantia, uel palestre certaminum quas aduersus tyrannum uel mechum pro ueritate multipliciter exercuisse testaris, suam habent profecto mercedem, et immarcescibilem prestolantur a celestium bonorum largitore coronam. Sane cetera Ecclesie beneficia largissime consequatur, et honore competenti, tam apud sanctimoniam tuam penes omnes, merito perfruatur. De his autem sacerdotibus uel clericis qui a beate memorie patriarcha Methodio, uel a sanctimonia  tua consecrati sunt, hec forma seruabitur, ut siquidem sunt inter eos qui, gratia Dei, confortante inuasori Photio restiterunt, per nullumque modum inhonorantie uel contumelie fraternitatis tue, aut putatiue depositioni communicauerunt, sed et uarias tecum ob hoc tribulationes et exsilia, quin et depositiones pertulerunt; hos beatos, et ter beatos dixerim, et inter Christi confessores connumerandos decreuerim; adeo ut habeant insignem in ea, que apud uos est, Ecclesia locum, et precipua circa dilectionem tuam fiducia perfruantur; ita ut secundum multitudinem dolorum ipsorum, consolationes tue animas eorum letificent, more scilicet Dei qui reddet singulis secundum opera ipsorum. Porro ceteris qui ex consecratione fraternitatis tue sunt, et siue  sponte siue ui se ad Photium contulerunt, si sub satisfactione libelli, cuius exemplar missis nostris commisimus, ad te remeauerint, quamuis contra professionem uel subscriptionem suam egerint, ac multipliciter aduersus summum sacerdotium tuum, et in contemptum sedis apostolice exarserint, eos generaliter in suis gradibus confirmantes, ignoscendum decreuimus. Discipuli enim sumus mitis et misericordis Magistri, qui, apostolorum principe teste, passus pro nobis, nobis reliquit exemplum ut sequanmur uestigia eius, qui peccatum non fecit, ut nos scilicet lucrifaceret, nec inuentus est dolus in ore ipsius: et tamen cum malediceretur, non remaledicebat, et cum pateretur, non comminabatur . Si qui autem ex iis sunt qui aliter uel in Deum, uel aduersus  constituta Patrum, quia et ipsa Dei Spiritu prolata consistunt, deliquisse uel excessisse probantur, hos uolumus, adhibita sibi nostra quoque auctoritate, a pontificio tuo regulariter examinari, et paternis definitionibus amodo et deinceps omnino submitti. Cum enim beatus Petrus Domino non dicat: Si peccauerit in te, sed in me, frater meus, dimittam ei usque septies?  apte datur intelligi ea nos fratribus impunita posse dimittere, que in nos, non que in Dominum, uel in Dominica constituta, patrantur. Dicit enim Scriptura: Si peccauerit homo in hominem, rogabit pro eo sacerdos; si autem in Deum peccauerit, quis rogabit pro eo?  Sane hos qui in nefando conciliabulo, quod in iniuriam et derogationem sedis apostolice Constantinopoli factum  est, uoluntarie subscripsisse probantur, cuiuscunque sint ordinis uel professionis, nulla uenia dignos esse, nisi multa miseratio eiusdem, quam ledere nisi sunt, apostolice sedis occurrat, euidentissima ratio docet, et multifaria maiorum sanctio manifeste demonstrat

Quin et uniuersalis Chalcedone habita synodus adeo huiusmodi temeritatem detestata est, ut in sententia quam in Dioscorum protulit, hoc maxime memorare uideatur, cum de ipso dicit : Secundis excessibus priorem iniquitatem ualde transcendit: presumpsit enim et excommunicationem dictare aduersus sanctissimum et beatissimum archiepiscopum magne Rome Leonem Priorem  autem iniquitatem, prauitatem utique dicit hereticam. Unde nota quod Dioscorus secundis excessibus, quos in excommunicatione Romani pape dictata patrauit, etiam heresim Eutychianam ualde transcendisse referatur: hinc et Anatolius ait: Propter fidem non est damnatus Dioscorus, sed quia excommunicationem fecit domino archiepiscopo Leoni.

Nam et aduersus reuerentiam tuam inter cetera hanc unam calumniarum in te illatarum, quasi accusationem texuerunt emuli tui, opinantes uidelicet, tanquam in contemptum reuerende mentionis pape Benedicti erectus, in contumeliam illius, nec epistolam eius suscipere, dicti Dioscori more, consenseris. Quia ergo in causa, quam in te impingere fallacibus  accusationibus tentauerunt, illi ueracibus probationibus inueniuntur obnoxii, idcirco ipsi potius iudicium quod iudicauerunt subire, et sententiam quam protulerunt incurrere, Simonis nexibus irretiti, iure debent. Ergo fraternitas tua curet necesse est, ut sententiarum capitula, que synodice in Ecclesia Dei, ubi sanctum corpus apostolorum principis Petri requiescit, pro abolendis profanis conciliis, Constantinopoli a Photio, tam aduersus sedis apostolice reuerentiam, quam aduersus sanctimoniam tuam congregatis, communi consonantia promulgauimus, apud uos in synodo cunctorum subscriptione roborentur, et in singularum archiuis ecclesiarum prouide recondantur. Postremo reuerendissimum et sanctissimum communem fratrem nostrum Ioannem  metropolitam Sylei beatitudini tue magnopere commendamus: de quo uidelicet fraternitatem tuam nolumus ignorare, quoniam quibuscunque meroribus uel molestiis ex tot accidentibus uobis incommodis cor nostrum fuerit uulneratum: quia sicut scriptum est: Legatus fidelis sanitas ; ita medicamento ipsius fidelis legationis, quod in uobis hinc turbide diuturna hucusque mestitia sauciauerat, est sanatum: ut pene nil residuum, quod exinde sanitate indigeat, idem uir prudentissimus in pectore nostro reliquerit. Quamobrem consolatione multa dignus habendus, et a sancta fraternitate tua quiete, refrigerio, et omni est ueneratione ditandus, atque in ecclesiasticis negotiis diligentissime moderandis irremote tenendus; propter que uidelicet ipse pericula  infinita, non solum per mare, sed et per aridam gradiendo sustinuit; quin potius penes nos demorans, et causa tui iugiter pulsans, et continuas nobis molestias irrogans, neque quaslibet sibi ferias contulit, nec ullam quotidiano labori nostro requiem dedit. Sanctam fraternitatem uestram optamus nunc, et semper, et in Christo bene ualere, dilectissime ac sacratissime comminister. Data quarto Idus Iunii, indictione secunda.



XIX AD BASILIUM IMPERATOREM.  Gratias agit ob eius pietatem erga sedem apostolicam. Delinquentibus indulgeat, excepto tamen Photio schismatico. Capitula Romana contra Photii pseudosynodum Constantinopoli in synodo cunctorum subscriptione roborentur. Basilium Petrum, Zosimum et alium Basilium petit sibi tradi. A bono proposito nolit recedere.


 ADRIANUS episcopus, seruus seruorum Dei, Deo amabili ac piissimo imperatori BASILIO Augusto Christianissimo et desiderabilissimo filio.

Legationis excellentie tue prestantissimos gerulos ad antecessorem meum apostolice recordationis papam Nicolaum destinatos, nos licet indigni, quoniam ita Dominus imperauit, uices eius adepti suscepimus innumerasque laudes et gratiarum actiones tota mente totaque prorsus intentione Deo persoluimus; nimirum, qui facit magna, et inscrutabilia,  et mirabilia, quorum non est numerus, quique omnia iura regnorum, omniumque continens potestatem, his tuum diebus suscitauit celitus protectum imperium, per quod apostolica sedes ipso auctore ceptum pro Ecclesia Constantinopolitana pietatis opus consummaret, et eius iam iamque remouens funditus casum instauraret, tandem aliquando gratulabunda, qui male ceciderat, statum, et mercenario, quinimo lupo rapace non parcenti gregi, penitus sequestrato, rectorem ei redderet proprium, et pastorem reformaret legitimum. Igitur, o quam uobis est illa laudabilis et omnibus ueneranda, quam, inquam, est sedes apostolica laudabilis, et merito, a cunctis mortalibus efferenda, que semper catholicis subuenire consueuit, que semper gaudere cum gaudentibus,  et flere cum flentibus non cessauit! Sed et tu, felix imperator, et multis preconiis dignus, qui uerborum semina diuinorum, non ut ager petris, aut spinis, aut uepribus occupatus, sed ut terra bona corde bono suscipiens, fructum multiplicem attulisti, et quasi uerus Ecclesiastes, mox perceptis habenis imperii, Ecclesie paci consulere magis quam ad ceteras res humanas attendere procurasti, ac per id alter quodammodo Salomon, id est pacificus, temporibus nostris apparuisti: audisti quippe uerba Dei Patris tui, et non dimisisti legem Ecclesie matris tue; adeo ut, quod decessori tuo pro ea suggerebatur, ipse perfeceris. Et quia, secundum Scripturam, nemo est qui possit corrigere quem Deus despexerit , eo incorrecto, diuina permissione  deficiente, ipse correctiones eiusdem ecclesie operari satagis. Intellexisti enim, ut littere tue mansuetudinis innuunt, quibus uulneribus sauciata, te celitus consecuto imperium, que apud uos est, manebat Ecclesia; et quod hec sedes huiuscemodi mederi posset uulneribus, magistris fidei nostre scrutatis, liquido didicisti. Atque ideo hec curare cupiens apostolice sedis decreti remedium sanissime requisisti; cuius nimirum medicamentis Ecclesia Constantinopolitana, sepe presulibus eius languentibus, infirmata, pristinam sospitatem uigoremque resumpsit. Nam quibusdam ipsorum nonnunquam errantibus, quibusdam uero imminentis persecutionis iniuriam sustinentibus, hec semper subuenire non  destitit, illis scilicet tramitem directionis ostendens, istis pietatis manum semper extendens.

Itaque, fili carissime et uenerabilis semper Auguste, noueris, quidquid erga sanctissimum fratrem et cepiscopum nostrum Ignatium, uel circa schismaticum Photium, diuinitus inspiratum et iustitie zelo succensum te litteris intimas peregisse, nobis et uniuerse Occidentalium Ecclesie per omnia placuisse; presertim cum nil egeris preter quod [fort., preter ea que] apostolica sedes cum totius Hesperie presulibus iamdudum agendum [agenda] decreuit, et, nulla mora interueniente, perficiendo mandauit: que uidelicet cum his omnibus propter id celitus protecto imperio tuo grates multifarias reddunt, et humillime obedientie tue preconia laudibus eximiis  indagare [inclamare] non desinunt. Porro de sacerdotibus uel ceteris qui contra pacem Ecclesie facientes, unitatem eius scindere presumpserunt, et in fratrem et cepiscopum nostrum multifariam commisisse probantur; super quibus etiam decretum ab apostolica sede clementia tua more priscorum principum postulat: sciat dilectio tua quia sicut diuerso modo deliquisse referuntur, ita diuersis eos definitionibus subiici non inconuenienter oportere perpendimus. Quorum tamen differentias apostolice sedis legatis, una cum fratre et comministro nostro Ignatio conuenientibus, quemadmodum nobis desuper datum est, moderandas commisimus. uerum quia pietas tua cum ecclesiastica misericordia nos circa illos ad id quod humanius est exhortatur, te  nolumus ignorare quoniam ultra quam dici possit hinc, fateor, merore comprimimur immensoque dolore constringimur, eos nimirum non solum beate memorie decessoris mei pape Nicolai, quibus et ipse subscripsi, iustis sanctionibus creberrime percellentibus, uerum etiam sanctorum Patrum regulis seuerissime, seu quodammodo peremptorie punientibus. uerumtamen propter pacem Ecclesie facilius obtinendam, propterque tantam multitudinem, si tamen resipuerint, misericorditer liberandam, ut cum sancto Gelasio papa dicamus : Necessaria rerum dispensatione constringimur, et apostolice sedis moderamine conuenimur, sic canonum paternorum decreta librare, et retro presulum predecessorumque nostrorum precepta metiri, ut que  presentium necessitas temporum restaurandis ecclesiis relaxanda deposcit, adhibita consideratione diligenti, quantum potest fieri, temperemus; quod et nos equa possumus pro lucrandis fratribus ratione prosequi, et temporum necessitati consulendo penitus imitari; Photii duntaxat ordinationem ab huius moderamine pietatis interim prorsus excipientes, eamque [fort., eumque] passim et preter examen nullatenus admittentes. Dicit enim altisona Ecclesie tuba, sanctus uidelicet sedis apostolice papa Leo, cuius sententiam quidquid ubique catholicum est, uelut celeste miratur, celebrat, et ueneratur oraculum: Cum sepe questio de male accepto honore nascatur, quis ambigat nequaquam istis esse tribuendum  quod non doceatur fuisse collatum? Neque enim inter Photium mechum et Maximum Cynicum, a synodo secunda damnatum, uel inter ordinationes huius et illius distinctionis aliquid esse coniicimus. Atque ideo pari fine constringi debere uidentur, qui par habuisse cum eo principium modis omnibus comprobantur. Siquidem et iuxta quod prefatus magniloquus pontifex uniuersis per Cesariensem Mauritaniam constitutis episcopis scribit : Difficile est ut bono peregantur exitu, que malo sunt inchoata principio. Et infra: Non ergo in cuiusquam persona pretermittendum est, inquit, quod in statutis generalibus continetur, nec putandus est honor ille legitimus, qui fuerat contra diuine legis precepta collatus. Et certe fidelissimus et prudentissimus  uir Basilius imperialis spatharius et preces uestras nobis pro his in perceptis ordinibus recipiendis multiplices detulit, et adeo constans et continuus penes nos in precibus perstitit, ut si non legitime recipi posse quoquomodo crederentur, ipsius, ut ita dicamus, insolentia uicti, recipiendos esse profecto statueremus.

uerum et circa hos post reuersionem missorum nostrorum, postque rerum gestarum nobis expositas differentias, et indagatas liquidius personarum, culparum et prouectionum qualitates, atque distantias, si quid miserationis impartiendum, docente Deo, apud quem omnia possibilia sunt, nobis fuerit reseratum, non erimus penitus inflexibiles; nimirum qui semper ad omne bonum cupimus existere suasibiles.  uolumus ergo, per uestre pietatis industriam, illic numerosum celebrari concilium, cui nostri quoque missi presidentes, et culparum personarumque differentias liquido cognoscentes, iuxta quod in mandatis acceperunt, singulorum libere discretiones exerceant: in quo uidelicet sacro cetu exsecrando uanitates concilii, quod aduersus sedis huius actum est prorsus iniuriam, cuncta decernimus exemplaria, prorsus a possessoribus suis ablata, in mediumque delata, contemplantibus cunctis, igni cremari; nec superesse apud quemlibet ex his omnibus saltem unum iota, uel unum apicem, nisi forte quis totius clericatus, imo totius nominis Christiani dignitate, anathemate perculsus, carere uoluerit. Non enim nos tam detestandum collegium, nisi Ariminensi sub  Constantio, uel Ephesino a Dioscoro congregato latrocinio comparandum decernimus. Accendatur circa protectorum tuorum reuerentiam, beatorum uidelicet apostolorum principum, fili dilectissime, tue zelus pietatis, et tantorum ficta commenta prestigiorum remanere nullo modo penes aliquem patiatur: sed et si quisquam hec defendere, uel occultare, sibique in posterum fortasse reseruare tentauerit, tua publicis legibus promulget multiplex sapientia, quid huiusmodi persona post imperiale debeat edictum redargutionis incurrere, uel quantum conueniat, si non correctionis, saltem correptionis incidire; quatenus per hoc, pura de cetero conscientia, cum Psalmista ueraciter canere ualeas: Odiui  congregationes malignorum, et cum impiis non sedebo. Lauabo inter innocentes manus meas, etc. . Insuper exhortamur, et salubri suadere studio procuramus, ut imperatorie instantie uestre annisu, sententiarum capitula, que synodice in ecclesia Dei, ubi sanctum corpus apostolorum Petri principis requiescit, pro abolendis profanis conciliis, Constantinopoli a Photio, tam aduersus sedis apostolice reuerentiam, quam contra fratris et comministri mei Ignatii pontificium congregatis, communi consonantia promulgauimus, apud uos in synodo cunctorum subscriptione roborentur, et in singularum archiuis ecclesiarum prouide recondantur. Porro diuinitus protectum imperium tuum precamur, ut Basilium, Petrum, Zosimum, et alterum Basilium, qui scelerum  suorum conscii, et cupiditatis ardore succensi propositum deseruerunt, et sine commendatitiis litteris Constantinopolim properauerunt, ad nos per presentes apostolice sedis missos remittat; quatenus dum professionem, et loca, que propter Deum primitus elegerunt, repetierint, et tibi celeste premium conferatur, et illis suarum lucrum animarum, diuinitate propitia, concedatur: alias autem, si sanctorum Patrum regule calcari minime, uel contemni tentantur, eos impune profecto nullus penes se retinere prorsus audebit: apud nos quippe a rudimentis ablactati, et sancte sunt conuersationis habitum consecuti, quin et in monasteriis nostris officium presbyteratus adepti: interim tamen eos, quod sint excommunicati, donec ad nos redierint tanquam  sacrorum uiolatores canonum, cognoscere uolumus.

His ita prelibatis, obsecramus diuinitus redimitum tranquillitatis tue caput, in cepto pietatis opere circa fratrem et consacerdotem meum Ignatium persistere, atque a decretis apostolice sedis in nullo quoquomodo deuiare, sed promulgationibus eius arctius herens, a proposito noli recedere, et quousque unitas fiat Ecclesie, nulli stude, quesumus, desidie cedere. Nemini quippe profuit unquam bonum ut cepisse, et minime consummasse. Quamobrem, regnum quod temporaliter assecutus es, perenniter adipiscaris coronamque pro corruptibili capias incorruptam, hoc pietatis opus perficere satage, perfectumque coram summo agonotheta Christo  representare decerta. Postremo dilectos fratres meos, Donatum scilicet sancte Ecclesie Ostiensis, et Stephanum sancte Ecclesie Nepesine reuerendissimos et sanctissimos episcopos, atque filium meum Marinum apostolice sedis diaconum, consiliarios nostros, tue commendantes pietati, precamur ut eos ob amorem precipuorum apostolorum Petri et Pauli, a quorum sede mittuntur, benigne suscipias, et tanquam nobismetipsis aures credulitatis accommodes; familiaritatis uidelicet tue fiduciam illis impendens, et prefatos in eis eximios intercessores tuos apostolos reuerenter attendens, quos ut celeriter ad nos remittas obnixe deposcimus. Cupimus enim tam de sancte Ecclesie redintegrato statu, quam de incolumitatis  tue concesso diuinitus dono, semper in domino gratulari; ac per [propter] hoc hortamur et deprecamur, ut apud uos nullam moram sustinere faciatis, sed tue benignitatis solatio freti uelociter de omnibus, que illic secundum Deum geruntur, nos aduentu suo constituant letiores.

Commendamus etiam clementie tue tam reuerendissimum et sanctissimum fratrem nostrum Ioannem metropolitanum Sylei, qui a fratre et cepiscopo nostro Ignatio ad sedem apostolicam directus est, quam etiam gloriosum et spectabilem uirum Basilium imperialem spatharium, qui cum eo a Deo conseruando tranquillitatis tue imperio destinatus est, qui tanta, postquam illinc profecti sunt, offendicula (ut didicimus, pertulerunt, ut nullum properantes  pene periculorum, que Paulus in Epistolis suis dinumerat , euasisse uideantur. Quapropter dignis sunt uicissitudinibus a pietate uestra remunerandi, qui pro ecclesia Christi, proque iniuncta sibi a pietate tua legationis consummatione tot ac talia subire promptissime consenserunt. Alterum uero nominatum in scriptis tuis metropolitam, Domino dispensante, non uidimus; quia enim, sicut iste a reuerendo patriarcha Ignatio, ita seorsum ille a Photio tyranno mittebatur. uolens Deus ostendere non in duo Ecclesiam suam fore scindendam, quod uidelicet malum Ieroboam quondam in Isrel rex impius egit . Nolens etiam nos auctoris huiusmodi schismatis nec ipsam quoque uisionem percipere, antequam ad nos perueniret, iusto iudicio  suo pelagus cooperuit eum; et qui populum diuiserat, Dei diuisa est super eum aqua, deuenitque in profundum tanquam lapis. uerum si forte mouetur a Deo redimitum imperium uestrum, quia prefati legati penes nos diutissime morati sunt, precamur, et obnixe flagitamus, non eis imputetur, nimirum qui, ut dimitterentur, non horis, non momentis, non denique clamantes atque pulsantes ullis interuallis parcere consentiebant, sed instantibus et irremotis laboribus, et sollicitudinibus omnium ecclesiarum Dei, quas secundum Apostolum circumferimus , ascribatur.

Non enim requies ulla nobis nec otium fuit, a die peruentionis eorum, tunc uidelicet Ecclesie, que apud uos est, causam tractantibus; nunc aliarum  quoque partium mundi negotia more [motu] perpeti disponentibus; presertim cum ad hanc solam controuersiam, qua pro Ecclesie Constantinopolitane commotione petimur, digne modificandam, licet prolixum fuerit, ipsum tempus non sufficere crederetur reuera, quam interius, et omni diligentia nos oportebat examinare, ac eorum quoque qui longe sunt fratrum et cepiscoporum nostrorum super hoc consensus, imo consilia prestolari. Salus enim, teste Salomone, ubi multa consilia . Non enim in aliquem horum hinc indignetur uestra tranquillitas, nos non proprie uoluntatis impediuit aliqua tarditas, sed multiplex prohibuit numerosarum ecclesiarum per industriam nostram subleuandarum properare  necessitas. Piissimum imperium uestrum gratia superna custodiat, eique omnium infidelium gentium ferocitates ad exaltationem sancte Ecclesie potenti uirtute substernat.



XX. AD PROCERES REGNI CAROLI CALuI.  Hortatur ut Carolum regem deterreant ne inuadat regnum Lotharii, et ut Paulum ac Leonem legatos suos benigne suscipiant.

ADRIANUS episcopus, seruus seruorum Dei, omnibus gloriosis ducibus, comitibus, et ceteris primatibus in regno Caroli excellentissimi regis constitutis.

Omnes quidem uirtutes Christi cultoribus sectande  sunt, sed nulla utilius quam pax cum dilectione mutua inter omnes, et maxime inter sublimiores personas, custoditur et colitur. Quanto enim quis sublimior, tanto ad mores suos quosque trahendum constat esse facilior. Ideoque his presentibus opportune moneo, suadeo, et exhortor apicibus, quo pacis bonum in omnes, sed precipue inter sublimiores mundi principes, edificare et construere satagatis. In hoc enim dilecti filii mei regis uestri regnum citius poterit incolume permanere, si neminem ille concutiens, a nullo concutiatur. Non autem ignorare uos credo, qualiter desiderabilissimus et spiritalis filius meus Ludouicus, piissimus et a Deo protectus imperator, non ut quidam aduersus sancte religionis filios, non contra fidei Christiane domesticos, sed  aduersus filios Belial, aduersus Christi inimicos, precipue pro nostra securitate, proque multorum liberatione fidelium, qui finetenus apud Samnium, et circumquaque regiones, iam iamque periclitabantur, ita ut etiam fines nostros infestatio propemodum Sarracenorum inuaderet, egressus a summo sublimitatis proprie solio, et a pacatissime requiei sue fundamine, non corpori parcat, non estibus, non algoribus, non denique ullis euentibus cedat: sed omnia incommoda, omnia discrimina pro Christi nomine tolerans, nichil est quod pro Christianorum ereptione recuset arripere, nichil est quod pro fidelium quiete ac pace declinet assumere. Denique non modicam Ecclesie sancte quietem per eum diuina pietas operata est; nec modice paganorum uires fortitudine  superna prostrate sunt. Siquidem sepius hostes, tanquam mures cauernis suis egressos, ad sua latibula terga uertere compulit, et brachia contra nostros exerta potenti uirtute dissoluit. Quin et nobis omnibus, qui longe fuimus et qui prope, magne securitatis presidia contulit: dum scilicet nonnullos eorum postrauit, nonnullos etiam ab eorum superstitione conuertens, Christi fidei et uere religionis itinera sectari perdocuit. Qua de re ratum ducimus, uestram commonere dilectionem, quo prefato glorioso regi uestro, et filiis eius suggerere satagat, et prudenti consilio suadere contendat, quatenus nec suis moribus, nec aliorum suasionibus impulsus, que tanti principis et tam pii Augusti sunt, inuadere uel  sollicitare consentiat; eorum uidelicet, que cum sint in regno gloriose memorie Lotharii quondam regis germani sui, ad se suffragantibus cunctis legibus, non tam pro fraterna successione, quam pro paterna dispositione, hereditario iure pertinere probantur. Qui enim concutit fines, et sollicitat homines, qui sub moderamine quondam iam nominati regis erant, illa que Dei sunt, et Ecclesie utilitati conueniunt, concutit: et qui hunc auaritia uictus commouet, magnum procul dubio Ecclesie dispergit augmentum. Iniquum preterea est ut quod fratres sibi mutuo, pro integra inter se ac nepotes suos custodienda parte regnorum, quam singuli distincta sorte perceperant, iuramentis terribilibus spoponderant, impia preuaricatione uioletur, uel cuiusquam cupidinis fomite temeretur:  cum potius pio conueniat affectu fratrem fratri, ac patruos nepotibus, totius presidium conferre iuuaminis, et secundum promissam inuicem iuramento fidem, omnis auxilium prestare solatii. Precipue iam fatum inclytum regem uestrum, qui hunc nepotem suum, magnum scilicet Augustum, de patris proprii dextra, cum omnibus que ad eum pertinere uiderentur, ad fouendum roborandumque pro uiribus ueluti secundus pater accepisse dignoscitur. Iniquum autem et instar sacrilegii est, ut qui se ultro pro salute fidelium, et maxime pro sancte Romane Ecclesie matris sue defensione, tot periculis offert, a cepto pietatis alicuius factione stimulatus recedat opere, atque ad patriam coactus uindicandam procedat hereditatem. uerum quisquis suo uitio tam sancto  labori, cupiditatis estibus accensus, aliquod impedimentum prestiterit, condignam profecto, apostolica sede sanciente, luet cum suis fautoribus ultionem. Unde si quisquam uestrum huius diabolice ambitionis auctorem sectatus fuerit, uel ei quoquomodo in rapinis concupiscenti fauorem contulerit, anathematis uinculis innodabitur, ac pro hoc a regno Domini separatus, cum impiorum omnium capite, quod est diabolus, merito deputabitur. Attendat ergo rex prudentissimus, uestris quoque probabilibus consiliis adhortatus, ne iniquorum suasionibus cedat, nec sinistra machinantibus aures accommodet: sed proprio iure contentus, que sua non sunt usurpare non tentet, nec inuadere quocunque modo nitatur, quomodo inuasum non modicum potest inuasori generare  discrimen. Ne itaque iam memorato dilectissimo filio meo, domino semper Augusto, causam Dei exsequenti, hereditatem Domini uindicanti, ac ipsius bella prelianti, quodlibet offendiculum preparet, quo sancte Dei Ecclesie quauis ex parte impediatur utilitas, uel profectus fidelium excludatur. Alioquin manum apostolice sedis cum eodem piissimo principe fortiter esse comperiat, et arma nostra illi munimina ualidissima conferentia, summo agonotheta nobis concertante, et beatorum principum apostolorum intercessione cooperante, preparata sine cunctatione prenoscat. Hos preterea missos apostolice nostre sedis, Paulum et Leonem uenerabiles episcopos, dilectos consiliarios nostros, quod pro pace et concordia  sancte Dei Ecclesie illuc destinauimus, ab reuerentiam principum apostolorum Petri et Pauli benigne suscipite, et ea que uobis pro utilitatibus Christiane fidei atque religionis dixerint, aure cordis percipientes, ad effectum perducere festinate. Optamus gloriam uestram in Christo bene ualere. Data Nonis Septembris, indictione III.



XXI. AD EPISCOPOS IN REGNO CAROLI CALuI CONSTITUTOS.  Ut Carolum regem deterreant ab inuadendo regno Lotharii, et Paulum ac Leonem missos a se legatos benigne suscipiant.

ADRIANUS episcopus, seruus seruorum Dei, reuerentissimis et sanctissimis fratribus et cepiscopis  nostris in regno Caroli gloriosi regis Ecclesiam Domini gubernantibus.

Inter exordia pontificatus mei pacis studium pre ceteris uirtutibus predicanti suadendique arripuisse memini. Quippe qui nouerint quod in Dominice natiuitatis principio celestis militie uisus sit exercitus, qui clamauit: Gloria in excelsis Deo, et in terra pax hominibus bone uoluntatis . Ubi profecto solerter attendendum est, quia sicut pastores, qui super gregem suum pre ceteris uigilauerunt, tanti tripudii uidere pre ceteris gaudia meruerunt: ita nos qui pastores dicimur, tunc celestium bonorum letitiam adipisci merebimur, si super oues Dominicas sollicite uigilemus; ne uidelicet has uel per insidias  odii seu discordie uorax lupus inuadat, uel per cupiditatem auidus ille leo deglutiat, qui, ut princeps apostolorum scribit, rugiens circuit querens quem deuoret . Ideoque, fratres karissimi, nunc etiam id ipsum repeto, id ipsum oportune uel importune suadeo, prorsus efflagito. Quamobrem ut pacis seu dilectionis uinculum, que maior est omnibus uirtutibus et holocautomatibus, uestra quoque sanctitas insolubiliter inter omnes, sed precipue inter sublimiores personas obseruari doceat, indesinenter adhortor. Quapropter illud a uobis exigo, ut solliciti existentes, si quos senseritis uelle filii nostri gloriosi regis uestri Caroli fortassis animos ad inuadendum regnum, quod defuncto quondam inclyto rege Lothario, ad dominum desiderantissimum filium nostrum piissimum imperatorem  rediit, iureque hereditario illi debetur, nequiter incitare; uos, qui spirituales estis, horum carnales uoces, quin potius et ipsum excellentissimum regem, ac filios eius tanquam ueri episcopi, a tanto compescere piaculo studeatis. Quinimo ad fauorem et opem eius hunc inflammantes hortemini, atque sicut eum in fide sua tanquam alter pater suscepit, ita foueat, et hunc ut proprium genitum amplectatur. Iniquum enim, et instar sacrilegii est, ut qui se ultro pro salute fidelium, et maxime sancte Romane Ecclesie, matris scilicet omnium Dei ecclesiarum, defensione, tot mortis casibus offert, alicuius factione stimulatus, a cepto pietatis recedat opere, atque ad patriam uindicandam procedat hereditatem. Non  enim debet paternam hereditatem ille dimittere, qui, Deo gratias, non ignorat Naboth Iezrahelitam pro sola paterna uinea, etiam contra regem impium defendenda, usque ad mortem lapidum peruenisse . uerum si et labor alicuius ambitione impediatur, quoniam paternum deseri patrimonium subripientibus non oportet, per quem quid tale contigerit, una cum fautoribus et sectatoribus suis, dignam paremque animaduersionem exsoluet. Et si quis uestrum tam nefarie temeritatis auctorem uel tacendo fugerit, uel non resistendo consenserit, non iam pastoris, sed mercenarii nomine se nouerit fore censendum: et quia iam non pertinebit ad eum de ouibus, non pertinebit consequenter de pastoralibus dignitatibus. Hos preterea missos apostolice nostre sedis, Paulum et Leonem uenerabiles episcopos, dilectos  consiliarios nostros, quos pro pace et concordia Dei Ecclesie illuc destinauimus, ob reuerentiam principum apostolorum Petri et Pauli benigne suscipite, et ea que uobis pro utilitatibus Christiane fidei atque religionis dixerint, aure cordis percipientes, ad effectum ducere festinate. Optamus sanctam fraternitatem uestram in Christo bene ualere. Data Nonis Septembris, indictione III.



XXII. AD HINCMARUM ARCHIEPISCOPUM RHEMENSEM.  Beneuolentiam suam Hincmaro pollicetur, eumque hortatur ut operam suam interponat, ne regnum Lotharii quisquam inuadat. Legatos denique Paulum et Leonem commendat.


ADRIANUS episcopus, seruus seruorum Dei, reuerentissimo et sanctissimo confratri nostro HINCMARO archiepiscopo Rhemensi.

Sanctimonia tua quam fuerit apostolice memorie pape Nicolai familiaris, non forte dedit obliuioni. In cuius uidelicet familiaritatis sinu nos quoque te recipientes, fiduciam penes apostolatum nostrum fraternitati tue gratanti mente offerimus. Preterea noueris misisse nos epistolas quasdam in Gallicanarum partium regiones, tam reges, quam presules, et omnes omnino regnorum primates, ad comprimendum ambitum, et unicuique ius proprium reseruandum, competenter admonentes, cohortantes, suadentes, contestantes, prohibentes, et deterrentes.  Cuius rei sollicitudinem sanctitas tua speciali quodammodo certamine suscipiens, uice nostra tam reges quam ceteros Dei uel mundi ministros, admonendo, suadendo, et prohibendo, a cupiditatis uel auaritie uitio comprimat et compescat: ut scilicet unusquisque suis contentus alienum non subripiat, non sollicitet, non usurpet. Precipue ut regnum quondam regis Lotarii, quod carissimo filio nostro domino imperatori iure debetur, uel homines in eo degentes, mortalium nullus inuadat, nullus commoueat, nullus ad se conetur inflectere. Quoniam si per huiuscemodi temeritatem caritatem scindere, concordiam diuidere, inuidentie facibus inardescere, cupidatis estibus anhelare, propinquitatem  telo crudelitatis percellere, scandalum in Ecclesia Dei generare non pertimescit, non solum per mediocritatis nostre ministerium, Deo auctore, uiribus infirmabitur, uerum etiam uinculis anathematis obligatus, nomine Christianitatis priuatus, cum diabolo, quem super hoc imitatur, omnino locabitur. Tua uero reuerentia, si in hoc strenue secundum datam sibi diuinitus sapientiam laborauerit, nostre sibi, ut pretulimus, familiaritatis fiduciam non dubitet modis omnibus tribuendam, nec diffidat beneuolentie nostre benignitatem, cum necessitas exegerit, suis opportunitatibus adfuturam. Hoc preterea missos apostolice nostre sedis, Paulum et Leonem uenerabiles episcopos, dilectos consiliarios nostros, quos pro pace et concordia Dei Ecclesie illuc destinauimus,  ob reuerentiam principum apostolorum Petri et Pauli benigne suscipe, et ea que tibi pro utilitatibus Christiane fidei atque religionis dixerint, ore cordis percipiens, ad effectum ducere festina. Optamus sanctitatem tuam in Christo bene ualere. Data Nonis Septembris, indictione III.



XXIII. AD PROCERES REGNI LOTHARII.  Post mortem Lotharii regis, hortatur ut fideles sint Ludouico imperatori illius fratri, cui regnum hereditario iure debeatur.

ADRIANUS episcopus, seruus seruorum Dei, omnibus primatibus et gloriosis comitibus consistentibus  in regno domni Lotharii, quondam magni imperatoris, et genitoris domni Ludouici imperatoris.

Perfecte procul dubio caritatis est bonum, secundum Apostolum, gaudere cum gaudentibus, et flere cum flentibus . Unde quia Lotharius quondam rex uester diuina de hoc seculo iussione migrauit, uos de obitu ipsius ualde tristes effectos, et lugubri doloris ingentis amaritudine, utpote uiros fideles, repletos esse cognoscimus, carnalique affectu eius nunc transitum flere: noster non minus apostolicus animus uobis compatiens et condolens, non solum pro eterna illius requie atque salute, sed etiam pro presenti consolatione uestra, pro pace, concordia, et unitate, quam uos ex toto corde sequi, et fideli omnino deuotione amplecti ceu Christi membra nullam  habentia maculam, que instantem aut futuram mortis perniciem uobis possit inferre, incunctanter, ut oportet, flebilibus. Dominum precibus precati sumus. Et quotidie suppliciter exoramus ut et illi, qui carnali obiit conditione, uitam perpetuam, et uobis misericordie largitate consolationis, pacis, et unanimitatis affectum et desiderium inspirare donareque dignetur. Quoniam ipse est, qui nos paterno more uirga iustitie corripit, ac purgationis merore affligit et ipse nos in omni tribulatione nostra clementer consolari dignatur, ut possimus sustinere, nunquamque deficere. Quamobrem, filii karissimi, apostolice sedis magisterio plurimum debentes, nos, qui per supernam gratiam apostolorum principis fungimur  uice, omniumque ecclesiarum Dei curam et sollicitudinem nobis a Domino pre ceteris delegatam habentes, antequam antiquus noster aduersarius mentes uestras occultis et impiis nequitie sue uersutiis corrumpat, et morbo insanabili sauciet, armis precincti diuinis, occurrere, salubribusque uos informare preceptis debemus: quibus humiliter obedientes, sicut omnes qui ab initio Deo placuerunt, salui esse possitis, dicente Domino in Euangelio: Si quis diligit me, sermonem meum seruabit, et Pater meus diliget eum, et ad eum ueniemus, et mansionem apud eum faciemus . Quapropter caritatem uestram, o karissimi in Domino filii, apostolica tuba monemus, et celesti magisterio exoramus, ut pro regni stabilitate, uos nunc in eadem fide, mentisque  sinceritate, generaliter omnes satagatis consistere circa dilectissimum ac spiritalem filium nostrum, domnum Ludouicum imperatorem Augustum, quam circa diue memorie quondam Lotharium imperatorem patrem illius mundo pectore conseruastis: ut nullus mortalium, cuiuscunque sit dignitatis et glorie, uos ab apostolice sedis precepto monituque salubri possit modis aut argumentis quibuslibet reuocare, uel a uia ueritatis in obliquum deflectere, nec ullius precepta magis quam beati Petri apostoli, per os nostrum prolata, uobisque utiliora, iucundis percipere auribus studeatis. Quoniam ipsi et paterno et hereditario iure secundum legem et rationem hoc regnum debetur, et per paterne hereditatis successionem summopere pertinet: quippe cum eum  prefatus genitor illius, quondam imperator, constituerit imperatorem, regnique totius heredem pre ceteris sublimauerit natis. Sicut Isaac quondam Iacob filio suo benedicens, dominum illum Esau constituit : ita et huic ceteris prelato totum omnino est a patre concessum imperium. Quem ipse adhuc uiuens imperiali uoluit et consensit una uobiscum ab apostolica sede diademate coronari, sceptroque potiri sine dubio augustali permisit. Ideo nobilitatem uestram monemus et obtestamur in Domino, ut nullatenus ab eodem uos spiritali filio nostro Augusto quibuslibet promissionibus uel minis alicuius separare, diuidereque tentetis; sed illi quandiu superna uixerit uoluntate, in omnibus ueluti proprio seniori, proprio imperatori, iustoque  heredi regni obedire, fidemque illesam more solito conseruare, studioque sagaci semper attendite, ut Dei omnipotentis et sancti Petri gratiam, nostramque plenariam habere mereamini benedictionem, et apostolice communionis consortium. Nam quem ex uobis contraria tentare nitentem, atque apostolice sedis monitis in contemptum beati Petri apostoli celestis regni clauigeri spretis, ad aliam se partem conferre cognouerimus, uelut infidelem, et ecclesiastice paci ac saluti contrarium, a nostri apostolatus communione non solum alienum habebimus, sed etiam anathematis uinculo iure meritoque alligare omnino curabimus, et nos secundum apostolice priuilegium dignitatis et potestatis, ipsum excellentissimum  ac spiritalem filium nostrum, domnum Ludouicum imperatorem Augustum, regni huius prouincie, scilicet Gallie totius, regem, dominum et imperatorem, sicuti iam olim a Deo preordinatum esse constat, et ab antecessoribus nostris pontificibus statutum multis uidetur indiciis, habemus, et quousque superfuerit ipse, eum habere studebimus. Quod sane regnum si tyrannus aliquis, contra diuinam et apostolicam uoluntatem, inuadere presumpserit, apostolice sine mora sustinebit ultionis censuram. Optamus nobilitatem uestram unanimi deuotione consistere, et in insolubili caritatis uinculo manere coniunctos.



XXIu. AD CAROLUM CALuUM REGEM.  Regem increpat quod Lotharii regnum inuaserit, et sedis apostolice legatos contempserit: mandatque ut regno illo excedat, et alios legatos benigne suscipiat, Ioannem uidelicet, Petrum, Wibbodum ac Ioannem episcopos, et Petrum presbyterum cardinalem.


ADRIANUS episcopus, seruus seruorum Dei, dilecto filio CAROLO glorioso regi.

[a 1Kb] Sacrorum itaque dogmatum euidentissimis documentis et apostolicis informamur exemplis, ut mitius agere debeamus cum mitibus, et seuerius per iustitiam delinquentes corripiamus. Sed neque nos Deo placere possumus, si pastoris uicem suscipientes, non opus pastoris, sed mercenarii latibula  prestolamur, et ueniente lupo fugimus, ne solatium conferamus. Super quibus illud cauere debemus, quod Dominus per prophetam loquitur, dicens: Canes muti, non ualentes latrare ; et rursum: ue pastoribus, inquit, qui pascebant semetipsos , et reliqua. Quod si cunctis pastoribus Dominici gregis Dominus pro desidia ue generaliter dicit, tanto magis nos illam sententiam formidare debemus, quanto pre omnibus et pro omnibus, non solum honoris, sed etiam oneris in humeris nostris pondera quoque gestamus. An non pro te, rex, rationem coram Domino ponere compellemur? si, ut illud interim sileamus, quod missos apostolice sedis more regali recipere contempsisti, sanctum tuum non reprehendimus, et spiritali zelo  redarguere desistimus, quando contra diuinam, sanctorumque Patrum auctoritatem, atque contra proprie fidei sponsionem, qua iureiurando pollicitus es, ne aliena, et precipue fratrum tuorum regna concupisceres, aut inuaderes, regnum quondam Lotharii imperatoris, quod spiritali filio nostro, domno Ludouico Augusto filio eius, iuxta diuinas et humanas leges debetur, presumpsisti inuadere, et in reatum periurii incidere non formidasti. Nunquid a mente excidit, quod uestra uestrorumque iuramenta sedi apostolice destinata discussimus, roborauimus,  et in archiuo nostro hodie illa recondita retinemus? Quod si nec tibi ista sufficiunt, tunc ad maioris reprehensionis tue cumulum tuis te specialibus sententiis conuenimus, et ut ad cor tuum redeas, ex oris tui professionibus incitamus. Quando igitur Ludouici, fratris tui filii, superatus uiribus, regnum perdidisti, nunquid non epistolam, quam habemus pre manibus, sedi apostolice direxisti? in qua inter cetera confessus fuisti dicens: Cum fratribus nostris post Fontanicum bellum in unum conuenimus, et, inter nos diuisione regnorum facta, pacem fecimus, et iureiurando iurauimus, quod nemo nostrum regni alterius metas inuaderet. Nunc autem regno meo iuramentis spretis inuaso atque sublato, misereatur uester apostolatus, et ne nomen Christi blasphemetur  in gentibus, sine uindicante facinus non relinquatur. Ecce qualiter aliena tibi concupiscere minime conuenit: ecce tibi ostensum est, quod iuramenta publice facta contempta sunt. Postremo ad fortioris tue reprehensionis indicium, aliquantisper monstratum est, quod et te impunitum dimittere non debemus. Qui quod alii facere precabaris, nunc in simili opere tibi facere iusto nos oportet iudicio, et te de tuis actibus increpare: precipue cum apertius demonstraris, quod labiis tantum, et non corde, deuotum suncte Romane Ecclesie, ueluti in epistolis ad decessores nostros et nobis a te directis continetur, te iactitares esse filium. Et nunc adeo deuotio fidei tue cassata est, ut iam, quia conuenientibus responsis missos nostros a te minime dimisisti, nobisque  rescribere callide omisisti, missos tuos uel epistolas, quas te missurum indicasti, hactenus ad contemptum apostolice sedis non direxisti. Quod si quis alius tale tibi dedit consilium, fidem circa te minime ueram seruauit: si autem in hoc tuo tantum consilio usus es, minus regalis excellentia quam debuit fecit. De pacis uero et concordie unitate, cuius nos inter piissimum Cesarem et te mediatores esse debere suggesseras, libentissime suscepimus, et agere cepimus. Sed illi contra hostes Christiani nominis dimicanti, pro liberatione populi Dei multis laboribus insistenti, et bella Domini preliando, Sarracenorum multitudinem superanti, ut pax fieret, cedere noluisti: quin potius non ut pacis amator, sed ut scandali concitator, etiam et tyrannidis manifestissimus  exsecutor, pacis tempus non es prestolatus: quia postquam hec illi callide mandare curasti, domni imperatoris regnum magis ac magis inuasisti, sollicitasti, ordinasti, et homines ipsius regni ad tuam fidelitatem iurare fecisti. Cui talia facere pertimesceres, nisi ipse tantis laboribus ad perpetuam pacem sancte Ecclesie diu noctuque pro Christi amore fidenter hereret. Qui a ceptis bonis, in quibus illi te solamina oportebat conferre magis, quam Christianum populum contra fidem debitam persequi, manum et opus non subtrahens, dubium  non est quod omnipotentem Dominum ad hec peragenda sibi propitium faciet, et de hostibus Christiani nominis triumphum cito percipiet. Sed his succincte prolatis, quoniam, ut prediximus, sicut omnium pondera in humeris nostris gestamus, ita omnium actus preuidere debemus, ne pro humanis fauoribus nos hec dicere quis existimet, si forte accideret ut principes nostri, quibus a te peruasum regnum iure debetur, sibi illatas iniurias non uindicarent; nos usque ad ueram emendationem, quia omnes saluare uolumus, periuria illa, atque inuasionum tyrannides impunitas nullo pacto dimitteremus: quia non ambitione regni, sed iustitia commouemur, et non terrarum spatia querimus, sed ex debito uitiis ac prauitatibus quibuscunque resistere uigilamus. Igitur  ut interim perpaucis gloriam tuam conueniamus, monemus, et auctoritate apostolica quibus possumus modis spiritaliter suademus, paternoque affectu precipimus, ut iam tertio monitus ab inuasione regni spiritalis filii nostri Christianissimi principis te penitus subtrahas et compescas, aliena non concupiscas, et quod tibi non uis fieri, illi non facias. Noli iustis tuis competentibusque tibi rebus iniuste captas tyrannice sociare, ne et iuste possessas amittas, et iniuste peruasas iusto Dei iudicio te ambisse peniteat. Nos etenim, quoniam saluum te consistere cupimus, et ut anima corporeque felici successu polleas anhelamus, nisi saltem nunc nostris, aliisue salubribus parueris monitis, ut et prius inobediens nostre spiritali censure constiteris, nullo pacto,  nulloque pretermittemus ingenio, quominus, Deo iuuante, partes illas nosmetipsi petamus, et quod nostri est ministerii penitus peragamus. Postremo magnopere commonemus, ut hos apostolatus nostri precipuos missos, Ioannem uidelicet, atque Petrum, Wibbodum, et Ioannem, reuerendos episcopos, nec non et Petrum religiosum presbyterum cardinis nostri, dilectumque familiarem nostrum, pro principum apostolorum ab omnibus preferenda reuerentia et amore, benigne suscipias, et utpote a tanta sede digressos, honorifice receptos colas. Ipsis enim, que pagina reticuit, tibi dicenda iniunximus: et ideo quidquid uerbotenus exposuerint, sine scrupulo prorsus admitte: et ut efficaces ad nos reuerti ualeant, omnimodis uigila. Optamus gloriam tuam in  Christo nunc et semper bene ualere. Data u Kalendas Iulii, indictione III.



XXu. AD EPISCOPOS IN REGNO CAROLI CONSTITUTOS.  Ut regem moneant, ut a regno Lotharii abstineat, et legatos benigne suscipiant.

ADRIANUS episcopus, seruus seruorum Dei, reuerentissimis et sanctissimis confratribus nostris archiepiscopis et episcopis in regno Caroli gloriosi regis constitutis.

Nuper apostolatus nostri missis atque epistolis reuerentiam uestram salutiferis exhortationibus, ut  uobismetipsis consuleretis, monuimus, et iuxta quod uos oportuit, fraternitatis affectu non immerito corripuimus. Sed tantum apostolica monita contempsistis, quantum nec nostris epistolis respondistis, nec regem uestrum Carolum graue facinus incurrentem procul dubio doluistis. An non graue scelus incurrit, quando, sicut multi uestrum nouerunt, sui oblitus, iusiurandum, quod olim cum fratribus suis pepigit, quo nemo illorum regnum alterius inuaderet uel usurparet, ut euidentissime patefactum est, regnum quondam Lotharii imperatoris, quod iure diuo imperatori domno Ludouico filio eius semper Augusto debetur, spretis iuramentis inuasit, et periurii incidit crimen? Unde ualde miramur, obstupescimus, et dolemus, ut si uos fidem illi promisistis, quare  uosmetipsos perditis, et non eum modo suggerendo, modo illud aut illud opponendo, ut resipiscat circumuenitis: quin potius uobis consentiendo, et illi, tam detestabilia faciendo, quod uestri non fecere parentes, gehennam paratis. Prefatus siquidem imperator, terrena regna non ambiens, pro liberatione populi Dei multis laboribus fatigatus, triumphales in Sarracenorum ceruices potius manus, quam in eum regnum suum tollentem extendit. Redite ergo ad uos, dilectissimi, et ut olim federa inter seniorem uestrum, fratresque illius, cum iuramentis habita, sed modo corrupta reformentur, sine cessationibus laborate. Commonete iugiter illum iuxta uestrum ministerium, et ut episcopalis in uobis non refrigescat caritas, prouidete. Et si eum saluum consistere  uultis, ut regni iura ad se non pertinentia desistat inuadere, opportune importune insistite. Aliena non concupiscat, aliena non rapiat, et quod sibi non uult fieri, alii prorsus non faciat. Reminiscatur Scripture dicentis: Non concupisces rem proximi tui ; et rursum: Omnia quecunque uultis ut faciant uobis homines, eadem et uos facite illis . Nos enim non tantum regnum cuicunque augendo, quam iustitiam requirendo, ista prosequimur, et ne quis pro temporali regnum perdat eternum, non indebite contestamur. Quod si et nunc his salubribus nostris exhortationibus atque monitionibus tam iam fatus rex quam uos parere contempseritis; scitote quia ducti paterno affectu, feruentissimoque zelo iustitie, statim, Christo opifice,  partes illas penetrabimus, et in contemptores dignam dabimus ultionem. Postremo magnopere commonemus ut hos apostolatus nostri precipuos missos, Ioannem uidelicet, atque Petrum, seu Wibbodum et Ioannem reuerendos episcopos, nec non et Petrum religiosum presbyterum cardinis nostri, dilectumque nostrum familiarem, pro principum apostolorum ab omnibus preferenda reuerentia et amore, benigne suscipiatis, et utpote a tanta sede digressos, honorifice receptos colatis. Ipsis enim que pagina reticuit, uobis dicenda iniunximus. Et ideo quidquid uerbotenus exposuerint, sine scrupulo prorsus admittite, et ut efficaces ad nos reuerti ualeant, omnimodis uigilate. Optamus sanctitatem  uestram in Christo bene ualere. Data u Kalendas Iulii, indictione III.



XXuI. AD HINCMARUM ARCHIEPISCOPUM RHEMENSEM.  Arguit Hincmarum quod Carolum regem a regni Lotharii peruasione non reuocarit, litterisque apostolicis non rescripserit. Hortatur ut regem ab eo concilio deterreat, et alios legatos ea de causa missos ei commendat.

ADRIANUS episcopus, seruus seruorum Dei, reuerentissimo et sanctissimo confratri nostro HINCMARO Rhemensi archiepiscopo.

Si beneficiorum Domini, que sedis apostolice instantia consecutus es, memor esses; aut si ita de  proximi, sicut de propriis, casibus iuxta quod scriptum est condoleres, profecto aut amor Dei, aut timor gehenne, ad pastoralis cure ministerium peragendum a somno desidie excitaret, et ad annuntiandum iniquo iniquitatem suam uel modicum inuitaret. Sed ut in multis cernimus, et oculo mentis nostre conspicimus, abundante iniquitate, et multorum caritate refrigerante, ipsi pastores mercenariorum morem sequuntur, qui uident lupum uenientem, et dimittunt oues, et fugiunt. Primum tamen reminisci debes, si unquam apostolicis epistolis non rescriptum sit, et conuenientibus responsis de negotiis unde agebatur, apostolice sedi remissum: sicuti tuam reuerentiam pro nostro contemptu fecisse penitus constat, quando nuper per nostros  missos in Galliarum partes epistolas tam tibi quam aliis destinauimus, et nullum inde responsum recepimus. Sed quia de his alio loco dicendum est, restat ut de tuis actibus per iustitiam, ex caritate tamen, reprehendere non omittamus. Quis igitur melius te nouit, quod filii quondam Ludouici imperatoris, in unum conuenientes regnum inter se diuiserunt, iureque iurando sibi inuicem promiserunt, ut nullus eorum regnum alterius fratris sibi usurparet, aut omnino peruaderet? et tunc Carolus rex, sacramentis illis contemptis, regnum, quod, Lothario imperatore defuncto, domino serenissimo imperatori filio eius debetur, inuasit, et fidem debitam uiolauit. Tu uero, quia siluisti, et contra tale facinus saltem leuiter non insurrexisti, non solum consors, sed etiam,  quod est deterius, huius tyrannidis auctor esse uideris. Et ideo, ne et nosipsi pro taciturnitatis silentio apud Deum redditorem unicuique iuxta opus suum, reprehensibiles esse uideamur, apostolicis somnolentiam uestram excitamus affatibus, et qui aliter non debemus, ut ad te reuertaris precipimus. Memento quod Dominus tales per prophetam increpet dicens: Non ascendistis ex aduerso, neque opposuistis murum pro domo Isrel, ut staretis in prelio in die Domini . Quocirca ut ab inuasione regni spiritalis filii nostri Ludouici principis rex uester iam tertio monitus procul recedat, insiste; ut amplius periurium non incurrat, inuigila, et ut pro retro culpis peractis apostolatus nostri iaculis  non feriaris, precaue. Quia neque tu, qui honore et dignitate ceteris illius regni episcopis es sublimior, silentiis opprimi debes: neque, si non regi praue agenti restiteris, coram nobis excusabilis poteris inueniri. Mone igitur eum ut se corrigat, regnumque quondam Lotharii imperatoris, quod ad eum non pertinet, inuadere iam desistat. Iam uero, si in obstinationis sue perfidia post uestram conuentionem persistere maluerit, quam iuxta nostra monita resipiscere, ab illius uos communione atque consortio sequestrate, et secundum Apostolum, nec Aue ei dicentes , si nostre communionis uultis esse participes, presentiam eius modis omnibus deuitate. Nam et nos ita uniuscuiusque iustitiam uolumus et exquirimus, ut si idem rex nostris apostolicis  exhortationibus, salubribusque preceptis mox susceptis his litteris non obedierit, et a tantis tyrannicis factionibus non declinauerit, adiuuante Deo, nec mora, continuo iter nostrum nostros subsequetur legatos, et quidquid de talibus tantisque uiris, Deum per nos omnino spernentibus, oportet peragere, preueniente gratia sancti Spiritus, presentialiter peragemus, nullo pacto, nulloque retractationis impedimento, talia sine ultione digna pretermittentes. Postremo magnopere commonemus ut hos apostolatus nostri precipuos missos, Ioannem uidelicet, atque Petrum, seu Wibbodum, et Ioannem, reuerendos episcopos, nec non et Petrum religiosum presbyterum cardinis nostri, dilectumque nostrum familiarem, pro principum apostolorum ab  omnibus preferenda reuerentia et amore, benigne suscipias, et utpote a tanta sede digressos, honorifice receptos colas. Ipsis enim que pagina reticuit, tibi dicenda iniunximus. Et ideo quidquid uerbotenus exposuerint, sine scrupulo prorsus admitte, et ut efficaces ad nos reuerti ualeant, omnimodis uigila. Optamus sanctitatem tuam in Christo bene ualere. Data u Kalendas Iulii, indictione III.



XXuII. AD PROCERES REGNI CAROLI CALuI.  Eadem que in epistola 25 ad episcopos.

ADRIANUS episcopus, seruus seruorum Dei, omnibus optimatibus regni Caroli gloriosi regis.

 Nuper apostolatus nostri missis atque epistolis reuerentiam uestram salutiferis exhortationibus, ut uobismetipsis consuleretis monuimus, et iuxta quod uos oportuit, paternitatis affectu non immerito corripuimus. Sed tantum apostolica monita contempsistis, quantum nec nostris epistolis respondistis, nec regem uestrum Carolum graue facinus incurrentem procul dubio doluistis. An non graue scelus incurrit, quando, sicut multi uestrum nouerunt, sui oblitus, iusiurandum, quod olim cum fratribus suis pepigit, quo nemo illorum regnum fratris alterius inuaderet uel usurparet, ut euidentissime patefactum est, regnum quondam Lotharii imperatoris, quod iure diuo imperatori domno Ludouico filio  eius semper Augusto debetur, spretis iuramentis inuasit, et periurii incidit crimen? Unde ualde miramur, obstupescimus, et dolemus, ut si uos fidem illi promisistis, quare uosmetipsos perditis et non eum modo suggerendo, modo illud aut illud opponendo, ut resipiscat circumuenitis: quin potius uobis consentiendo, et illi tam detestabilia faciendo, quod uestri non fecere parentes, gehennam paratis. Prefatus siquidem imperator, terrena regna non ambiens, pro liberatione populi Dei multis laboribus fatigatus, triumphales in Sarracenorum ceruices potius manus, quam in eum regnum suum tollentem extendit. Redite ergo ad uos, dilectissimi, et ut olim federa inter seniorem uestrum, fratresque illius, cum iuramentis habita, sed modo corrupta,  reformentur, sine cessationibus laborate. Et si eum saluum consistere uultis, ut regni iura ad se non pertinentia desistat inuadere, opportune insistite. Aliena non concupiscat, aliena non rapiat, et quod sibi non uult fieri, alii prorsus non faciat. Reminiscatur Scripture dicentis: Non concupisces rem proximi tui . Et rursum: Omnia quecunque uultis ut faciant uobis homines, eadem et uos facite illis . Non enim tantum regnum cuicunque augmentando, quam iustitiam acquirendo, ista prosequimur, et ne quis pro temporali regnum perdat eternum, non indebite contestamur. Quod si et nunc his salubribus nostris exhortationibus atque monitionibus tam iam fatus rex, quam uos parere contempseritis; scitote quia ducti paterno affectu,  feruentissimoque zelo iustitie, statim, Christo opifice, partes illas penetrabimus, et in contemptores dignam dabimus ultionem. Postremo magnopere commonemus, ut hos apostolatus nostri precipuos missos, Ioannem uidelicet, etc.; usque ad finem, ut in epistola 25 ad episcopos. Optamus industriam uestram in Christo bene ualere. Data u Kalendas Iulii, indictione III.



XXuIII. AD LUDOuICUM REGEM GERMANIAE.  Commendat legatos suos, et Ludouici imperatoris, propter Lotharii regnum a Carolo inuasum missos. Episcopum Colonie sine suo consultu ordinatum fuisse conqueritur.

 ADRIANUS episcopus, seruus seruorum Dei, dilecto filio LUDOuICO glorioso regi.

Sicut sepe per missos et epistolas uestras comperimus, de exaltatione matris uestre Romane Ecclesie iucundamini, et cum carissimo filio nostro domino Ludouico Augusto omnem concordiam, omnemque pacis dilectionem et fidei possidetis, et insolubiliter, quemadmodum idem serenissimus imperator nobis innotuit, uos retinere multis coram positis profitemini. Unde gloriose uestre serenitati nonnullas grates referimus, et ut in ceptis bonis perseueretis, apostolicis affatibus, fili carissime, incitamus: quoniam scriptum est: Qui perseuerauerit usque in finem, hic saluus erit . Sed et  laudanda est plane uestra constantia, que, sui non immemor, fidem promissam merito custodiuit, et uelut frater uester Carolus, alterius regni iura, Lotharii quondam scilicet imperatoris, que iuxta diuinas atque humanas leges eidem piissimo imperatori filio eius debentur, nec inuasit, nec concupiuit. Pro quibus scilicet iniquissimis actibus, quos idem Carolus, Deo contempto, peregit, et pro iuramentis que corrumpere non trepidauit, ualde obstupescimus et miramur. Quia et illorum, quos deuiare cognoscimus, tantum animarum pericula gemimus et dolemus, quantum pro omnibus illi, qui nos suo gregi preesse dignatus est, rationes ponere procul dubio compellemur. uerumtamen missos nostri apostolatus, cum eiusdem spiritalis filii nostri Augusti legatis,  tam ad uos quam ad eumdem Carolum, sicut nos nuper facere proposuimus, ecce direximus. Quos benigne ac honorifice pro amore apostolorum suscipientes, omnes utilitates et opportuna in opere presenti negotia cum eis tractetis: quatenus, his peractis, sicut nos et sepe dictus Augustus speramus, iidem missi salui atque ille si per uestrum adiutorium, ad predictum regem, duce Deo, perueniant, et regredi ualeant. Iam uero si idem rex ab inuasione illa cessauerit, et sue tyrannidi cesserit, ecce bene. Sin autem, scitote quia per nos illuc iter ueniendi accelerabimus, et uelut in contemptorem Dei, ac apostolicarum monitionum, ultionem debitam inferemus: ne nobis imputetur, si ille impunitus remanserit, et si se a prauis actibus, periuriis scilicet  ac concupiscentiis, aliisque nefandis sceleribus non correxit, uenturus iudex eum de manibus nostris requirat, et pro desidia merito reprehendat. Miramur preterea gloriam uestram in preficiendo episcopo Agrippine Colonie tam indiscrete prebuisse consensum: cum euidentissime scires quod apostolice sedis iudicio atque consultu ibidem debuerit ordinari antistes, cuius censura nuper fuerat eadem Ecclesia suo priuata rectore. Et quidem quod post iudicium sedis apostolice factum est, dure suscepimus: sed quod tua super hoc deuotio, quam circa nos habere probaris, omnimodis tacuit, durius estimamus. Precipue quia Guntharii dudum archiepiscopi causam, antequam in locum illius substitueretur episcopus, nos iterum audituros, et uocem  eius admissuros fore spopondimus. Prefatam quippe ordinationem nec confirmamus, nec ratam habere decernimus, quousque ille qui ordinatus est, nostre exhibeatur presentie, et utraque pars coram nobis discussa, conuentus synodalis perpendatur audientia. Postremo magnopere commonemus, ut hos apostolatus nostri precipuos missos, Ioannem uidelicet, atque Petrum, seu Wibbodum, et Ioannem, reuerendos episcopos, nec non et Petrum religiosum presbyterum cardinis nostri, dilectumque nostrum familiarem, pro principum apostolorum ab omnibus preferenda reuerentia et amore, benigne suscipiatis, et utpote a tanta sede digressos, honorifice receptos colatis. Ipsis enim que pagina reticuit, uobis  dicenda iniunximus. Et ideo quidquid uerbotenus exposuerint, sine scrupulo prorsus admittite, et ut efficaces ad nos reuerti ualeant, omnimodis uigilate. Optamus gloriam tuam in Christo nunc et semper bene ualere. Data u Kalendas Iulii, indictione III.



XXIX. AD EPISCOPOS IN REGNO LUDOuICI CONSTITUTOS.  Commendat legatos, monetque ut regi suo perpetuam pacem cum imperatore suadeant.

ADRIANUS episcopus, seruus seruorum Dei, omnibus reuerentissimis et sanctissimis confratribus nostris, archiepiscopis et episcopis in regno Ludouici gloriosi regis constitutis, salutem.

Gratias agimus Deo omnipotenti pro uobis quod,  sicut fidelium relatione comperimus, ut inter serenissimum principem nostrum domnum Ludouicum Augustum, et gloriosum regem equiuocum eius, et patruum, seniorem scilicet uestrum, firma caritas et pax perpetua maneat, utpote fidei custodes inuigilatis, et ut federa inter eos habita inconuulsa consistant, suadere curatis. Quocirca, dilectissimi, nostris uos apostolicis monitis exhortamur, ut in hoc semper perseueretis, et idipsum ei suadere puro pectore studeatis. Tam est enim illi inuictus Augustus beneuolus, quantum erga omnes probatur esse piissimus. State ergo in fide, uiriliter agite, et Deo odibilium facta declinate: quia non decet uos fidem uestram corrumpere, sicut illos, qui Carolo regi seniori suo pro humano fauore consenserunt, ut  regnum ipsius principis nostri peruaderet, et periurii noxam incurreret. Pro quibus uos merito collaudamus, et ut in ceptis perseueretis, paternitatis affectu precipimus: quia qui perseuerauerit usque in finem, hic saluus erit . Postremo magnopere commonemus, ut hos apostolatus nostri precipuos missos, uidelicet Ioannem atque Petrum, seu Wibbodum et Ioannem reuerendos episcopos, necnon et Petrum religiosum presbyterum cardinis nostri, dilectumque nostrum familiarem, pro principum apostolorum ab omnibus preferenda reuerentia et amore, benigne suscipiatis, et utpote a tanta sede digressos, honorifice receptos colatis. Ipsis enim que pagina reticuit, uobis dicenda iniunximus. Ideo quidquid uerbotenus exposuerint, sine scrupulo prorsus  admittite, et ut efficaces ad nos reuerti ualeant, omnimodis uigilate. Optamus sanctitatem uestram in Christo bene ualere. Data u Kalendas Iulii, indictione III.



XXX. AD CAROLUM CALuUM REGEM.  De causa Herlefridi presbyteri.

ADRIANUS episcopus, seruus seruorum Dei, glorioso CAROLO regi.

Quod presentem presbyterum Herlefridum, potestate sui presulis plus quam canonica ueritate perculsum, ad sedem apostolicam, utpote caput omnium ecclesiarum, uenire passi estis, bene quidem fecistis;  sed nunc melius faceretis, si quod in ciuili concilio apud suum episcopum perperam gestum est, in prouinciali synodo apud uos rationabiliter, et apud fratrem nostrum Hincmarum archiepiscopum cassaretur. Quapropter apostolica dilectione gloriam uestram hortamur, ut aut presentialiter huic Herlefrido presbytero suam ecclesiam cum omnibus suis, usque ad tempus prouincialis synodi hanc libere possessuro, pro tempore quod sacri canones definiere solemniter reddere faciatis, aut Erpuinum episcopum suum legatum nobis, qui hec plenius ueriusque renuntiet, presentialiter mittere cogatis: quatenus dum luce clarius cuncta nouerimus, sciamus in quem apostolice animaduersionis sententiam proferamus. Deus uos incolumes custodiat, dilectissime  fili.



XXXI. AD HINCMARUM ARCHIEPISCOPUM RHEMENSEM.  Ut erga comprouinciales suos non agat negligenter.

ADRIANUS episcopus, seruus seruorum Dei, reuerentissimo confratri nostro HINCMARO archiepiscopo.

Fidelium relatione comperimus quod tua fraternitas debitum uigorem in prouincia Rhemensi non agitans, multa reprehensione dignissima a tuis comprouincialibus conualescant. Cuius rei gratia negligentiam uestram his apostolicis affatibus excitamus, ut secundum uenerandorum canonum regulas ita omnium omnino comprouincialium tuorum synodice,  saluo sancte Romane Ecclesie priuilegio reseces uitia, ut priuilegii tui coram Deo, nostroque iudicio non merearis sustinere iacturam. Optamus fraternitatem tuam in Christo bene ualere. Data uIII Kal. April.



XXXII. AD HINCMARUM LAUDUNENSEM EPISCOPUM  Sedem apostolicam quantocius, ut promisit, adeat.

ADRIANUS episcopus, seruus seruorum Dei, HINCMARO Laudunensi episcopo.

Sollicitudine pastorali super tue remorationis negotio liquidius perscrutantes, reperimus te sancte sedis apostolice promissa uisitatione, ambitus proprie uoluntatis, quo satis tergiuersatorie uti  diceris, tepidum reddidisse: et aut nunquam uisitare sanctorum apostolorum limina uoluisti; aut Dominum uota tua non audire credidisti; aut et Dominum cui uouisti, et nos a quibus uocari uoluisti, procul dubio contempsisti. Ergo ne forte, ut credimus, occasione adeunde sedis apostolice fretus, a reuerentissimi fratris nostri Hincmari metropolitani tui debita subiectione aliorsum declinans, tanto liberius libita per abusum pertinacie tue committas, quantum et metropolitano regulariter subiici, et ad nos de die in diem differendo uenire detrectas: auctoritate sancti Spiritus tibi precipimus, ut memor sacrorum canonum, qui iubent per unamquamque prouinciam ius metropolitanos singulos habere  debere, metropolitano tuo per omnia, secundum sacros canones, subiectus existas: neque moleste feras hunc tibi esse prelatum, qui te nosti tuis ouibus esse prepositum. Quin potius, obedientiam quam a tuis exigis, etiam ipse metropolitano tuo, saluo duntaxat apostolice sedis synodico proclamandi iudicio, canonica lege dependens uota tua, si uere uota fuerunt, procrastinando tandiu non differas, ne existimationis tue merearis, quod non optamus, sustinere iacturam.



XXXIII. AD CAROLUM CALuUM REGEM.  Pro Carolomanno Caroli regis filio, qui a parte uexatus ad pontificem per legatos suos et litteras confugerat.


ADRIANUS episcopus, seruus seruorum Dei, CAROLO regi.

Inter cetera excessuum tuorum, quibus aliena usurpando inuasisse crederis, illud quoque nichilominus obiicitur, quod etiam bestiarum feritatem excedens, contra propria uiscera, id est contra Carolomannum genitum tuum seuire minime uerearis: ita ut more struthionis, quod ex libro beati Iob  discimus, obduraueris ad filium tuum, quasi non sit tuus: eum uidelicet non solum paterna gratia et beneficiis priuans, uerum etiam regni finibus eliminans, atque quod impium est, ut excommunioni submittatur, affectans. uerum quia idem Carolomannus sedem apostolicam legatis suis, tanquam  quibusdam pedum suorum passibus adiit, et per proprias litteras nos appellat, quin potius interpellat: primo quidem ab huiuscemodi conatum tuum intentu auctoritate apostolica refrenamus: deinde uero, ne aduersus apostolum  ad iracundiam prouoces filium tuum, salubriter exhortamur. Atque ideo et gratiam ei tuam sicut conuenit redde, et illum, ut reuera proprium filium, paternis affectibus suscipe, nec non et pristinis beneficiis ac honoribus restituere satage, donec saltem apostolatus nostri missi ad te ueniant, et saluo debito utriusque uestrum honore, quidquid de illo salubrius inuentum fuerit, competenti exsecutione ac dispensatione ordinetur ac disponatur. Ergo ne adiicias peccatum super peccatum, sed et de pristinis inuasionis  et auaritie prauitatibus deprecare, et correctionis ostensa perfectione, ueniam ecclesiasticam recipere totis medullis exopta, et ne finetenus pereas, usquequaque decerta: quatenus per hoc finis prauitatum finis animaduersionis efficiatur, et, prestante Deo, cum termino culpe terminus accedat et pena. Data III Idus Iulii, indictione Iu.



XXXIu. AD PROCERES REGNI CAROLI CALuI ET LOTHARII QUONDAM REGIS.  Prohibet ne arma capiant contra Carolomannum.

ADRIANUS episcopus, seruus seruorum Dei, omnibus  gloriosis comitibus et ceteris fidelibus in regno Caroli, et in regno quondam Lotharii regum constitutis.

Auditui nostro sonuit quod Carolus rex etiam belluarum furorem transcendens, contra propria uiscera, id est contra Carolomannum filium suum seuierit, hunc uidelicet non modo paterna gratia et beneficiis priuans, uerum etiam regni sui metis eliminans: quinetiam conetur aduersus illum exercitum congregare, et uos omnes aduersus eum totis nisibus destinare. Unde, quia per huiusmodi contentionem atque conflictum sepe sanguinis effusio contigit, prouidendum summopere ducimus, ne tale pronefas nostro proueniat tempore, ac per hoc nomen Dei blasphemetur in gentibus. Ideoque pacem et non  bella uolentes , ea que pacis sunt inter genitorem et genitum, si potestis, constituite. Porro si non potestis, saltem bellis cedite, prelia dissipate. Alioquin, quisquis uestrum contra Carolomannum castra mouerit, arma sustulerit, uel lesionis exercitia preparauerit, ac per id ut effundatur fidelium sanguis construxerit, non solum excommunicationis nexibus innodabitur, uerum etiam uinculis anathematis obligatus in gehenna cum diabolo deputabitur. Optamus uos in Christo bene ualere. Data III Idus Iulias, indictione Iu.



XXXu. AD EPISCOPOS IN REGNO CAROLI ET QUONDAM LOTHARII CONSTITUTOS.  Prohibet ne Carlomannum excommunicent.


ADRIANUS episcopus, seruus seruorum Dei, reuerentissimis et sanctissimis confratribus nostris, archiepiscopis et episcopis in regno Caroli et in regno quondam Lotharii regum Ecclesiam Domini gubernantibus.

Presulatus nostri auribus intimatum est Carolum regem Carolomannum filium suum gratia sua priuatum, post multa dira simul et dura crudeliter irrogata, beneficiis, et ab ipsis quoque regni sui metis eliminasse: quinimo ut uos etiam in eum excommunicationis spicula iaceretis, sanctimonie uestre nichilominus suasisse. In quo quid aliud intelligi datur, si rei se ita ueritas habet, nisi quod resti  delictorum, quam multipliciter extendendo contexuit, adhuc istud quoque impietatis genus uelit adiicere, et sese talibus iniquitatum captum funiculis et constrictum gestiat irretire? unde nimirum ualde dolemus, et ei affectu spiritali compatimur. Et quamuis exteriorem circa illum pacem soluamus, interiorem tamen integram conseruamus. Nam et ideo illum percutimus, ut sanemus: et flagella idcirco extrinsecus adhibemus, ut intrinsecus uulnera delictorum curemus. uerbera namque corrigentis sunt, non pene damnantis. uerum quia idem Carolomannus nos missis suis, quasi quorumdam pedum suorum gressibus, adiit, et per syllabas proprias apostolicam sedem appellat, quin potius  interpellat: decernimus, nullam uos in eum excommunicationis iaculaturos omnino sententiam; quousque uidelicet nos, qui sacerdotum Domini matura uolumus esse iudicia, uniuersa que gesta sunt, ueraciter agnoscamus. Alioqui inualidam apostolice pondere auctoritatis futuram, contraque reuerentiam uestram potius non immerito seuituram. Satius autem, et sine dubitatione prestantius est, ne Carolus proprium filium spernat, ne domesticos seminis sui despiciat, ne iura propinquitatis solito more corrumpat, ne pacis et caritatis federa uiolet, ne caduca mansuris anteferat, ne temporalia eternis preponat. Preterea prefatus Carolomannus insontem quidem se circa patrem multipliciter asserit. uerum ut nos, non astruendo, sed ratiocinando,  que animaduertimus fateamur, quid mirum, si Carolus precepta Dei, prefixos metis suis terminos transferendo, aliena inuadendo, contemnens, ex suis reperit, qui eius uoluntatibus contrairet, et de lumbis suis procederet, qui ipsius nutibus resultaret: cum non ignoremus protoplastum, contra Deum se per inobedientiam erigentem, et uetita contingentem, non solum exteriora queque rebellantia cognouisse, uerum etiam in semetipso que sibi obsisterent inuenisse? Quod tamen non dicimus, quasi Carolomannum rebellem circa patrem fatentes, aut contumacem genitum erga genitorem fore docentes: sed quid secreto iustoque diuino iudicio fieri possit considerantes, et ut hec rex Carolus solerter attendat, salubriter admonentes. De quibus omnibus  scitote nos ipsi regi Carolo scripta nostra misisse, et exhortatoria pontificatus nostri monita direxisse. Optamus fraternitatem uestram in Christo bene ualere. Data III Idus Iulias, indictione Iu.



XXXuI. AD BASILIUM, CONSTANTINUM ET LEONEM IMPERATORES.  Quod missi sedis apostolice, post multa pericula, nudi uix euaserint. Conqueritur quod Ignatius episcopum apud Bulgaros consecrare presumpserit de tribus capitulis nichil immutandum.

ADRIANUS episcopus, seruus seruorum Dei, dilectissimis ac spiritualibus filiis BASILIO, CONSTANTINO et LEONI, piissimis et tranquillissimis imperatoribus.

Lectis excellentis imperii uestri litteris, dilectionis uestre que erga nos flagrat indicia et pietatis  solita studia non tam cognouimus quam recognouimus; unde gratiarum multimodas actiones summe Diuinitati referimus, et multiplices laudes eius concinere non cessamus, ob id maxime quia circa religionis cultum accensi, postpositis ceteris secularibus curis, ante omnia ecclesiastice paci consuluistis; et quia sedis apostolice decreta, sana priscaque lege super exortis controuersiis exquisistis; et in colligendo magno sanctoque collegio pium studium et desiderium ostendistis; in quo, abdicato prauitatis auctore, definitio recte fidei et catholice ac paterne traditionis, atque iura Ecclesie perpetuis seculis profutura, et satis idonea, fixa sunt et firmata: in quo etiam illud mirabilius  et laudabilius sublimitatis uestre predicatur insigne quod non iudicium uel assertorum, sed consciorum tantum et obsecundatorum persona usi fuisse dignoscimini: ita ut per humilitatis arcem ad culmem uirtutum peruenire dilexeritis potius quam per imperialis altitudinis fastum ad inanis glorie ima delabi consenseritis. Preterea nostri habitus qualitas, quam scire se uelle benignitas uestra pio designat affectu, ita se habet, ut superna prouidentia, que cuncta creauit et continua prouisione gubernat, expedire nobis perspicit, et quod expedierit consulte dispensat. Apocrisiarios quoque nostros, super quorum nichilominus reuersione scripsistis, licet sero, post multa tamen pericula, depredationes atque propriorum hominum trucidationem, nudos  tandem recepimus non cuiuslibet hominis fretos auxilio, sed Dei solius preditos adminiculo: unde audientes hec uniuersi gemunt, et quia isti pertulerunt que sub nullo piorum principum quemquam sedis apostolice missum pertulisse recolunt, omnes stupefacti mirantur, fitque continui clamoris ab Ecclesia nostra murmur, quod ita dispositionis uestre constitutio improuide prodire potuerit, ut in barbarorum gladios, nullo imperii uestri fulti presidio, miseranter inciderint. Presertim cum hos quos ab apostolica sede toto desiderio postulaueritis, et ab ipsis apostolorum principum tectis per legatos uestros saluos acceperitis, saluos rursus, dispositis rite propter que missi fuerant ad propria remittere summa diligentia procurare debueritis, exemplo saltem prouocati Michelis decedentis imperatoris,  qui quos ab apostolica sede suscipere meruit, idoneo sociatu preuio, ut nostre illesi presentarentur ecclesie solerti cura sategit. Et preterea et aliud quod prima pietatis uestre opera, uel circa sedis apostolice prioris benignitatis indicia contra spem nostram decolorasse conuincitur, imo funditus destruxisse probatur: uidelicet quia fauore uestro frater et cepiscopus noster Ignatius in Bulgarorum regione consecrare presumpsit antistitem, unde mirati sumus, et quia a pia intentione uestra retro reuersi sitis, admodum obstupuimus. uerumtamen saltem nunc iam dictum reuerendissimum presulem ab illius regionis dispositione salubribus monitis, quesumus, cercete: alioquin nec ipse canonicam effugiet ultionem,  nec ii qui presulatus uel alterius officii sibi nomen illic usurpant, cum excommunicatione, qua iam tenentur astricti, etiam proprii gradus iactura carebunt.

Porro de tribus capitulis, super quibus, prefato postulante sanctissimo fratre et cepiscopo nostro Ignatio, diuinitus protectum imperium uestrum nos deprecatum esse dignoscitur, nil possumus ab eo quod iam constitutum est, ordinare diuersum uel disponere, maxime de Photii consecratione aliquantisper uersum: nisi forte nos, quibusdam ex utraque parte in presentia nostra repertis, contigerit scire, que usque huc nescimus: uel discere que nunc penitus ignoramus. Non enim est in nobis est et non  est. Et si que destruximus, eadem reedificauerimus, preuaricatores nos legis esse constituemus. Satis enim nota sunt que cum suo auctore destruximus, et que construenda mandauimus. Ab illis quippe sacratissimis constitutis, que uel apostolice memorie predecessor noster papa Nicolaus antea salubriter sanxit, uel nos postea dispensatorie protulimus, nulla motione uel mutatione discedemus, aut ad dextram uel sinistram quoquo modo declinabimus. Que uidelicet iam dudum probauit Ecclesia, et immutilata seruanda nuper gestum uniuersale concilium statuit. Neque enim nobis moris est ut pro libitu proprio paternis sanctionibus abutamur, quemadmodum quibusdam, qui apud uos summa rerum ecclesiasticarum gubernacula moderantes,  tunc synodorum statuta, uel etiam apostolice sedis decreta proferunt, cum uel alios ledere, uel se iuuare cupiunt: et hec tunc sub silentio tegunt, quando fortasse contra se, uel pro aliis proponerentur. Si nostra, more priorum, equitas in uestre urbis presules, maiorum regulis obuiantes, commoueri seuerius uoluisset, quamuis multa instantia, et certamen uiri prudentissimi et religiosissimi hegumeni ac sacrorum uasorum custodis Theognosti, qui de pietatis uestre uirtutibus, et probabilium morum insignibus, et tropheorum triumphis, atque de beneficiorum uestrorum pie sibi prestitorum multitudine, nos plurimum relatione sua letificauit, et qualiter diebus uestris, superno brachio, atque studio, et solertia, uestra Christianitas prosperetur,  enarrans, ad multimodas laudes sancte Trinitati reddendas, et gratias, alacriores exhibuit, ad postulata diuinitus muniendo imperio uestro concedenda, nos supra modum efflagitauerit, et ultra quam dici possit solito et prisco more, ac pro ecclesiasticis utilitatibus frequenter impenso, crebris suggestionibus inuestigarit. Super quibus tamen propter iam designatam causam, nec annuere possumus, nec quidquam preter id quod iam euangelizatum est, ullo modo definire.

Deus autem omnipotens, per quem reges regnant, et in cuius manu omnia iura regnorum consistunt, imperium uestrum ad Ecclesie sue sancte pacificam constitutionem et populi Christiani perpetuam libertatem magis ac magis corroboret, eiusque  potentibus plantis cunctarum infidelium nationum ceruices inflectat, dilectissimi et desiderabilissimi filii. Data Iu Idus Nouembris, indictione u.



XXXuII. AD IGNATIUM CONSTANTINOPOLITANUM ARCHIEPISCOPUM.  Nihil apud Bulgaros tentare debuisset. Corripitur propter ordinationes repentinas laicorum in diaconos. [1Kb]

   , .  , . , , . , . ,  , , , .

 Scripsisti  ut nostri presbyteri  iussi  sint e regione Bulgarum cum graui ignominia et dedecore expelli, ipsique illinc episcopi cum non mediocri contemptu exigi; et hoc nullo tanta de re iudicio prius apud uos facto, cum in iudicium ea de re nunquam uocati simus. Quod si dicas prius a nobis Constantinopolitane dieceseos presbyteros in ea regione sacrificare prohibitos,  haud inficias imus. Erant Photiani, illiusque symmyste, quibus non solum in Bulgarum prouincia, sed ubique gentium sacerdotali munere interdiximus interdicimusque. Que cum scires, nichil tibi in eo regno tentandum fuit. Intelleximus autem et alia multa a uobis contra Patrum decreta fieri, inter que et hoc est, nuper quosdam contra statuta Patrum  priscorum, et synodi ecumenice proxime celebrate, ex laicis repente diaconos creatos, cum sciatis Photii casum inde originem traxisse.




XXXuIII. AD EPISCOPOS SYNODI DUZIACENSIS.  Actardum episcopum a Namnetica sede transfert ad Turonicam. Hincmari Laudunensis depositionem improbat, eumque Romam cum aduersario ad renouandum iudicium uenire iubet.


ADRIANUS episcopus, seruus seruorum Dei, reuerentissimis et sanctissimis confratribus nostris, archiepiscopis et episcopis qui apud Duziacensem Rhemensis prouincie synodum conuenerunt.

Charitatis uestre litteras per Actardum uenerabilem cepiscopum, et gloriosi regis Caroli legatum, suscepimus, et quid de eo ad suggestionem et deprecationem nostram egeritis, non solum in eis, uerum et per ipsum cognouimus. Egistis enim ut decebat, ostendentes in ipso uere fraternitatis feruorem, et in nobis Ecclesie, cui, licet indigni, uicarii tamen dignissimi principis apostolorum presidemus,  debitum cum reuerentia honorem. De quo prout significastis, peregimus. Nam sicut synodus expostulauit, plebs et Turonicus clerus eum concorditer elegit, per nostre apostolice auctoritatis decretum constituimus cardinalem metropolitanum, et archiepiscopum Turonice Ecclesie, atque prouincie: quoniam dicente Antero papa in epistola sua , quibusdam eum de mutatione episcoporum de ciuitate in ciuitatem consulentibus: Scitote eam communi utilitate atque necessitate fieri licere, sed non libitu cuiusquam, aut dominatione. Petrus namque sanctus magister noster et princeps apostolorum de Antiochia utilitatis causa translatus est Romam, ut ibidem potius proficere posset. Eusebius quoque de quadam parua ciuitate  apostolica auctoritate mutatus est Alexandriam. Similiter et Felix de ciuitate, qua ordinatus erat electione ciuium, propter doctrinam et bonam uitam quam habebat, communi episcoporum et reliquorum sacerdotum ac populorum consilio, translatus est Ephesum. Non enim transit de ciuitate in ciuitatem, qui non suo libitu hoc facit, aut ambitu, sed utilitate quadam, aut necessitate, aliorum hortatu et consilio potiorum transfertur: nec transfertur de minore ciuitate ad maiorem, qui hoc non ambitu, non propria uoluntate facit; sed aut ui a propria sede pulsus, aut necessitate coactus, aut utilitate loci aut populi, non superbe, sed humiliter ab aliis translatus et inthronizatus est, quia homo uidet in facie, Deus autem in corde. Et alios  nonnullos, sicut tripartite historie series prodit, legimus  pro temporis necessitate de una ecclesia fuisse mutatos in aliam: que aliter tractanda est necessitatis ratio, aliter uoluntatis. Unde sancti patres Niceni capitulo secundo dicunt, quoniam plura aut per necessitatem, aut alias cogentibus hominibus, aduersus ecclesiasticam facta sunt regulam. Et sanctus Leo papa  cap. 44 decretalium suorum dicit omittendum esse, et inculpabile iudicandum, quod necessitas intulit. Ita tamen hoc permittentes, ut Namnetice Ecclesie, cui fuerat ordinatus, in eo quod remansit, quod destructa habetur, iura potestatemue nullo modo subtrahamus. Interponentes pastoralis uigoris censuram, ut si quandocunque, uel quicunque  alium, ipso superstite, in prefata metropoli, et in ista, uel in earum pertinentiis, locare tentauerit, aut ordinare locare presumpserit, ecclesiastice duntaxat communionis consortio careat. Sane post eius decessum, electio canonica, et ordinatio a suffraganeis episcopis eiusdem metropoleos Turonice canonico celebretur ex more. Quod si Namnetice contigerit Ecclesie ad priorem, Christo auxiliante, statum redire, nichil officiat ei hec necessitatis unitio, quam uidelicet exigit paganorum uastatio, quominus proprium ualeat habere pontificem. Sed uidimus eum ualde tristissimum propter persecutionem paganorum. Et cum omnes sint pene res ipsius Ecclesie depopulate, uestre dirigimus fraternitati, ut  fraterna eum caritate commoti uiribus totis adiuuare, apud excellentissimum regem uestrum humiliter intercedendo, uiriliter satagaris: quatenus uestro ingenti certamine Christi Ecclesia quieta et secura, et propriis rebus ditata gloriosaque consistat. Igitur de Hincmari Laudunensis episcopi depositione pontificio nostro scripsistis, quatenus de eo secundum quod canonicum est uobis rescribere iuberemus. Primo denique uestre respondemus caritati, quia cum clamaret in synodo se ad sedem apostolicam uelle incunctanter uenire, atque in presentia eius pro obiectis sibi ab aduersario criminibus respondere, damnationis in eum non erat proferenda sententia. Tamen, sicut ipsius concilii actionibus legitur, quoniam saluo in omnibus iudicio sedis apostolice,  illum ab episcopis fuisse iudicatum asseritis, nos, non aliqua contra quoslibet commoti inuidia, nec alterius culpam in alterum retorquere cupientes, uolumus et auctoritate apostolica, nullius partis fauorem aut obsequium, sed rei geste ueritatem magis inuenire cupientes, iubemus ipsum Hincmarum Laudunensem episcopum uestra fretum potentia ad limina sanctorum apostolorum, nostramque uenire presentiam. Quo sane ueniente, ueniat pariter accusator idoneus, qui nulla possit auctoritate legitima respui. Et tunc in presentia nostra, et totius sedis Romane synodali collegio, causa illius prudenti uentilata examine, ac diligenter inquisita, secundum Deum et sacrorum canonum constitutiones Spiritu Dei prolatas, sine protelatione aliqua finietur:  quoniam gesta synodalia que nobis mandastis, et illius iudicantur damnatione, dicente nobis beato Gregorio  ad Constantium Mediolanensem episcopum de quodam ab eo damnato episcopo, idonee satisfacere non uidentur. »Ideo temere aliquid de episcopi persona decernere nec debemus, nec possumus, ne  reprehensibiles inueniamur in nostris, quibus aliorum iure competit retractare sententias.« Item in alia epistola sua Felici Siciliensi : »Nec nos, inquit, contra inauditam partem aliquid possumus definire.« Hinc etiam ad Marinum quemdam scholasticum  scripsit dicens: »Quia, sicut prefati sumus, causarum origo et qualitas omnino nobis ignota est, pronuntiare  aliquid definitiue non possumus: ne, quod reprehensibile nimis est, de rebus non bene cognitis proferre sententiam uideamur.« Unde et sanctus Leo, sedis et doctrine apostolice decus, dicit in epistola sua Flauiano Constantinopolitano pro Eutychete presbytero heretico : »Quoniam nos, qui sacerdotum Domini matura uolumus esse iudicia, nichil possumus incognitis rebus in cuiusquam partis preiudicium definire, priusquam uniuersa que gesta sunt, ueraciter audiamus.« Hinc et beatus Iob dicit: Causam quam nesciebam, diligentissime inuestigabam . Inde etiam in Pentateucho Dominus dicit: Clamor Sodomorum et Gomorrhe multiplicatus est, et peccatum eorum aggrauatum  est nimis. Descendam et uidebe, utrum clamorem qui uenit, opere compleuerint, an non est ita, ut sciam . Ecce Dominus omnipotens, cui nichil absconditum est, sed omnia ei manifesta sunt etiam antequam fiant, cur hec et alia multa per se inquirere dignatus est, nisi ut nobis exemplum daret, ne precipites in discutiendis seu iudicandis negotiis essemus, et ne mala quorumquam prius quisquam presumat credere, quam probare? Cuius exemplo monemur, ne ad proferendam sententiam unquam precipites simus, aut temere quoquo modo iudicemus. Quibus nimirum exemplis admoniti, aliter in presenti de predicto Hincmaro, nisi eum Romam uieniendi, uobis mandare distulimus. Nam graue mentibus uestris uideri non debet,  in presentia sedis apostolice ut illius retractetur iudicium; quia ueritas exagitata sepius magis splendescit in lucem, et pernicies reuocata in iudicium grauius et sine penitentia condemnatur. Nam fructus diuinus est, iustitiam sepius recenseri; nullumuque bonum est, quod non pulchrius elucescat, si plurimorum fuerit sententia comprobatum. Unde quousque causa illius, sicut pretulimus, fuerit iterum refricata atque finita, episcopus in ipsa Laudunensi Ecclesia nullatenus ordinetur. Quapropter que uobis salubri et apostolica preceptione facienda mandamus, toto annisu et fideli deuotione, sicut filii karissimi, adimplere facereque debetis, si nostro illibate frui apostolico semper desideratis consortio. Generalitatem uestram optamus in Christo bene  ualere. Data uII Kal. Ianuarii, indictione u.



XXXIX. AD CAROLUM CALuUM REGEM.  Dolet regem sedis apostolice monita egrius tulisse. Hincmari Laudunensis depositionem non probat, eumque Romam ad retractandum iudicium mitti iubet. Actardum uero ad Ecclesiam transfert Turonensem.

ADRIANUS episcopus, seruus seruorum Dei, dilecto filio CAROLO glorioso regi.

Laudabilis caritatis et sapientie pudice ac pacifice uigore atque decore magnitudinem excellentie uestre, o carissime in Domino fili, longe lateque  florere, nitide splendere audimus. Sed quia literis uestris, apostolice correptionis apices membratim retexendo, aduersum paternitatem nostram quoddam indebite reprehensionis murmur, et tumultuosum nobis clamorem misistis, nec sane patienter pontificii nostri monita et correptiones audisse comperimus; liquido patet uos adhuc perfecte aliquid caritatis minus duntaxat habere. De illa enim dicit apostolus: Charitas patiens est, benigna est, non inflatur, non irritatur, non agit perperam, omnia suffert,  omnia sustinet . Omnia igitur que uobis a sede apostolica, castissima utique matre uestra, cui per Dei gratiam presidemus, directa sunt, uelut aliquo sedule negotio exigente mittuntur, auribus patefactis audire, alacri mente percipere, animoque grato amplecti, sicut filius carissimus debes, et patris uerba dilecti, non ex uoto male optantis, sed ex radice uere procedentia caritatis, humili semper debetis intentione recipere: que sicut Salomon ait, quasi stimuli, et sicut claui in altum defixi esse uidentur ; quod culpas delinquentium nesciant palpare, sed pungere. Unde quoniam te uirum perfectum, et per omnia Deo placentem habere cupimus, ceu prudens pater, qui carissimum filium suum, etiam non delinquentem, ne quando securus  existens flagitiis se audacter commisceat illicitis, flagello seuero affligere non desistit, quia nec propter amorem carnis disciplinali parcendum esse uirge a sapiente monemur. Hinc etiam de ipso Deo nostro, quem cetus omnium fidelium patrem quotidie uocat, legimus scriptum: Quem diligit Dominus, castigat, et corripit: flagellat autem omnem filium quem recipit . Quapropter scire uos decet, quia Deo permittente, iusto utique, quamuis alto et secreto consilio suo, pro uestri salute talia uestre serenitati a sede apostolica sepius monita uenire uidentur. Ideo magis omnipotenti Domino immensas gratias agere, nobisque deinde paterne laudis gratanter debetis prebere obsequium, et non reprehensionis uel murmurationis modice uerba dirigere. Nam nos,  nullius zelo liuoris, nullius subdole calliditatis dolo, uel etiam fauore alicuius transitorie laudis, carissimam uestre nobilitatis et magnitudinis prudentiam et dilectionem modo affabiliter monere, modo autem pro regie potestatis gloria, uobis, quoties necessaria temporis res, uel proximi deposcit necessitas, humilis precator assistere, aliquando uero uerbis seuerioribus fidenter corripere, ut Christi gratia in melius semper proficiatis, studemus. Igitur de Hincmari Laudunensis episcopi depositione pontificio nostro scripsistis: Et cetera que sequuntur, ut in epistola precedenti, usque ad temere quoquo modo iudicemus. Nos in depositione illius quandiu uiuimus, nullatenus consentiemus, nisi ad nostram ipso ueniente presentiam, causa eius depositionis nostro  fuerit examine diligenter inquisita, atque finita. Quibus nimirum admoniti, aliter in presenti de predicto Hincmaro, nisi eum Romam ueniendi, uobis mandare distulimus. Actardum denique uenerabilem antistitem legatum uestrum, de quo et nos olim uobis mandauimus, et uos uestris apicibus nostre clementie direxistis, sicut et synodus expostulauit, plebs et Turonicus clerus concorditer elegit, iam constituimus per nostre apostolice auctoritatis decretum cardinalem metropolitanum et archiepiscopum [a 1Kb]  Turonice prouincie: sic tamen, ut Namnetice ecclesie, cui fuerat destinatus, in eo quod remansit, quia destructa habetur, iura potestatemue nullo modo subtrahamus. Interponentes pastoralis uigoris censuram, ut quandocunque uel quiscunque alium ipso superstite in prefata metropoli, et in ista, uel in earum pertinentiis locare tentauerit, aut ordinare presumpserit, ecclesiastice communionis consortio careat. Sane post eius decessum electio canonica, et ordinatio a suffraganeis episcopis eiusdem metropoleos Turonice canonice celebretur ex more et si Namnetice contigerit Ecclesie ad priorem redire statum, nichil officiat ei hec necessitatis unitio, quam exegit paganorum uastatio, quominus proprium ualeat habere pontificem. Sed uidimus eum  ualde tristem propter persecutionem paganorum; et cum omnes sint pene res ipsius Ecclesie depopulate, precamur largissimam munificentiam et caritatem uestram, ob amorem Dei et sancti Petri nostramque deprecationem, et hoc sit in memoriale perpetuum, quod concesseritis nobis hoc donum, ut non patiamini tantum locum pessum ire, et in desolationem, presertim cum fuerit ex antiquo metropolis, et meritis gloriosissimi confessoris Christi Martini honorabilis, semperque uenerabilis, et inter Gallicanas eadem uel secunda uel tertia prouincia Turonensis, et multis que ab ea distracte sunt, ditata uillis, possessionibus et abbatiis. Et cum alie, que sub ea sunt, ciuitates iam sint pene destructe, harum matrem tantam et metropolim ne patiamini destrui,  desolari, et dehonorari uestro in tempore. Quin potius studete eam de rebus uestris propriis, uel procul ab ea positis, uel tutis a paganis, ditare, continere, et extollere. Quia tunc ea uobis in eternum confirmatis, cum que Ecclesiarum Dei obsequiis condonatis, et reseruatis omnibus sua iura metropolitanis. Nostis enim quia omne monasterium in potestate episcopi consistere debet iuxta canonicam auctoritatem: et quia hoc est transgressum, ideo plurima monasteria habentur destructa, sicuti monasterium sancti Medardi Turonis, in quo iacent episcoporum primi Turonensium Lidorius et Gatianus; sicut et Monasterium maius, sicut etiam alia in eadem ciuitate monasteria, que forsitan per episcopale ministerium, et uestrum sapientissimum  consilium, et largissimum donum, poterunt redire ad priorem statum. Debent etiam uici omnes ecclesie cuiuslibet parochie in potestate consistere presulis, sicut moris est ecclesiis plurimis. Res etiam que de eadem ecclesia noscuntur fuisse, et olim sunt abstracte, precamur uos eidem restituere, et sicut precati iam sumus, ad presens de uestris rebus propriis per preceptum uestrum eam ditare, construere, et uobis in eternum propriam facere, ut non uocetur, ut antiquitus, Cesarodunum ulterius, sed Karolidonum in perpetuum. Omnipotens Dominus serenitatis uestre regalem excellentiam saluam in omnibus atque incolumen in sui semper amore conseruare dignetur.



XL. AD EPISCOPUM R . . . .  Confirmatur matrimonium cuiusdam absente sacerdote contractum.
[Apud Baluz. Miscell., tom. I.]


ADRIANUS episcopus, seruus seruorum Dei, uenerabili fratri B. Cathal. episcopo salutem et apostolicam benedictionem.

Ad apostolice sedis notitiam tua fraternitas nouerit peruenisse inter quemdam parochianum tuum et filiam cuiusdam uidue, utriusque partis assensu, consentientibus etiam parentibus et amicis, matrimonium quondam fuisse contractum. Sed quia sacerdos date utrinque fidei non interfuit, cum tamen  alii testes legitimi plures interfuisse noscantur, utrum huiusmodi matrimonium stare debeat, an etiam irritum habeatur, questio inde, sicut nobis relatum est, agitatur. Ut autem omnis questio super eodem matrimonio de cetero sopiatur, per apostolica tibi scripta mandamus quatenus huiusmodi connubium dissolui nullatenus patiaris, sed firmum facias atque inuiolabile permanere. Si enim alias persone conuenientes et legitime fuerint et contractus ipse legibus concordans, ita quod non uideatur ei de sacris canonibus obuiare, pro eo quod sacerdos absens fuerit, tale matrimonium non debet ullatenus impediri.



XLI. AD CAROLUM CALuUM REGEM.  Regem asperioribus litteris offensum, multa de eius laudibus predicans, placare studet. De Actardo ad sedem Turonicam translato. Imperium Carolo post Ludouici obitum promittit. Et de Hincmaro Laudunensi.


ADRIANUS episcopus, seruus seruorum Dei, dilectissimo filio et gloriosissimo CAROLO regi, coniugique salutem in Christo.

Litteras uestre nobilitatis per uenerabilem filium et fratrem nostrum Actardum episcopum suscepimus: in quibus multa reclamatoria, resultatoria, et tumultuosa perspeximus, aliter quam optaueramus murmurantia. Regnum Dei nullus murmurans accipit,  nec murmurare poterit accipiens. Audiens enim sapiens sapientior erit, et intelligens gubernacula possidebit . Nos uero, licet indigni, tamen sumus illius uicarii, cui commisit Deus Ecclesiam suam, dans ei potestatem ligandi atque soluendi: et qualescunque simus, illius primi sessoris meritis, quandiu merita eius in celis non moriuntur, quod operandum est in Ecclesia sibi commissa, ab ipso repletur. Et quidem quia quasi tumores et lesiones uestras palpitare sensimus, has oleo consolationis per melos dulcissime caritatis, et sancte dilectionis unguentum fouere, lenire, et ad integritatis sanitatem perducere medicamento quo ualemus optamus. Cum nouerimus omne donum optimum, et omne datum  perfectum desursum esse descendens a Patre luminum, procul dubio donum sapientie diligimus diuinitus tibi collatum. Predicatur enim de te, et longe lateque diffunditur, quod sis sapiens et Deum timens, Scriptum est enim: Principium sapientie timor Domini . Narratur etiam quod sis iustus quod congruit regie potestati, cunctisque iudicibus, diuina predicante sapientia: Diligite iustitiam qui iudicatis terram . Annuntiatur etiam a pluribus probis, permaxime a comministro et fratre uerbotenus nostro, uestroque, et fratrum nostrorum regni uestri, Duziacensis synodi archepiscoporum et episcoporum legato, archiepiscopo iam a nobis constituto Turonensibus Actardo, quod sis amator, exaltator, et illustrator specialis in orbe terrarum, et permauimus ecclesiarum Dei: ita ut nullus sit episcopus, nullumque monasterium in regno tuo, quod non auxeris rebus propriis, et restitueris suis perplurimum, optaresque feruenter et desiderares hanc principis apostolorum Petri primam sedem  exaltare, honorare, multisque muneribus uicarium eius, et clerum sibi commissum ditare, et ab omnibus hostibus, prout posse et tempus dictauerit, defensare, Deumque totis uisceribus in hoc glorificare, monente propheta ex persona Domini: Qui glorificant me, gloriabor in eis . Quocirca sapientia precellentem cum timore Dei, et diligentem iustitiam, et glorificantem Deum, quis non diligat? quis non ambiat? quis non desideret? quis non optet reuera, sicut regem precellentem, sicut iustitiam moderantem, sicut Deum glorificantem? In ueritate credite nobis, quia tales uirtutes sic diligo in uobis, sicut animam meam. Scriptum est enim: Diliges proximum tuum sicut teipsum . Et talem intelligo proximum, quem constat talibus uirtutibus repletum: et a die illa, qua uobis per prefatum fratrem nostrum mandaui fideles orationes et certissimas amicitia, nunquam aliorsum declinaui. Et si quedam littere delate uobis sunt aliter  se habentes in superficie, uel subrepte, uel a nobis infirmantibus extorte, uel a qualibet persona conficte, durius aut acrius mordaciter sonantes: id tamen nobis fixum semper mansit in mente, quod uobis significauimus deuote. Nec alienum iudicauimus, iudicamus, et iudicabimus a nostra communione mentis deuotione quem diligimus tota animi intentione, iudicantes dignum laude, propheta monente: Rectos decet laudare . Quem profecto speramus, si nobis superstes fuerit, nostris omnibus propinquis et amicis manum porrigere consolationis, indolem et fidem eius cernentes in affinitatem propinquorum nostri decessoris. Namque solet sepe uterque parens in prolem opprobria uel maledicta congerere, quam optat sine crimine et lesione manere. Cui simile solet sepe doctoribus et predicatoribus contingere. Quapropter non ad sonum, sed oportet ad uotum respicere. Prefatum uestrum denique legatum, sicut significastis, et synodus et  pleds expostulauit et Turonicus clerus, iam constituimus cardinalem metropolitanum et archiepiscopum Turonice prouincie, per ferulam, pitacium, et annulum, necnon per nostre auctoritatis litterale decretum. Sic tamen, ut Namnetice ecclesie, cui fuerat destinatus: et cetera, ut in epistola, usque ad Caroli donum in perpetuum. Igitur ergo integra fide, et sincera mente, deuotaque uoluntate, ut fermo sit secretior, et littere clandestine, nullique nisi fidelissimis publicande, uobis confitemur deuouendo, et notescimus affirmando, salua fidelitate imperatoris  nostri, quia si superstes ei fuerit uestra nobilitas, uita nobis comite, si dederit nobis quislibet multorum modiorum auri cumulum, nunquam acquiescemus, exposcemus, aut sponte suscipiemus alium in regnum et imperium Romanum, nisi teipsum. Quem, quia predicaris sapientia et iustitia, religione et uirtute, nobilitate et forma, uidelicet prudentia, temperantia, fortitudine atque pietate refertus, si contigerit te imperatorem nostrum uiuendo supergredi, te optamus omnis clerus et plebs et nobilitas totius orbis et urbis, non solum ducem et regem, patritium et imperatorem, sed in presenti Ecclesia defensorem, et in eterna cum omnibus sanctis participem fore. De pontifice Laudunensi Hincmaro a presulibus decem prouinciarum deposito, et a metropolitano suo uenerabili fratre Hincmaro archiepiscopo, reseruato per omnia huius prime sedis priuilegii iudicio, cumulata in synodalibus litteris, et prefati metropolitani, et uestris, nec non in libello reclamationis cleri et plebis Laudunensis, seu in  libello continenti seriem gestorum synodi, tanta dictu nefanda, tantaque exsecranda, et auctorem suum damnantia referuntur, ut incredibilia ab ignorantibus uideantur. Sed de his nichil audemus iudicare, quod possit Niceno concilio, et quinque ceterorum conciliorum regulis, uel decretis nostrorum antecessorum obuiare. At de his quod prefati canones et decreta decernunt, ipsique cum ipsis una uobiscum congregati cum nostro spiritu similiter decernimus, et quod statuunt, statuimus; et quod iudicant, iudicamus. Nec in ullo deuiantes a tenore canonico, seruantes omnibus sua iura metropolitanis, et ut uerbis loquamur beati pape Leonis : Aliter enim, inquit, nobis commissos regere non possumus, nisi hos qui sunt perditores et perditi persequamur zelo Dominice fidei, et a sanis mentibus, ne pestis hec latius diuulgetur, seueritate qua possumus abscindamus, et que male pullulasse noscuntur, radicitus euellantur, et messem Dominicam  nulla zizania corrumpant . Ita enim fructum uberem que sunt sincera prestabunt, si ea que natam segetem enecare consuerunt, diligentius amputentur. Sed quia non satis idonea uidentur et matura nostris, et huic sancte sedi condigna, donec ad hanc sanctissimam et apostolicam, quam appellauit, sedem spatium habeat ueniendi: ideo ueniat, et ostensis sibi litteris, quas nobis misistis, et libello continenti seriem synodi, libellulo etiam cleri et plebis Laudunensis proclamationem, afferens te iniuste damnatum: tunc electis iudicibus, non tamen eo prius in gradu restituto, aut ex latere nostro directis legatis, cum auctoritate nostra refricentur que gesta sunt, et negotia in qua orta sunt prouincia canonice terminentur. Quod si uenire detrectauerit, clareat quod idem ipse dederit locum damnationis in semetipsum, nec sacer ordo differendo moram patiatur uel detrimentum. Qualiter autem, aut quomodo, uel quando  ueniat, uel adducatur, seu interim custodiatur, prefato confratri nostro communi legato Actardo archiepiscopo uobis in mandatis et alia clandestina commisimus manifestanda. Sanctum apostolorum Petri et Pauli intercessione, nostraque supplicatione, et pro ordine nobis a Deo collato, benedictionem mereamini, uite presentis prosperitatem, regiam et imperialem dignitatem, nostramque et bonorum omnium communionem et societatem, peccatorum omnium remissionem, et eterne uite gloriosissimam resurrectionis felicitatem. Amen.




uolume back matter






ORDO RERUM QUAE IN HOC TOMO CONTINENTUR.



IOANNES SCOTUS ERIGENA. PROLEGOMENA.---DE IOANNE SCOTO ERIGENA COMMENTATIO AUCTORE ANONYMO.
    Pars prior.---CAP. I.---Ubi et quando natus sit Ioannes Scotus Erigena. 2
    CAP. II.---Que in Ioanne Scoto fuerint eruditio atque  littere et unde eas perceperit. 8
    CAP. III.---Que fuerit Scoti conditio apud Carolum Caluum. 15
    CAP. Iu.---Que gesserit Erigena in illis theologorum controuersiis, quarum particeps fuit. 22
    CAP. u.---Cum de aliis quibusdam rebus que preterea  ad Scoti uitam illustrandam pertineant, tum precipue de ultimis ipsius fatis. 42
    CAP. uI.---De illis Erigene scriptis, que adhuc a nobis recensita non sunt. 47
    Pars posterior.---THOMAE GALAEI PRAEFATIO EDITIONIS CUI TITULUS: Ioannis Scoti Erigene de diuisione Nature libri quinque diu desiderati. Accedit appendix ex Ambiguis S. Maximi Grece et Latine, Oxonii, theatro Scheldoniano, anno MDCLXXXI. 87
    Testimonia aliquot ueterum de Ioanne Scoto Erigena. 90
    C. B. SCHLUTERI PRAEFATIO EDITIONIS CUI TITULUS: Ioannis Scoti Erigene de diuisione Nature libri quinque. Editio recognita et emendata. Accedunt tredecim auctoris hymni ad Carolum Caluum ex palimpsestis Angeli Maii. Monasterii Guestphalorum typis et sumptibus librarie Asthendorffiane. MDCCCXXXuIII. 102
    EXPOSITIONES IOANNIS SCOTISUPER IERACHIAM CeLESTEM S. DIONYSII. 126
    Incipiunt expositiones. 126
    CAPITULUM I 126
    CAPITULUM II. 143
    CAPITULUM III.---Quid sit ierarchia que per ierarchiam utilitas. 174
    CAPITULUM uII. 176
    CAPITULUM uIII.---De Dominationibus et uirtutibus et Potestatibus et de media earum ierarchia. 194
    CAPITULUM. IX.---De Principibus et Archangelis et Angelis et de ultima eorum ierarchia. 208
    CAPITULUM X.---Repetitio et anagoge angelice ordinationis. 223
    CAPITULUM XI.---Quare omnes celestes essentie communiter uirtutes celestes uocantur, hoc est, quare omnes celestes animi uno uocabulo uirtutum, quemadmodum communi uocabulo angelorum appellantur. 228
    CAPITULUM XII.---Quare secundum homines ierarchie angeli uocantur, id est, quare summi sacerdotes ecclesie terrene ad huc angeli uocantur. 231
    CAPITULUM XIII.---Quare a Seraphim dicitur purgatus fuisse propheta Isaias. 234
    CAPITULUM XIu.---Quid significat angelicus numerus. 250
    CAPITULUM Xu.---Que sint formatiue angelicarum uirtutum imagines, et que deinde, hoc est et reliqua. 251
    EXPOSITIONES SUPER IERARCHIAM ECCLESIASTICAM S. DIONYSII. 265
    EXPOSITIONES SEU GLOSSAE IN MYSTICAM THEOLOGIAM SANCTI DIONYSII. 267
    Incipit Prologus in mysticam theologiam. 267
    Incipit liber super mystica theologia. Textus cum glossis. 269
    CAPITULUM I. 269
    CAPITULUM II.---Quomodo oportet uniri et hymnos reerre omnium cause et super omnia. 275
    CAPITULUM III.---Que sunt cataphatice, id est affirmatiue theologie; et que sunt apophatice, id est negatiue. 277
    CAPITULUM Iu.---Quod nichil est sensibilium omnis sensibilis per excellentiam causalis. 280
    CAPITULUM u.---Quid nichil est intelligibilium omnis intelligibilis per excellentiam causalis. 281
    HOMILIA IN PROLOGUM SANCTI EuANGELII SECUNDUM IOANNEM. 283
    Omelia Ioannis Scoti translatoris Ierarchie Dionysii 283
    COMMENTARIUS IN S. EuANGELIUM SECUNDUM IOANNEM. 297
    Fragmentum I.---Cap. I, 11-29. 297
    Fragmentum II.---Cap. III, 1-Iu, 28. 314
    Fragmentum III.---Cap. uI, 5-14. 340
    DE PRAEDESTINATIONE LIBER. 347
    Monitum ad lectorem. 347
    DE DIuINA PRAEDESTINATIONE LIBER. 355
    Prefatio. 355
    CAPITULUM. I.---Quadriuio regularum totius philosophie quatuor omnem questionem solui. 357
    CAPITULUM II.---Argumento necessitatis colligitur duas predestinationes fieri non posse. 360
    CAPITULUM III.---De eo quod duas predestinationes ratio non sinit esse. 364
    CAPITULUM Iu.---De una, uera solaque Dei predestiratio. 369
    CAPITULUM u.---De eo quod prescientia et predestinatione Dei nemo compellitur, seu bene, seu male facere. 375
    CAPITULUM uI.---De eo quod non aliunde sit omne peccatum, nisi libero proprie uoluntatis arbitrio. 380
     CAPITULUM uII.---Quod liberum uoluntatis arbitrium numerandum sit inter bona que Deus homini largitur, quamuis eo male utatur. Que est causa peccati et peccatum? 382
    CAPITULUM uIII.---De differentia inter naturam hominis et liberum eius arbitrium. 385
    CAPITULUM IX.---De eo quod non proprie sed temporalium rerum similitudine predicantur de Deo prescientia et predestinatio. 390
    CAPITULUM X.---De eo quod a contrario intelligendum sit, quando dicitur Deus prescire, aut predestinare peccata uel mortem, uel penas hominum uel angelorum. 393
    CAPITULUM XI.---Quod diuina humana que auctoritate comprobari possit, non esse Dei predestinationem, nisi de his qui preparati sunt ad eternam felicitatem. 397
    CAPITULUM XII.---De difinitione predestinationis. 401
    CAPITULUM XIII.---Quid potest colligi ex predicta sancti Augustini sententia. 406
    CAPITULUM XIu.---Testimonia sancti Augustini simul collecta, quibus aperte conficitur, non esse nisi unam predestinationem, eamque solummodo ad sanctos pertinere. 408
    CAPITULUM Xu.---Quo genere locutionum dicitur prescire Deus peccata, cum nichil sunt, aut predestinare eorum supplicia, que similiter nichil sunt. 412
    CAPITULUM XuI.---De eo quod nulla natura naturam punit et nichil aliud esse penas peccatorum, nisi peccata eorum. 417
    CAPITULUM XuII.---Cur Deus dicitur predestinasso penas, cum eas nos faciat, nec predestinet. 426
    CAPITULUM XuIII.---Quod error eorum qui aliter quam Patres sancti sentiunt de predestinatione ex liberalium disciplinarum ignorantia inoleuit. 430
    CAPITULUM XIX.---De igne eterno. 436
    Epilogus.---De diuina predestinatione. 438

DE DIuISIONE NATURAE.
    Monitum ad lectorem. 440
    LIBER PRIMUS. 441
    LIBER II. 523
    LIBER III. 619
    LIBER Iu. 742
    LIBER u. 860
    LIBER DE EGRESSU ET REGRESSU ANIMAE AD DEUM.  1023
    uERSIO OPERUM S. DIONYSII AEREOPAGITAE. 1023
    Testimonia. 1025
    Prefatio. 1029
    LIBER PRIMUS.---DE CAELESTI IERARCHIA. 1035
    Incipiunt capitula libri primi. 1035
    Incipit liber de celesti Ierarchia. 1038
    CAPITULUM PRIMUM.---Quomodo omnis diuina illuminatio secundum bonitatem uarie in preuisa proueniens manet simpla, et non hoc solum sed et unificat illuminata. 1038
    CAPITULUM II.---Quam pulchro diuina et celestia etiam per dissimilia symbola manifestantur. 1039
    CAPITULUM III.---Quid sit ierarchia et que per ierarchiam utilitas. 1044
    CAPITULUM Iu.---Quid significet angelorum cognominatio. 1046
    CAPITULUM u.---Quare omnes celestes essentie communiter angeli dicuntur. 1048
    CAPITULUM uI.---Que prima celestium essentiarum dispositio, que media, que ultima. 1049
    CAPITULUM uII.---De Seraphim et Cherubim et Thronis et de prima eorum ierarchia. 1050
    CAPITULUM uIII.---De Dominationibus et uirtutibus et Potestatibus et de media earum Ierarchia 1053
    CAPITULUM IX.---De Principibus et Archangelis et de ultima eorum Ierarchia. 1056
    CAPITULUM X.---Repetitio et congregatio angelica ordinationis. 1058
    CAPITULUM XI.---Quare omnes celestes essentie communiter uirtutes celestes uocentur. 1059
    CAPITULUM XII.---Quare secundum homines Ierarchie angeli uocentur. 1060
    CAPITULUM XIII.---Quare a Seraphim dicitur purgatus fuisse propheta Isaias. 1061
    CAPITULUM XIu.---Quid significet traditus angelicus numerus. 1064
    CAPITULUM Xu.---Que sint formatiue angelicarum uirtutum imagines. 1064
    LIBER SECUNDUS.---DE ECCLESIASTICA IERARCHIA. 1070
    Incipiunt capitula de ecclesiastica Ierarchia. 1070
    Incipit liber de ecclesiastica Ierarchia. 1071
    CAPITULUM I.---Que sit ecclesiastice ierarchie traditio et que eiusdem speculatio. 1071
    CAPITULUM II.---De perficiendis in photismate. 1074
     CAPITULUM III.---De perficiendis in synaxi. 1079
    CAPITULUM Iu.---De perficiendis in myro et in ipso offerendis. 1089
    CAPITULUM u.---De sacerdotalibus consummationibus. 1096
    CAPITULUM uI.---De perficiendorum ordininibus. 1101
    CAPITULUM uII.---De perficiendis in dormientibus. 1104
    LIBER TERTIUS.---DE DIuINIS NOMINIBUS. 1111
    Incipiunt capitula de diuinis nominibus. 1111
    Incipit liber de diuinis nominibus. 1113
    CAPITULUM I.---Que sit rationis interpretatio, et que diuinis nominibus traditio. 1113
    CAPITULUM II.---De unita et discreta theologia, et que sit diuina unitas et discretio. 1119
    CAPITULUM III.---Que orationis uirtus et de beato Ierotheo et de reuerenti et conscripta theologia. 1126
    CAPITULUM Iu.---De optimo lumine, bono, amore, exstasi, zelo, et quia malum neque , neque eo eu, quod est, neque in existentibus. 1128
    CAPITULUM u.---De ente in quo et de paradigmatibus. 1147
    CAPITULUM uI.---De uita. 1151
    CAPITULUM uII.---De sapientia, intellectu, ratione, ueritate, fide. 1152
    CAPITULUM uIII.---De uirtute, iustitia, salute, redemptione, in quo de inequalitate. 1156
    CAPITULUM IX.---De magno, paruo, eodem, altero simili dissimili, statu, motu, equalitate. 1160
    CAPITULUM X.---De omnipotente antiquo dierum, in quo et de eterno et tempore. 1163
    CAPITULUM XI.---De pace et quid uult sibi hoc per seipsum esse, que per seipsam uirtus, et que sicdicta. 1164
    CAPITULUM XII.---De Sancto sanctorum, Rege regum, Domino dominorum, Deo deorum. 1168
    CAPITULUM XIII.---De perfecto et uno. 1169
    LIBER QUARTUS.---DE MYSTICA THEOLOGIA. 1171
    Incipiunt capitula de mystica theologia. 1171
    Incipit liber de mystica theologia. 1171
    CAPITULUM PRIMUM.---De mystica theologia. 1172
    CAPITULUM II.---Quomodo oportet et uniri et hymnos eferre omnium causali et super omnia. 1174
    CAPITULUM III.---Que sunt théologie et . 1174
    CAPITULUM Iu.---Quia nichil sensibilium; omnis sensibilis per excellentiam causalis. 1175
    CAPITULUM u.---Quia nichil intelligibilium omnis intelligibilis per excellentiam causalis. 1176
    EPISTOLAE DIuERSAE. 1176
    I.---Epistola sancti Dionysii Aereopagite Gaio monacho missa. 1177
    II.---Eidem. 1177
    III.---Eidem. 1177
    Iu.---Eidem. 1177
    u.---Dorotheo ministro. 1178
    uI.---Sosipatro sacerdoti. 1179
    uII.---Polyparco summo sacerdoti. 1179
    uIII.---Demophilo therapeute de propria mansuetudine et bonitate. 1181
    IX.---Tito pontifici interroganti per epistolam que sapientie domus quis crater et qui cibi et potus. 1188
    X.---Ioanni Theologo apostolo et euangeliste determinato in Pathmos insulam. 1193
    IOANNIS SCOTI uERSIO AMBIGUORUM SANCTI MAXIMI. 1194
    Prefatio. 1194
    CAPITULUM PRIMUM.---Ex sermone de hospitalitate in hoc. Pario ut cooperatori, et non habeo quomodo fugiam superuentum, aut quomodo non a Deo cadam, grauatus pueris deripientibus aut detinentibus in terram. 1198
    CAPITULUM II.---Eiusdem ex eodem sermone. In hoc: Que erga me sapientia et quod magnum mysterium? An uult partem non esse Dei, et desursum fluentes et non per dignitatem exaltati, et ecclesia contemplantes despiciamus Creatorem in luctatione ac pugna, que contra corpus est, ad ipsum semper aspiciendum et coniunctam infirmitatem nutrituram esse dignitatis. 1199
    CAPITULUM III.---Ex eodem sermone. In hoc: Dum etiam a seipsa materies fert inordinatum ueluti influxum. 1214
    CAPITULUM Iu.---Eiusdem ex sermone in Athanasium. In hoc: Non enim habet quid altius quam omnino habet. 1216
    CAPITULUM u.---Eiusdem ex epitaphio in sanctum Athanasium. In hoc: Cui igitur licitum fuit, per rationem et contemplationem pertranseunti materiam et carnale hoc, siue nimbum oportet dicere, siue uelamen, cum Deo fieri, et purissimo lumine teneri, quantum possibile est humane nature, ascensione hinc et illinc deificatione, de qua sincere philosophari donatur et super materialem  dualitatem fieri per intellectam in trinitate unitatem. 1216
    CAPITULUM uI.---Quomodo est nimbus et uelamen caro. 1218
    CAPITULUM uII.---Quomodo uoluptas fit. 1219
    CAPITULUM uIII.---Quomodo et quanti motus sunt anime. 1219
    IOANNIS SCOTI-uERSUS. 1221
    SECTIO I.---LIBER uERSUUM PLURIMORUM. 1221
    uersus Ioannis sapientissimi ad Carolum Caluum filium Ludouici Pii, cuius auus fuit Carolus Magnus. 1222
    I.---De Christo crucifico. 1222
    II.---De Cruce. 1223
    III.---De Paschate. 1225
    Iu.---Laudes Irmindrudis Caroli Calui uxoris. 1227
    u.---De Christi resurrectione. 1228
    uI.---Christi descensus ad inferos et resurrectio. 1229
    uII.---Adhuc de Christi resurrectione. 1230
    uIII.---De uerbo incarnato. 1230
    SECTIO II.---uERSUS IOANNIS . 1230
    I.---Christi triumphus de morte ac diabolo. 1230
    II.---Item stichos eiusdem. 1234
    SECTIO III.---uERSUS DE AMBIGUIS S. MAXIMI. 1235
    I.---Carolo caluo dedicat Ambiguo um S. Maximi. 1235
    II.---De eadem uersione. 1235
    III.---Lectori Ambiguorum S. Maximi. 1236
    SECTIO Iu.---uERSUUM IOANNIS SCOTI FRAGMENTA. 1236
    I.---uersus Ioannis Scoti ad Carolum regem. 1236
    SECTIO u.---IOANNIS SCOTI GRAECI uERSUS. 1237
    ADDITAMENTUM. 1241
    I.---uarie lectiones in Ioannis Scoti commentarium in S Euangelium secundum Ioannem. 1241
    II.---Ioannis Scoti commentarii in S. Euangelium secundum Ioannem fragmentum Iu. 1243

ADRIANUS PAPA II.
    Notitia historica. 1244
    EPISTOLAE ET DECREAT. 1259
    I. Ad Lotharium regem. 1259
    II. Ad Adonem uiennensem archiepiscopum. 1261
    III. Ad synodum Tricassinam. 1261
    Iu. Ad Ludouicum regem Germanie. 1263
    u. Ad Waldradam. 1265
    uI. Ad episcopos Germanie. 1266
    uII. Ad Carolum Caluum regem. 1266
    uIII. Ad episcopos synodi Suessionensis. 1269
    IX. Ad Actardum episcopum. 1271
    X. Ad Hincmarum archiepiscopum Rhemensem. 1272
    XI. Ad Herardum archiepiscopum Turonensem. 1273
    XII. Ad Adonem uiennensem archiepiscopum. 1274
    XIII. Ad Basilium imperatorem. 1276
    XIu. Ad Ignatium episcopum Constantinopolitanum. 1277
    Xu. Allocutio pape Adriam ad concilium quod conuenit contra Photium. 1278
    XuI. Ad Hincmarum archiepiscopum Rhemensem. 1280
    XuII. Ad Carolum Caluum regem. 1281
    XuIII. Ad Ignatium archiepiscopum Constantinopolitanum. 1282
    XIX. Ad Basilium imperatorem. 1285
    XX. Ad proceres regni Caroli Calui. 1291
    XXI. Ad episcopos in regno Caroli constitutos. 1293
    XXII. Ad Hincmarum episcopum Rhemensem. 1294
    XXIII. Ad proceres regni Lotharii. 1295
    XXIu. Ad Carolum Caluum regem. 1297
    XXu. Ad episcopos in regno Caroli constitutos. 1299
    XXuI. Ad Hincmarum archiepiscopum Rhemensem. 1301
    XXuII. Ad proceres regni Caroli Calui. 1302
    XXuIII. Ad Ludouicum regem Germanie. 1303
    XXIX. Ad episcopos in regno Ludouici constitutos. 1305
    XXX. Ad Carolum Caluum. 1305
    XXXI. Ad Hincmarum archiepiscopum Rhemensem. 1306
    XXXII. Ad Hincmarum Laudunensem episcopum. 1306
    XXXIII. Ad Carolum Caluum. 1307
    XXXIu. Ad proceres regni Caroli Calui et Lotharii quondam regis. 1308
    XXXu. Ad episcopos in regno Caroli et quondam Lotharii constitutos. 1309
    XXXuI. Ad Basilium, Constantinum et Leonem impp. 1311
    XXXuII. Ad Ignatium Constantinopolitanum archiepiscopum regem. 1311
    XXXuIII. Ad episcopos synodi Duziacensis. 1312
    XXXIX. Ad Carolum Caluum regem. 1315
    XL. Ad episcopum R . . . 1317
    XLI. Ad Carolum Caluum regem 1318

FINIS TOMI CENTESIMI uICESIMI SECUNDI.

