
PATROLOGIAE TOMUS XCuII.

OPERUM BEATI CAROLI MAGNI IMPERATORIS

TOMUS PRIMUS.


PARISIIS EXCUSUS, uENIT APUD EDITOREM, IN uIA DICTA D'AMBOISE, PROPE PORTAM uULGO D'ENFER NOMINATAM, SEU PETIT-MONTROUGE. 1851


uolume front matter




Series title page


PATROLOGIAE CURSUS COMPLETUS

SIuE BIBLIOTHECA UNIuERSALIS, INTEGRA, UNIFORMIS, COMMODA, eCONOMICA, OMNIUM SS. PATRUM, DOCTORUM SCRIPTORUMQUE ECCLESIASTICORUM QUI AB AEuO APOSTOLICO AD INNOCENTII III TEMPORA FLORUERUNT; RECUSIO CHRONOLOGICA OMNIUM QUAE EXSTITERE MONUMENTORUM CATHOLICAE TRADITIONIS PER DUODECIM PRIORA ECCLESIAE SAECULA, IUXTA EDITIONES ACCURATISSIMAS, INTER SE CUMQUE NONNULLIS CODICIBUS MANUSCRIPTIS COLLATAS, PERQUAM DILIGENTER CASTIGATA; DISSERTATIONIBUS, COMMENTARIIS LECTIONIBUSQUE uARIANTIBUS CONTINENTER ILLUSTRATA; OMNIBUS OPERIBUS POST AMPLISSIMAS EDITIONES QUAE TRIBUS NOuISSIMIS SAECULIS DEBENTUR ABSOLUTAS DETECTIS, AUCTA; INDICIBUS PARTICULARIBUS ANALYTICIS, SINGULOS SIuE TOMOS, SIuE AUCTORES ALICUIUS MOMENTI SUBSEQUENTIBUS, DONATA; CAPITULIS INTRA IPSUM TEXTUM RITE DISPOSITIS, NECNON ET TITULIS SINGULARUM PAGINARUM MARGINEM SUPERIOREM DISTINGUENTIBUS SUBIECTAMQUE MATERIAM SIGNIFICANTIBUS, ADORNATA; OPERIBUS CUM DUBIIS TUM APOCRYPHIS, ALIQUA uERO AUCTORITATE IN ORDINE AD TRADITIONEM ECCLESIASTICAM POLLENTIBUS, AMPLIFICATA; DUOBUS INDICIBUS GENERALIBUS LOCUPLETATA: ALTERO SCILICET RERUM, QUO CONSULTO, QUIDQUID UNUSQUISQUE PATRUM IN QUODLIBET THEMA SCRIPSERIT UNO INTUITU CONSPICIATUR; ALTERO SCRIPTURAE SACRAE, EX QUO LECTORI COMPERIRE SIT OBuIUM QUINAM PATRES ET IN QUIBUS OPERUM SUORUM LOCIS SINGULOS SINGULORUM LIBRORUM SCRIPTURAE TEXTUS COMMENTATI SINT. EDITIO ACCURATISSIMA, CAETERISQUE OMNIBUS FACILE ANTEPONENDA, SI PERPENDANTUR: CHARACTERUM NITIDITAS CHARTAE QUALITAS, INTEGRITAS TEXTUS, PERFECTIO CORRECTIONIS, OPERUM RECUSORUM TUM uARIETAS TUM NUMERUS, FORMA uOLUMINUM PERQUAM COMMODA SIBIQUE IN TOTO OPERIS DECURSU CONSTANTER SIMILIS, PRETII EXIGUITAS, PRAESERTIMQUE ISTA COLLECTIO, UNA, METHODICA ET CHRONOLOGICA, SEXCENTORUM FRAGMENTORUM OPUSCULORUMQUE HACTENUS HIC ILLIC SPARSORUM, PRIMUM AUTEM IN NOSTRA BIBLIOTHECA, EX OPERIBUS AD OMNES AETATES, LOCOS, LINGUAS FORMASQUE PERTINENTIBUS, COADUNATORUM.

SERIES SECUNDA,

IN QUA PRODEUNT PATRES, DOCTORES SCRIPTORESQUE ECCLESIAE LATINAE A GREGORIO MAGNO AD INNOCENTIUM III. Accurante I.-P. Migne, BIBLIOTHECAE CLERI UNIuERSAE, SIuE CURSUUM COMPLETORUM IN SINGULOS SCIENTIAE ECCLESIASTICAE RAMOS EDITORE.

PATROLOGIAE TOMUS XCuII.


OPERUM BEATI CAROLI MAGNI IMPERATORIS



TOMUS PRIMUS.
uENEUNT DUO uOLUMINA 16 FRANCIS GALLICIS.

PARISIIS EXCUSUS, uENIT APUD EDITOREM, IN uIA DICTA D'AMBOISE, PROPE PORTAM uULGO D'ENFER NOMINATAM, SEU PETIT-MONTROUGE. 1851


uolume title page
SAECULUM NONUM. CAROLINI SCRIPTORES QUI IN ECCLESIA LATINA FLORUERE.

B. CAROLI MAGNI

IMPERATORIS

OPERA OMNIA

IUXTA EDITIONES MEMORATISSIMAS BALUZII, PERTZII, CAIETANI CENNII, RECENSITA ET NUNC PRIMUM IN UNUM COLLECTA. ACCURANTE I.-P. MIGNE, BIBLIOTHECAE CLERI UNIuERSAE, SIuE CURSUUM COMPLETORUM IN SINGULOS SCIENTIAE ECCLESIASTICAE RAMOS EDITORE.

TOMUS PRIMUS CONTINENS B. CAROLI MAGNI CAPITULARIA ET PRIuILEGIA.
uENEUNT DUO uOLUMINA 16 FRANCIS GALLICIS.

PARISIIS, APUD EDITOREM, IN uIA DICTA D'AMBOISE, PROPE PORTAM uULGO D'ENFER NOMINATAM, SEU PETIT-MONTROUGE. 1851


ELENCHUS HUIUS TOMI NONAGESIMI SEPTIMI.


BEATUS CAROLUS MAGNUS, IMPERATOR AUGUSTUS.
Operum omnium pars prima.---Codex diplomaticus. 	col. 63
Sectio prima.---Capitularia. 	Ibid.
Sectio secunda.---Priuilegia. 	913





Main uolume text





ANNO DOMINI DCCC.
BEATUS CAROLUS COGNOMENTO MAGNUS, IMPERATOR AUGUSTUS.





B. CAROLI MAGNI IMPERATORIS uITA, AUCTORE EINHARDO.





PROLEGOMENA.


 Nullus heroum qui medio euo eminuerunt Caroli imperatoris, historicorum nullus  Einhardi famam equauit. Uterque gente et indole Germanus; et hic quidem, ut  recentiores, fallaci tamen coniectura ducti, tradunt, e regione sylue Ottoniane pago Moingowe in Francia orientali oriundus, sub finem regni Pippini aut primis Caroli annis natus est  . Cuius in aulam mox ut intrauit, ab eo enutritus  , atque postea et regni administrandi  , et litterarii quo rex maxime delectabatur otii particeps effectus, talem se prebuit, ut perpetua regi et liberis eius amicitia, post mortem quoque duratura, deuinciretur  . Una cum rege Alcuini discipulus, arithmetice gnarus ab ipso predicatur  . Puella nobilissima  , Imma, quam regis filiam fuisse  posteri uoluerunt, in matrimonium ducta, uussinum ex ea filium suscepit  . Summo igitur loco habitus, beneficiisque auctus  , inter cetera abbatias S. Bauonis  et Blandiniensem Gandauenses  , immunitate iudiciaria  donatas, accepit; quibus uel Carolo uel Ludouico imperante abbatie S. Seruatii Traiectensis  , S. Chlodoaldi  , ecclesia S. Ioannis Ticinensis  , et annis 816-823 abbatia Fontanellensis  , accesserunt. Anno 803 inter proceres recensetur  , quibus obsides Saxonici custodiendi commissi erant. Operum regalium exactor constitutus  , maxime molis edificia, pontem Moguntiacensem, palatia Ingelheimense et Aquense, et quam hodieque admiramur, basilicam Aquensem, simplicitate, soliditate, et concinnitudine eternam ingenii eius testem, etsi non inchoasse, perfecisse tamen credendus est. Imperatori domi militieque semper adhesit  , nec nisi semel, cum anno 806 legatus testamentum eius Leoni pape subscribendum porrigeret  , ab eo discessisse uidetur.

Anno 813, filiis Caroli maioribus natu defunctis, precipuus ei Ludouici in societatem imperii sibi asciscendi auctor fuisse traditur  . Proximis post obitum Caroli annis in grati et uenerabundi animi  signum  uitam eius scribendam sibi proposuit, et ante annum 820 absoluit; anno enim sequenti 821 iam inter libros monasterii Sindleozes-Auua  occurrit, et anno 830 uel 831 famam eius late patuisse, ex Lupi epistola ad Einhardum intelligimus. Conqueritur in prefatione de litterarum in aula honore iamiam imminuto, et quamuis apud Ludouicum imperatorem locum honoris pristinum retineret, tamen iam tum presentiens se rebus imparem, quarum e medio amicus suus magnus discessisset, »otium quo aliquando perfrueretur, multimoda cogitatione meditari cepit«  . Quam ob rem uillas Michilinstat et Mulinheim in saltu Odanwald a populari frequentia ualde remotas nactus, eas sibi et Imme uxori ab imperatore concedi rogauit  . Qui petitioni non solum annuit, sed cum anno 817 Lotharium regem constituisset, Einhardum potissimum qui »eius curam gereret, quique eum de moribus corrigendis et honestis atque utilibus sectandis sedulo commoneret,« elegit   . Unde et magna post inter utrumque necessitas remansit  . Anno 818 Imma consentiente uillam Michilinstat monasterio Laureshamensi contulit  . Paucis postea annis cum uxore consilium iniit, ut fratris et sororis more in posterum uiuerent; quod tamen amoris imminuti signum non fuisse eo probatur, quod Imma in mariti domo usque ad obitum suum commorata est, rebusque eius omnibus ut solita erat prefuit  . Einhardus uero presbyter consecratus  , basilicam non indecori operis in predio suo Mulinheim edificauit, et anno 825 Radleicum notarium suum reliquias sanctorum arcessitum Romam misit  . Que uix egre impetrate, annis 826 et 827 in monasterio illo Mulinheim, quod iam Selingenstadt audit, sunt recondite.

Cum igitur inter doctos clarus  et consiliariorum imperatoris cum Hildoino abbate S. Dionysii facile princeps, regni negotiis magna ex parte preesset, et licet statura paruus, Magni Einhardi nomine ferretur  , grauis sensim sensimque rerum palatinarum  commutatio interuenit. Carolo enim puero ex secundis imperatoris nuptiis nato, totum Iudithe et Ludouici studium in eo uertebatur, ut partem ei regni inter reliquos filios distributi uindicarent. In quo cum aliquantum temporis consumpsissent, republica magis magisque neglecta, omnia ita pessumdari ceperunt, ut Einhardus desiderio in predia sua secedendi totus iam repleretur  . Nec tamen abstinendum ratus, quin antea animum imperatoris tentaret  , oblatis ei anno 828 Gabrielis archangeli monitis, duodecim capitibus comprehensis, et quo facto opus esset indicauit, et seditionem nisi illud adimpleret exorturam predixit  . Imperator libello perlecto, alia fecit, alia neglexit  . Biennio post cum imperatoris aula magis magisque in partes traheretur, et Iuditha Bernhardum, Septimanie ducem, camerarium constitui impetrasset, e contra filiorum amici  Lotharium in subsidium uocarent, Einhardus apud discipulum quondam suum, ne se patri opponeret, diligentius institit  . Interim Bernhardus auctoritate sua ita abusus est, ut aduerse partis principes sibi extrema potius tentanda quam illum diutius tolerandum putarent; et initio anni 830 cum imperator in Britannica expeditione Compendium uenisset, exercitu seducto, rebellionem concitarunt. Quo nuntio accepto, Einhardus, qui Iuditham Compendium sequi iussus, ualde egrotus usque ualentianas uenerat, Gandauum naue recessit, et nouo iam rerum ordine imminente, missionem ab imperatore petiit  . Qua impetrata  , mense Martio Mulinheimum se recepit. Sed cum rem publicam factionibus quassatam in diuersa ferri conspiceret, mense Aprili uel Maio  Lotharii imperatoris ex Italia reducis colloquium expetiit  , et postea conuentum illum magnum in quo in totius regni statum inquirendum esset, adire sibi proposuit  . Qui cum Kalendis Octobribus  Nouiomagi celebraretur, Lotharius amicis intercedentibus patri reconciliatus est. Ubi et Einhardum nostrum fidelem operam dedisse, eo magis ut credamus inducimur, quod imperatorem estate anni 836, cum unicum iam consilium de Lothario sincere sibi uniendo agitaret, amicum suum uetulum Seligenstadi ultro uisitasse legimus  .

Reliquum uite, religioni, litteris, amicis deditus, in maxima regni perturbatione per quietem egit  . Nec auctoritate qua ualebat pagensium et uicinorum rebus benigne consulere  , nec apud amicos in palatio remanentes pro oppressis intercedere  destitit. Ecclesiam Mulinheimensem, martyrum meritis iam longe lateque celebrem, adornauit et plumbo texit  . Libris conscribendis non tantum, quantum olim inter regni negotia, tempus impendit  . Annales quos de Pippini Caroli et Ludouici rebus in palatio constitutus ediderat, ultra annum 829 non producendos existimauit. Scripsit preterea libros de historia translationis sanctorum Marcellini et Petri,  et ad Lupum libellum de cruce adoranda. Epistole eius que supersunt, historie auctoris et temporis illius illustrande multum conducunt. Historiam Saxonie, siue libellum de aduentu, moribus et superstitione Saxonum, et historiam translationis sancti Alexandri, ab Adamo Bremensi ei tributas, Rudolfo et Meginhardo Fuldensibus deberi constat. Lambecius uero  abbreuiationem chronici ab Urbe condita usque ad annum 809 ei uindicare conatus, nullo plane fundamento nititur, nec meliore iure alii Einhardi cuiusdam psalterium quod in bibliotheca Bobiensi recensetur, nostro ascripserint  . Que uero edidit, ita comparata sunt, ut precipuum ei inter historicos locum assignent. Scripsit enim summa integritate animi, non extera et aliena, sed tempus suum, sed amicum, nec docte tantum, sed ut is qui etatem in re publica administranda consumpsisset.  Litteras Grecas  eque ac Romanas coluit, et ex antiquis non tantum historicos et petas  , mathematicos, grammaticos  et rhetores  , sed Patres  etiam et sui eui scriptores  legit  . Cumque temporis sui uirorum prudentissimus et doctissimus haberetur  , commercium eius a iuuenibus optime indolis expetitum fuisse, facile nobis persuadebimus. Lupum, Ferrariensem postea abbatem, qui erudiendus in Germaniam missus fuerat, precipuum cultorem habuit  ; cum Rhabano, Fuldensium tunc temporis abbate, quem propter doctrine copiam et morum probitatem magni fecit, societate continua iunctus erat; cum eo bibliothece sue catalogum communicauerat  , ei libros commodauit  , ei filium unicum uussinum moribus et doctrina formandum et monaahum erudiendum commisit  . Imme etiam, dulcissime sororis, contubernio per aliquot annos gauisus est; quam anni 836 initio defunctam  adeo luxit, ut totum quod sibi superesset dierum,  in merore transigendum statueret  . Illam meminisse, illam intimo corde amplecti, illius se apud Deum intercessioni commendare, unica uiuentis uoluptas, unicum morientis solamen fuit; in hec uota animam Creatori reddere disposuerat  . Obiit a. d. uIII Kal. Augusti, anno 844  . Corpus in ecclesia Seligenstadensi sepultum, eique hoc a Rhabano epitaphium ascriptum est:

Te peto qui hoc templum ingrederis, ne noscere spernas
   Quid locus hic habeat, quidque tenens moneat.
Conditus ecce iacet tumulo uir nobilis isto,
   Einhardus nomen cui genitor dederat.
Ingenio hic prudens, probus actu atque ore facundus
   Exstitit, ac multis arte fuit utilis.
Quem Carolus princeps propria nutriuit in aula,
   Per quem et confecit multa satis opera.
Nam horum sanctorum condigno functus honore
   Exquirens Rome corpora duxit et huc,
 Ut multis prosint precibus curaque medele,
   Ipsiusque anime regna poli tribuant.
Christe Deus, hominum saluator, rector et auctor,
   Aeternam huic requiem da super astra pius.
Fuerat Einhardus statura breuis, sed ardorem animi corporis agilitate exprimebat. Exstat ea de re testimonium Theodulfi episcopi Aurelianensis, cuius Nardulum Einardulum abbreuiatum esse credo, Alcuino Beseleel audit, ab artifice, quem arcam federis edificasse legimus.

Talem uirum, si historiam sui temporis scribendam sibi proponeret, opus rerum copia et dicendi ornatu eximium editurum fuisse, facile quisque intelligit. Amplissimam scribendi materiam ei suppetisse, ex supra allatis iisque que de se ipso atque de epistolis  et legationibus ad imperatorem directis profitetur, patet; et ueritatis non minus studiosum quam capacem in referendis [ C. bibl. regie Parisiensis n. 5927, membr., sec. XI, primo loco Ademari Chronicon et chartam quamdam continet; quam sequitur: uita et conuersatio gloriosissimi imperatoris Karoli inuictissimi augusti edita ab Eginhardo sui temporis impense doctissimo nec non liberalium experientissimo artium uiro, educato a prefato principe propagatore et defensore religionis Christiane. Codex iam in uoce Basilica  C. quondam Paderbornensis societatis Iesu,  a Ioanne Bollando Editioni sue  C. bibl. regie Parisiensis, ex bibliotheca Notre-Dame n. 133, olim H 4, membranaceus, in-folio seculi XII, quem an. 1827 euolui, ex eoque descriptus C. eiusdem bibliothece n. 6187, membr., sec. XIII, post prefationem hec habent: uita Karoli magni imperatoris ab Einardo abbate capellano suo descripta. Lectiones aliquantum corrupte. Deficiunt in uerbis cap. 31, Anno indictionis uII, u Kal. Febr. In eodem uolumine opus Turpini, excerpta ex quadam Alcuini epistola , Caroli epistola Offe  D. Cantabrigiensis in collegio Caiogonuillensi  C. a Iacobo Morellio in Bibliotheca sua  manuscripta Greca et Latina  C. bibliothece Palatine n. 339, membranaceus, in-4o foliorum sexdecim, quem Excellentissimus dominus L. B. de Stein anno 1822 Rome inspexit, hieme iam proxima reperiri nequiuit; quare eum hic ultimum prime classis recensui.

 Secunde classis Codices omnes ex uno quodam fluxerant, cui Gerwardus, Caroli et Ludowici bibliothecarius et precipuus Einhardi amicus, tria in Caroli et Einardi laudem disticha ascripserat. Unde cum pateat Codices istos originem suam ad antiquissimum exemplum et Einhardo cetaneum referre, qui studiosius ab Editore euoluantur digni uidentur. Nec lectionum bonitas origini impar. Ut plurimum optimis et antiquissimis prime classis consentiunt, a qua tamen aliquot locis, precipue quod Rodlandum inter occisos a Wasconibus minime referunt, omnino discedunt. Prefatio in omnibus, preter Codicem B 2 b, desideratur. Plurimi huius classis Codices in Germania, pauci in Italia Galliaque exstant. Disticha illa hic referre iuuabit:

Hos tibi uersiculos ad laudem, maxime princeps,
   Edidit eternam memoriamque tuam
Gerwardus supplex  famulus, qui mente benigna
   Egregium extollit nomen ad astra tuum.
Hanc prudens gestam noris tu scribere lector
    Einhardum  magni [ C. bibl. palatine uindobonensis in catal. Histor. eccles., n. 110, membran., in-fol., sec. XII. Einhardi uita ex Codice secunde classis, monachus Sangallensis ex Codice Hannouerano descriptus est. uersus in laudem Einhardi desunt. Titulus: Incipit uita Karoli magni imperatoris augusti et Saxonum apostoli ab Enhardo capellano suo composita. Singulare in eo scribendi compendium  C. bibliothece regie Hannouerane, olim congregationis sanctimonialium in Wittingen principatus Luneburgensis, chartaceus, in-4o, anno circiter 1400 exaratus, et uaria de Carolo magno, a Scheidio, nisi fallor, inscriptus, inter alia ex Einhardo et Thegano decerpta continet. Illis tertium distichon, quod libelli auctorem prodit, subiectum, et loco uere prefationis, quam in huius classis libris desiderari dixi, a scriptore Codicis [ Framentum Oxoniense, siue mensium uentorumque nomina a D. Ferber ex uno Iunii fasciculo  Fragmentum Hamelense, id est, eadem nomina in Codice conuentus sancti Bonifacii Hamelensis membranaceo obuia, quorum Exemplum bibliotheca regia Hannouerana seruat.

Quibus subsidiis quomodo usus sim, iam dicendum restat.

Codicibus primum, quam diligenti inuestigatione fieri poterat, secundum classes et genera sua dispositis, nichil fere supererat, nisi ut Codicem optimum eumque omnium antiquissimum, uindobonensem, scilicet, primo loco recensitum, reliquorum ope  emendarem. Nam nec eum uitiis, iisque manifestis, carere, non solum reliquorum cum eo collatio, sed iam accuratior eius lectio demonstrabat. Quare uel si quando ipsius lectio per se satis tolerari posset, sed reliqui omnes ab ea discederent, unum facilius quam sexaginta fallere opinatus, lectionem eius corrigendam censui; quod tamen tam raro et unanimi, ut dixi, diuersissimorum Codicum consensu factum est, ut suamet ipsa ratione consistere posse uideatur. Lectiones Codicis uindobonensis non a me receptas omnes in annotationibus recensui; reliquorum Codicum si unus alterue leuissima quaque in re a ceteris discederet, id in antiquioribus tantum uel melioribus, e. g., 2, 2 b, c. 3, 4 B 1, 2, indicaui, cum nec pessima queque scribarum  menda coniecturasue nosse ullius hominis intersit, nec iis colligendis otium meum uel animus sufficeret. Quod mihi in uitium uerti, tantum abest ut uerear, quin potius, doctos uiros, uel ita inutilia congeri, conquesturos  esse, preuideam.

Diuisionem operis a Besselio institutam, propter legentium commoda retinendam ratus, duobus tantum locis immutaui, quod neminem in errorem inducere posse confido.

Editiones anteriores fuerunt:

1. Nuenarii anno 1521, dissertatione de origine et  sedibus priscorum Francorum premissa, et Einhardi Annalibus subiectis, cuius supra  mentionem inieci. Repetita est an. 1532 Basilee in collectione Scriptorum Germanicorum Frechtiana, an. 1561  Colonie Agrippine in-12o, an. 1616. Lipsie, excudente Iusto Iansonio, in-4o, an. 1707, in Heineccii et Leukfeldi Scriptoribus rerum Germanicarum. Schminkius et a beato Rhenano libris rerum Germanicarum an. 1551 insertam esse dicit, sed nec ego nec amicorum ullus eiusmodi Exemplum aspexit, et tali additioni ratio libri uehementer aduersatur. Relique autem Editiones omnes, licet haud raro ab ea recedant, Nuenariane ut principio et fundamento suo innituntur.

2. Iusti Reuberi in Scriptoribus rerum Germanicarum an. 1584 Codicibus duobus, qui ad Codd. 9, 10, 10 b, 10 c, proxime accedunt, adhibitis, libri Nuenariani lectiones primus suspectas reddidit, nec  tamen emendare aggressus est. Eamdem recensionem in altera Scriptorum Reuberi editione an. 1619 et in Franzii. Historia Caroli Magni Argentine a. 1644 in-4o inuenies; tertius Scriptorum Reuberi Editor, Ioannes, an. 1726 uarietatem lectionis Schminkiane subiecit.

3. Freheri an. 1613 de qua supra  dixi.

4. Andree Duchesne, tomo II Scriptorum Francic. an. 1636. Textum ope quinque Codicum, qui inter regios Parisienses supra adductos habeantur, correxit.

5. Bollandi an. 1643, de qua supra  iudicium tuli. Editor dissertationem de reliquis Caroli uitis et de Einhardo premisit, textui annotationes subiecit.

6. Friderici Besselii Helmstadii an. 1667, in-4o. Editio Codicis Florentini  lectionibus prolatis excellit. Annotationes eius, licet multam eruditionem testantes, semper fere ululis Athenas portatis equaueris.

 7. Ioannis Hermanni Schmincke Traiecti ad Rhenum an. 1711 in-4o. Primus Codicum Bodleiani, Lugdunensis, Caiogonuillensis, Sionensis, et Casselani, preterea Alberti Stadensis aliorumque scriptorum qui Einhardum secuti sunt, lectiones dedit, et textum summo annisu emendare et illustrare conatus, Besselii commentarium, Bollandi notas, Goldasti animaduersiones eousque manuscriptas, Nuenarii dissertationem de origine Francorum, Freheri de statura Caroli Magni, et suum de uita et scriptis Einhardi commentarium operi adiecit.

8. Bouqueti an. 1744, tomo u Scriptorum Gallicorum; adhibitis nouem Codicibus regiis Parisiensibus, quos inter et Chesnianos fuisse opinari licet.

9. Nicolai Heerkens. Groninge an. 1755 in-8o; Schminckium ut plurimum sequitur.

10. Gabrielis Godofredi Bredow, Helmstadii an. 1806, in-8o. Preter uetera subsidia Alberti Stadensis et Henrici de Heruordia, qui Einhardum exscripserunt,  lectiones attulit, et conquisitis undique que Einhardo illustrando inseruire possent, id precipue efficere uoluisse uidetur, ut tristissimo tempore Germanos antique uirtutis exemplo ad redintegrandam eam incitaret. Quod ad efficiendum utinam semper historia patria ualeat!

Einhardi libellus, mox ut prodiit, ingenti omnium  applausu exceptus, mox ab historicis qui Caroli tempora attingerent, sepissime defloratus est. Quorum numerus cum medii eui decursu semper auctus sit, hic antiquissimos tantum eorum et Einhardo cetaneos, Enhardum Fuldensem qui opus suum circa annum 830 incepit, chronographum Fontanellensem, Theganum, Anonymum uite Ludouici auctorem, nominasse sufficiat, quorum tres Caroli  uitam exscripsisse, Theganum eam saltem imitatum esse, pro explorato habemus. Seculo nono medio Ruodolfus Fuldensis monachus in Historia translationis sancti Alexandri plurima inde mutuatus est; Arnulfo rege, petam Saxonem uitam uersibus expressisse, et seculo duodecimo Radeuicum in Friderico imperatore depingendo eam pre oculis habuisse, iam antea uiri docti monuerant.



EINHARDI PRAEFATIO IN uITAM BEATI CAROLI MAGNI.



 uitam et conuersationem, et ex parte non modica res gestas [1 1Kb] domni et [2 1Kb] nutritoris [3 1Kb] mei Karoli, excellentissimi et merito famosissimi regis, postquam scribere animus tulit, quanta potui breuitate complexus sum; operam impendens, ut de his que ad meam notitiam peruenire potuerunt, nichil omitterem, neque prolixitate narrandi noua queque [4 1Kb] fastidientium animos offenderem; si tamen [5 1Kb] hoc ullo modo uitari potest, ut noua scriptione [6 1Kb] non offendantur, qui uetera et a uiris doctissimis atque disertissimis confecta monimenta [7 1Kb] fastidiunt. Et quanquam [8 1Kb] plures esse non ambigam, qui otio ac litteris dediti, statum eui presentis non arbitrentur ita negligendum, ut omnia penitus que nunc fiunt, uelut nulla memoria digna, silentio atque obliuione tradantur, potiusque  uelint, amore diuturnitatis illecti, aliorum preclara facta qualibuscunque scriptis inserere, quam sui nominis famam posteritatis memorie nichil scribendo subtrahere, tamen [9 1Kb] ab huiuscemodi scriptione non existimaui temperandum, quando mihi conscius eram, nullum ea ueracius quam me scribere posse, quibus ipse interfui, queque presens oculata, ut dicunt [10 1Kb] , fide cognoui, et utrum ab alio scriberentur necne, liquido scire non potui [11 1Kb] . Satiusque iudicaui eadem cum aliis uelut communiter litteris mandata memorie posterorum tradere, quam regis excellentissimi, et omnium sua etate maximi, clarissimam [12 1Kb] uitam et egregios atque moderni temporis hominibus uix imitabiles actus pati obliuionis tenebris aboleri. Suberat et alia non irrationabilis, ut opinor, causa,  que uel sola sufficere posset, ut me ad hec scribenda  compelleret, nutrimentum uidelicet in me impensum, et perpetua, postquam in aula eius conuersari cepi, cum ipso ac liberis eius amicitia; qua me ita sibi deuinxit, debitoremque tam uiuo quam mortuo constituit, ut merito ingratus uideri et iudicari possem, si tot beneficiorum in me collatorum [13 1Kb] immemor, clarissima et illustrissima hominis optime [14 1Kb] de me meriti gesta silentio preterirem, patererque uitam eius, quasi qui nunquam uixerit, sine litteris ac debita laude manere [15 1Kb] . Cui scribende atque explicande non meum ingeniolum, quod exile et paruum, immo pene [16 1Kb] nullum est, sed Tullianam par erat desudare facundiam. En tibi librum, preclarissimi et maximi uiri memoriam continentem, in quo preter illius facta non est quod admireris, nisi forte, quod homo  [a 1Kb] barbarus et in Romana locutione perparum exercitatus, aliquid me decenter aut commode Latine scribere posse, putauerim, atque in tantam impudentiam proruperim, ut illud Ciceronis putarem contemnendum, quod in primo Tusculanarum libro [b 1Kb] , cum de Latinis scriptoribus loqueretur, ita dixisse legitur: Mandare quemquam, inquit, litteris cogitationes suas, qui eas nec disponere nec illustrare possit, nec delectatione aliqua allicere lectorem, hominis est intemperanter abutentis et otio et litteris. Poterat quidem hec oratoris egregii sententia me a scribendo deterrere, nisi animo premeditatum haberem, hominum iudicia potius experiri, et scribendo [17 1Kb] ingenioli mei periculum facere, quam tanti uiri memoriam, mihi parcendo, preterire.



uITA CAROLI IMPERATORIS.


 [a 1Kb] Gens Merouingorum [1 1Kb] , de qua Franci reges sibi creare [2 1Kb] soliti erant, usque in Hildericum [3 1Kb] regem, qui iussu [b 1Kb] Stephani, Romani pontificis, depositus ac detonsus, atque in monasterium [4 1Kb] trusus est, durasse putatur. Que licet in illo finita possit uideri, tamen iam dudum nullius uigoris erat, nec quicquam in se clarum preter inane regis uocabulum preferebat; nam et opes et potentia regni penes palatii prefectos, qui maiores domus dicebantur, et ad quos summa imperii pertinebat, tenebantur; neque [4* 1Kb] regi aliud relinquebatur, quam ut regio tantum nomine contentus, crine profuso, barba summissa, solio resideret, ac speciem dominantis [5 1Kb] effingeret, legatos undecunque uenientes audiret, eisque abeuntibus responsa [6 1Kb] , que erat edoctus [7 1Kb] uel etiam  iussus, ex sua uelut potestate redderet; cum preter inutile regis nomen et precarium uite stipendium, quod ei prefectus aule, prout uidebatur, exhibebat [8 1Kb] , nichil aliud proprii possideret, quam unam et eam [9 1Kb] preparui [10 1Kb] reditus uillam, in qua domum et [11 1Kb] ex qua famulos sibi necessaria ministrantes atque obsequium exhibentes pauce numerositatis habebat. Quocumque eundum erat, carpento [12 1Kb] ibat, quod bubus iunctis, et bubulco rustico more agente, trahebatur; sic ad palatium, sic ad publicum populi sui conuentum, qui annuatim ob regni [13 1Kb] utilitatem celebrabatur [14 1Kb] , ire, sic domum redire solebat: [c 1Kb] ad [15 1Kb] regni amministrationem et omnia que uel domi [16 1Kb] uel foris agenda ac disponenda erant, prefectus aule procurabat [17 1Kb] .

 2. Quo officio tum [18 1Kb] cum Hildericus deponebatur [19 1Kb] , Pippinus, pater Karoli regis iam uelut hereditario [20 1Kb] fungebatur. Nam pater eius Karolus, qui tyrannos [21 1Kb] per totam Franciam dominatum [22 1Kb] sibi uindicantes oppressit, et Sarracenos [23 1Kb] Galliam occupare temptantes  duobus magnis preliis, uno in Aquitania apud Pictauium [24 1Kb] ciuitatem, altero iuxta Narbonam [25 1Kb] apud Birram [26 1Kb] fluuium, ita deuicit, ut in Hispaniam eos redire compelleret, eundem magistratum, a patre Pippino sibi dimissum, egregie amministrauit [27 1Kb] ; qui honor non aliis a populo dari consueuerat, quam his qui et claritate generis et opum amplitudine ceteris eminebant.

Hunc cum Pippinus, pater Karoli regis, ab auo et patre sibi et fratri Karlomanno [28 1Kb] relictum, summa cum eo concordia diuisum, aliquot [29 1Kb] annis uelut [29* 1Kb] sub rege memorato tenuisset, frater eius Karlomannus, incertum quibus de causis, tamen uidetur quod amore conuersationis contemplatiue [30 1Kb] succensus, operosa temporalis regni amministratione [31 1Kb] relicta,  Romam se in otium contulit, ibique habitu permutato monachus factus, in monte Soracte [32 1Kb] apud ecclesiam beati Siluestri constructo monasterio, cum fratribus secum ad hoc uenientibus per aliquot annos optata quiete perfruitur. Sed cum ex Francia multi nobilium ob uota soluenda Romam sollemniter [33 1Kb] commearent, et eum, uelut dominum quondam [34 1Kb] suum, preterire nollent, otium quo maxime delectabatur, crebra salutatione interrumpentes, locum mutare conpellunt [35 1Kb] . Nam [36 1Kb] huiuscemodi frequentiam cum suo proposito officere uidisset, relicto monte, in Samnium [37 1Kb] prouintiam ad monasterium sancti Benedicti situm in castro Casino [38 1Kb] secessit, et ibi, quod reliquum erat temporalis uite, religiose conuersando [39 1Kb] compleuit [d 1Kb] .

 3. Pippinus [40 1Kb] , autem, per auctoritatem Romani pontificis ex prefecto palatii rex constitutus [41 1Kb] , cum per annos 15 aut eo amplius [e 1Kb] Francis solus imperaret, finito Aquitanico bello, quod contra Waifarium [42 1Kb] , ducem Aquitanie, ab eo susceptum, per  continuos nouem annos gerebatur, apud Parisius [1 1Kb] morbo aque [2 1Kb] intercutis [3 1Kb] [a 1Kb] diem obiit, superstitibus [4 1Kb] liberis Karlo [5 1Kb] et Karlomanno [6 1Kb] , ad quos successio regni diuino nutu peruenerat. Franci siquidem, facto solemniter generali conuentu [7 1Kb] , ambos sibi reges constituunt, ea conditione premissa, ut totum regni corpus [8 1Kb] ex equo partirentur, et Karolus eam partem, quam pater eorum Pippinus tenuerat, Karlomannus uero eam, cui patruus eorum Karlomannus preerat, regendi gratia susciperet [9 1Kb] . Suscepte [10 1Kb] sunt utrinque conditiones, et pars regni diuisi iuxta modum sibi propositum ab utroque recepta est. Mansitque ista, quamuis cum summa difficultate, concordia, multis ex parte Karlomanni societatem separare molientibus, adeo ut quidam eos  etiam bello committere sint [11 1Kb] meditati. Sed in hoc plus suspecti [12 1Kb] [b 1Kb] quam periculi fuisse, ipse [13 1Kb] rerum exitus approbauit, cum, defuncto Karlomanno [c 1Kb] , uxor eius [14 1Kb] et filii cum quibusdam, qui ex optimatum eius numero primores [15 1Kb] erant, Italiam fuga petiit [16 1Kb] , et nullis existentibus causis, spreto mariti fratre, sub Desiderii, regis Langobardorum [17 1Kb] , patrocinium [18 1Kb] se cum liberis suis contulit [19 1Kb] . Et Karlomannus quidem post amministratum communitor [20 1Kb] biennio [d 1Kb] regnum morbo decessit; Karolus [21 1Kb] autem, fratre defuncto, consensu omnium Francorum rex constituitur.

4. De cuius natiuitate [e 1Kb] atque infancia, uel etiam pueritia, quia neque scriptis usquam [22 1Kb] aliquid declaratum est, neque quisquam modo superesse inuenitur, qui  horum se dicat-habere notitiam, scribere ineptum iudicans, ad actus et mores ceterasque uite illius partes explicandas ac demonstrandas, omissis incognitis, transire disposui; ita tamen [f 1Kb] ut primo res  gestas et domis et foris, deinde mores et studia eius, tum de regni amministratione et fine narrando, nichil de his [23 1Kb] , que cognitu [24 1Kb] uel digna uel necessaria sunt pretermittam [25 1Kb] .

5. Omnium [g 1Kb] bellorum que gessit, primo Aquitanicum, a patre inchoatum sed nondum finitum, quia cito peragi posse uidebatur [26 1Kb] , fratre adhuc uiuo, etiam [27 1Kb] et [28 1Kb] auxilium ferre rogato, suscepit; et licet eum frater promisso frustrasset auxilio, susceptam [28* 1Kb] expeditionem strenuissime exsecutus, non prius incepto desistere aut semel suscepto labori [29 1Kb] cedere uoluit, quam hoc quod efficere moliebatur, perseuerantia quadam ac iugitate [30 1Kb] perfecto fine concluderet. Nam et Hunoldum [31 1Kb] , qui post Waifarii [32 1Kb] mortem Aquitaniam occupare bellumque [33 1Kb] iam pene [34 1Kb] peractum reparare  temptauerat, Aquitaniam relinquere et Wasconiam [35 1Kb] petere cegit. Quem tamen ibi consistere non sustinens, transmisso amne Garonna [36 1Kb] , Lupo, Wasconum duci, per legatos mandat, ut [37 1Kb] perfugam [38 1Kb] reddat; quod ni [39 1Kb] festinato faciat, bello se cum expostulaturum [40 1Kb] . Sed Lupus, saniori usus consilio, non solum Hunoldum reddidit, sed etiam se ipsum cum prouincia cui preerat, eius potestati permisit [41 1Kb] .

6. Compositis in Aquitania rebus eoque bello finito, regni quoque sotio [42 1Kb] iam rebus humanis exempto, rogatu et precibus Adriani [43 1Kb] , Romane urbis episcopi, exoratus, bellum contra Langobardos [44 1Kb] suscepit. Quod prius quidem [45 1Kb] et a patre eius [46 1Kb] , Stephano papa supplicante [47 1Kb] , cum magna difficultate suspectum est, quia quidam e primoribus Francorum  cum quibus consultare solebat, adeo uoluntati eius renisi sunt, ut, se regem deserturos [48 1Kb] domumque redituros, libera uoce proclamarent [49 1Kb] : suspectum est tamen [50 1Kb] tunc contra Haistulfum [51 1Kb] regem et celerrime  completum. Sed [1 1Kb] licet sibi et patri belli suscipiendi similis [2 1Kb] ac potius eadem [3 1Kb] causa subesse uideretur; haud [4 1Kb] simili tamen et labore certatum, et fine constat esse completum. Pippinus siquidem [5 1Kb] Haistulfum regem paucorum dierum obsidione [6 1Kb] apud Ticenum [7 1Kb] compulit et obsides dare et erepta Romanis oppida [8 1Kb] atque castella restituere, atque ut reddita non repeterentur, sacramento fidem facere; Karolus [9 1Kb] uero post inchoatum a se bellum non prius destitit, quam et Desiderium regem, quem longa obsidione fatigauerat, in deditionem susciperet, filium [10 1Kb] eius Adalgisum [11 1Kb] , in quem [12 1Kb] spes omnium inclinate uidebantur [13 1Kb] , non solum regno sed etiam Italia [14 1Kb] excedere [15 1Kb] compelleret, omnia [16 1Kb] Romanis erepta restitueret, Hruodgausum [17 1Kb] , Foroiuliani [18 1Kb] ducatus prefectum, res nouas  molientem [19 1Kb] obprimeret, totamque Italiam sue ditioni subiugaret, subacteque filium suum Pippinum regem imponeret. Italiam intranti quam difficilis Alpium transitus fuerit, quantoque Francorum labore inuia montium iuga et eminentes in celum scopuli atque aspere cautes [20 1Kb] superate sint [21 1Kb] , hoc loco describerem [22 1Kb] , nisi uite illius modum potius quam bellorum que gessit euentus memorie [23 1Kb] mandare presenti opere animo esset propositum. Finis tamen huius belli fuit [24 1Kb] subacta Italia, et rex Desiderius perpetuo exilio deportatus, et filius eius Adalgisus Italia pulsus, et res a Langobardorum [25 1Kb] regibus erepte, Adriano [26 1Kb] , Romane ecclesie rectori, restitute.

7. Post cuius finem Saxonicum, quod quasi intermissum uidebatur, repetitum est; quo [27 1Kb] nullum neque  prolixius, neque atrocius Francorumque populo laboriosius susceptum est, quia Saxones, sicut omnes fere Germaniam incolentes nationes, et natura feroces, et cultui demonum dediti, nostreque religioni contrarii, neque diuina neque humana iura uel polluere uel transgredi inhonestum arbitrabantur [28 1Kb] .  Suberant et cause que cotidie [29 1Kb] pacem conturbare poterant, termini uidelicet nostri [30 1Kb] et illorum pene [31 1Kb] ubique in plano contigui, preter pauca loca, in quibus uel silue maiores, uel montium [32 1Kb] iuga interiecta utrorumque agros certo limite disterminant, in quibus cedes et rapine [a 1Kb] uel [33 1Kb] incendia uicissim fieri non cessabant; quibus adeo Franci sunt irritati, ut non iam [34 1Kb] uicissitudinem [35 1Kb] reddere, sed apertum contra [36 1Kb] eos bellum suscipere dignum iudicarent. Susceptum est igitur [37 1Kb] aduersus [38 1Kb] eos bellum, quod magna [39 1Kb] utrimque animositate, tamen maiore Saxonum quam Francorum dampno [40 1Kb] , per continuos triginta tres annos gerebatur. Poterat siquidem citius finiri, si Saxonum hoc perfidia pateretur. Difficile dictu [41 1Kb] est, quoties [42 1Kb] superati ac supplices regi se dediderunt [43 1Kb] ,  imperata facturos polliciti sunt, obsides qui imperabantur absque dilatione dederunt, legatos qui mittebantur susceperunt, aliquoties [44 1Kb] ita domiti et emolliti [45 1Kb] ut etiam cultum demonum dimittere et Christiane religioni se subdere uelle promitterent: sed sicut ad hec facienda aliquoties [46 1Kb] proni [47 1Kb] , sic ad eadem peruertenda semper fuere precipites, non sit [48 1Kb] ut [49 1Kb] satis estimare [50 1Kb] , ad utrum horum faciliores uerius [51 1Kb] dici possint, quippe cum post inchoatum cum eis bellum uix ullus [52 1Kb] annus exactus sit, quo non ab eis huiuscemodi [53 1Kb] facta sit permutatio. Sed magnanimitas regis, ac perpetua tam in aduersis quam in prosperis mentis constantia, nulla eorum mutabilitate [54 1Kb] uel uinci poterat, uel ab his que agere ceperat [55 1Kb] defatigari; nam nunquam eos huiuscemodi aliquid  perpetrantes inpune [56 1Kb] ferre passus est, quin aut ipse per se [b 1Kb] ductorem [57 1Kb] , aut per comites suos misso exercitu, perfidiam ulcisceretur et dignam ab eis exigeret penam [58 1Kb] , usque dum, omnibus qui resistere solebant profligatis et in suam potestatem redactis, decem millia hominum ex his qui utrasque ripas Albis  [1 1Kb] fluminis incolebant, cum uxoribus et paruulis sublatos [2 1Kb] transtulit, et huc atque [3 1Kb] illuc per Galliam et [4 1Kb] Germaniam multimoda diuisione distribuit [5 1Kb] . Eaque conditione a rege proposita et ab illis suscepta, tractum per tot annos bellum constat esse finitum, ut abiecto demonum cultu [6 1Kb] et relictis patriis cerimoniis [7 1Kb] , christiane fidei atque religionis sacramenta susciperent, et Francis adunati, unus cum eis populus efficerentur [8 1Kb] .

8. Hoc bello [9 1Kb] , licet permultum temporis spatio [10 1Kb] traheretur, ipse non amplius cum hoste quam bis acie conflixit, semel iuxta montem qui Osnengi [10* 1Kb] dicitur, in loco Theotmelli [11 1Kb] nominato, et iterum apud Hasa [12 1Kb] fluuium [a 1Kb] , et hoc uno mense paucisque [13 1Kb] interpositis diebus. His duobus preliis hostes adeo  profligati ac deuicti sunt, ut [14 1Kb] ulterius [15 1Kb] regem neque prouocare, neque uenienti resistere, nisi aliqua loci munitione [16 1Kb] defensi; auderent. Plures tamen eo bello tam ex nobilitate Francorum quam Saxonum, et functi summis honoribus, uiri [17 1Kb] consumpti sunt, tandemque anno tricesimo tertio [b 1Kb] finitum est, cum interim tot ac tanta in diuersis terrarum partibus bella contra Francos et exorta sint et sollertia regis administrata, ut merito intuentibus in dubium uenire possit, utrum in eo aut laborum patientiam, aut felicitatem potius mirari conueniat. Nam biennio ante Italicum hoc bellum sumpsit exordium, et cum sine intermissione gereretur, nichil tamen ex his que alicubi [18 1Kb] erant [19 1Kb] gerenda dimissum, aut ulla in parte ab eque operoso certamine cessatum est; nam rex,  omnium qui sua etate gentibus dominabantur [20 1Kb] , et prudentia maximus et animi magnitudine prestantissimus, nichil in his que uel suscipienda erant uel  exequenda [21 1Kb] , aut [22 1Kb] propter [23 1Kb] laborem detractauit [24 1Kb] aut propter periculum exhorruit, uerum unum quodque [25 1Kb] secundum suam qualitatem et subire [26 1Kb] et ferre doctus, nec in aduersis cedere, nec in prosperis false blandienti fortune adsentiri [27 1Kb] solebat.

9. Cum enim assiduo ac pene continuo cum Saxonibus [28 1Kb] bello certaretur, dispositis per congrua confiniorum loca presidiis, Hispaniam quam maximo poterat belli apparatu adgreditur, saltuque Pyrinei [29 1Kb] superato, omnibus que adierat oppidis atque castellis in deditionem acceptis, saluo et incolomi [30 1Kb] exercitu reuertitur; preter quod in ipso Pyrinei [31 1Kb] iugo Wasconiam [32 1Kb] perfidiam [33 1Kb] parumper [34 1Kb] in redeundo [35 1Kb] contigit experiri. Nam cum agmine longo, ut [36 1Kb] loci et angustarium situs permittebat,  porrectus iret exercitus, Wascones [37 1Kb] , in summi montis uertice positis insidiis---est enim locus ex opacitate siluarum, quarum ibi maxima est copia, insidiis ponendis oportunus [38 1Kb] ---extremam impedimentorum partem, et eos, qui nouissimi agminis incedentes, subsidio [39 1Kb] precedentes tuebantur, desuper incursantes, in [40 1Kb] subiectam uallem deiciunt [41 1Kb] , consertoque [42 1Kb] cum eis prelio, usque ad unum omnes interficiunt [43 1Kb] , ac direptis [44 1Kb] impedimentis, noctis beneficio, que iam instabat, protecti, summa cum celeritate [45 1Kb] in diuersa disperguntur. Adiuuabat in hoc facto Wascones et leuitas armorum, et loci [46 1Kb] in quo res gerebatur situs; e contra [47 1Kb] Francos et armorum grauitas et loci iniquitas per omnia Wasconibus reddidit [48 1Kb] impares. In quo prelio Eggihardus  [49 1Kb] regie mense prepositus, Anselmus [50 1Kb] comes palatii, et Hruodlandus [51 1Kb] Brittannici [52 1Kb] limitis prefectus, cum [53 1Kb] aliis compluribus interficiuntur. Neque  hoc factum ad presens uindicari poterat, quia hostis re perpetrata ita dispersus est, ut ne fama quidem remaneret, ubinam [1 1Kb] gentium [2 1Kb] queri potuisset.

10. Domuit [a 1Kb] et Brittones [2* 1Kb] qui ad occidentem in extrema quadam parte Gallie [3 1Kb] super litus occeani [4 1Kb] residentes, dicto audientes [5 1Kb] non erant, missa in eos expeditione, qua [6 1Kb] et obsides dare, et que imperarentur se facturos polliceri, coacti sunt. Ipse postea cum exercitu Italiam ingressus ac per Romam iter agens, Capuam, Campanie urbem, accessit, atque ibi positis castris, bellum Beneuentanis, ni dederentur [7 1Kb] , comminatus est. Preuenit hoc dux gentis Aragisus [8 1Kb] , filios suos, Rumoldum [9 1Kb] et Grimoldum [10 1Kb] , cum magna pecunia obuiam [11 1Kb] regi mittens, rogat, ut obsides [12 1Kb] filios [13 1Kb] suscipiat, seque cum  gente imperata facturum pollicetur, preter [14 1Kb] hoc solum, si ipse ad conspectum uenire cogeretur [15 1Kb] . Rex, [16 1Kb] utilitate [b 1Kb] gentis magis quam animi eius obstinatione considerata, et oblatos [17 1Kb] sibi obsides [18* 1Kb] suscepit, eique, ut ad conspectum uenire non cogeretur, pro magno munere concessit; unoque ex filiis, qui minor erat, obsidatus gratia retento, maiorem patri remisit, legastisque ob sacramenta fidelitatis a Beneuentanis exigenda atque suscipienda cum [c 1Kb] Aragiso [19 1Kb] dimissis, Romam redit [20 1Kb] ; consumptisque [21 1Kb] ibi in sanctorum ueneratione locorum aliquot [22 1Kb] diebus, in Galliam reuertitur.

11. Baioaricum [23 1Kb] deinde bellum et repente ortum et celeri fine completum est. Quod superbia simul ac socordia Tassilonis ducis excitauit; qui hortatu [24 1Kb]  uxoris, que filia Desiderii regis erat ac [25 1Kb] patris exilium per maritum ulcisci posse putabat, iuncto federe cum Hunis [26 1Kb] , qui Baioariis [27 1Kb] sunt ab  oriente contermini [28 1Kb] , non solum inperata non facere, sed bello regem prouocare temptabat. Cuius contumatiam, quia nimia [28* 1Kb] uidebatur, animositas regis ferre nequiuerat, ac proinde, copiis undique contractis Baioriam petiturus, ipse ad Lechum [29 1Kb] amnem cum magno [30 1Kb] uenit exercitu. Is [31 1Kb] fluuius Baioarios ab Alamannis [32 1Kb] diuidit. Cuius in ripa castris conlocatis, prius quam prouintiam intraret, animum ducis per legatos statuit experiri. Sed nec ille pertinaciter agere uel sibi uel genti utile ratus, supplex se regi permisit [33 1Kb] , obsides qui inperabantur dedit, inter quos et filium suum Theodonem [34 1Kb] ; data [35 1Kb] insuper fide cum iuramento, quod [36 1Kb] ab illius potestate [37 1Kb] ad [38 1Kb] defectionem [39 1Kb] nemini [40 1Kb] suadenti [41 1Kb] adsentire [42 1Kb] deberet. Sicque [43 1Kb] bello, quod quasi maximum futurum uidebatur,  celerrimus est finis impositus. Tassilo [44 1Kb] tamen postmodum ad regem euocatus [45 1Kb] , neque redire permissus; neque prouincia [46 1Kb] quam tenebat, ulterius duci [47 1Kb] , sed comitibus ad regendum commissa est.

12. His motibus ita compositis, Sclauis qui nostra consuetudine Wilzi [48 1Kb] , proprie [49 1Kb] uero, id est [50 1Kb] sua locutione [51 1Kb] , Welatabi [52 1Kb] dicuntur, bellum inlatum est. In quo et Saxones, uelut auxiliares [53 1Kb] , inter ceteras nationes que regis signa iusse [53* 1Kb] sequebantur, quamquam ficta et minus deuota obedientia, militabant. Causa belli erat, quod Abodritos [54 1Kb] , qui cum Francis olim federati erant [55 1Kb] , assidua incursione lacescebant [56 1Kb] , nec iussionibus cerceri poterant. Sinus [d 1Kb] quidam [57 1Kb] ab occidentali [58 1Kb] oceano [59 1Kb]  orientem uersus porrigitur, longitudinis quidem inconperte, latitudinis [60 1Kb] uero [61 1Kb] , que nusquam centum milia passuum excedat, cum in multis locis contractior  [1 1Kb] inueniatur. Hunc multe circum sedent nationes; Dani [2 1Kb] siquidem ac Sueones [3 1Kb] , quos Nortmannos [4 1Kb] uocamus, et septentrionale litus et omnes in eo insulas tenent. At [5 1Kb] litus australe Sclaui et Aisti [6 1Kb] [a 1Kb] , et alie diuerse incolunt nationes; inter quos uel precipui sunt, quibus tunc [7 1Kb] a rege bellum inferebatur [8 1Kb] , Welatabi [9 1Kb] . Quos ille una tantum, et quam per se gesserat, expeditione ita contudit [10 1Kb] ac domuit, ut ulterius imperata facere minime rennuendum [11 1Kb] iudicarent.

13. Maximum omnium que ab illo gesta sunt bellorum, preter Saxonicum, huic bello successit, illud uidelicet, quod contra Auares [12 1Kb] uel [13 1Kb] Hunos [14 1Kb] susceptum est. Quod ille et animosius quam cetera et longe maiori apparatu administrauit. Unam tamen  per se in Paimoniam---nam hanc prouintiam ea gens tum [15 1Kb] incolebat---expeditionem fecit; cetera [16 1Kb] filio suo Pippino [17 1Kb] ac prefectis [18 1Kb] prouinciarum, comitibus [19 1Kb] etiam atque legatis, perficienda commisit [20 1Kb] . Quod cum ab his [21 1Kb] strenuissime fuisset administratum, octauo [22 1Kb] tandem [23 1Kb] anno completum est. Quod [24 1Kb] [b 1Kb] prelia in eo gesta, quantum sanguinis effusum sit, testatur uacua [25 1Kb] omni habitatore [26 1Kb] Pannonia, et locus in quo [27 1Kb] regia Kagani [28 1Kb] erat, ita desertus [29 1Kb] , ut nec [30 1Kb] uestigium quidem in eo humane habitationis appareat. Tota in hoc bello Hunorum nobilitas periit [31 1Kb] , tota gloria decidit. Omnis peccunia [32 1Kb] et congesti [33 1Kb] ex longo tempore thesauri direpti [34 1Kb] sunt, neque ullum bellum contra Francos exortum humana potest memoria recordari, quo illi  magis ditati et opibus aucti sint [35 1Kb] . Quippe cum usque in [36 1Kb] id temporis pene [37 1Kb] pauperes uiderentur,  tantum auri et argenti in regia repertum, tot spolia pretiosa in preliis sublata, ut merito credi possit [38 1Kb] , hoc Francos Hunis [39 1Kb] iuste eripuisse, quod Huni prius aliis [40 1Kb] gentibus iniuste eripuerunt. Duo tantum ex proceribus Francorum eo bello perierunt, Aericus [41 1Kb] dux Foroiulanus [42 1Kb] , in Liburnia iuxta Tharsaticam [43 1Kb] , maritimam ciuitatem, insidiis oppidanorum [44 1Kb] interceptus [45 1Kb] , et Geroldus [46 1Kb] Baioarie prefectus, in Pannonia, cum contra Hunos [47 1Kb] preliaturus aciem instrueret [48 1Kb] , incertum a quo, cum duobus tantum qui eum obequitantem ac singulos hortantem comitabantur [49 1Kb] , interfectus est. Ceterum incruentum pene [50 1Kb] Francis hoc bellum fuit, et prosperrimum exitum habuit, tametsi diutius magnitudine sui [51 1Kb] traheretur.

 14. Post quod et Saxonicum sue [51* 1Kb] prolixitati [52 1Kb] conuenientem finem accepit [53 1Kb] . Bemanicum [54 1Kb] quoque et Linonicum [55 1Kb] , que postea exorta sunt, diu durare non potuerunt; quorum utrumque ductu Karoli iunioris celeri fine completum est. Ultimum [56 1Kb] contra Nortmannos, qui Dani uocantur, primo pyraticam [57 1Kb] exercentes, deinde maiore [58 1Kb] classe litora Gallie atque Germanie uastantes, bellum susceptum est. Quorum rex Godefridus [59 1Kb] adeo [60 1Kb] uana spe inflatus erat, ut sibi totius Germanie [61 1Kb] promitteret potestatem; Frisiam [62 1Kb] quoque atque [63 1Kb] Saxoniam haud aliter atque [64 1Kb] suas prouintias estimabat; iam Abodritos [65 1Kb] , uicinos suos, in suam ditionem redegerat, iam eos sibi uectigales fecerat. Iactabat etiam [66 1Kb] , se breui Aquasgrani [67 1Kb] , ubi regis comitatus erat, cum maximis  copiis aduenturum; nec dictis eius, quamuis uanissimis [68 1Kb] , omnino fides abnuebatur, quin potius [69 1Kb] putaretur  tale aliquid inchoaturus, nisi festinata fuisset morte preuentus. Nam a proprio satellite interfectus, et sue uite et belli a se [1 1Kb] inchoati finem accelerauit. [2 1Kb] .

15. Hec sunt bella, que rex potentissimus per annos 47 [3 1Kb] ---tot [4 1Kb] enim annis regnauerat---in diuersis terrarum partibus summa prudentia atque [5 1Kb] felicitate gessit [6 1Kb] . Quibus regnum Francorum, quod post patrem Pippinum [7 1Kb] magnum quidem et forte susceperat, ita nobiliter ampliauit, ut pene duplum [7* 1Kb] illi adiecerit. Nam cum prius non amplius quam ea pars Gallie [8 1Kb] que inter Rhenum [9 1Kb] et Ligerim [10 1Kb] , oceanumque [11 1Kb] ac [12 1Kb] mare Balcaricum iacet, et pars Germanie que inter [13 1Kb] Saxoniam et Danubium, Hrenumque [14 1Kb] ac Salam fluuium, qui Turingos [15 1Kb] et  Sorabos [16 1Kb] diuidit, posita [17 1Kb] , a Francis qui orientales dicuntur incolitur, et preter hec Alamanni atque Baioarii ad regni Francorum potestatem pertinerent [18 1Kb] , ipse per bella memorata primo Aquitaniam et Wasconiam [19 1Kb] totumque Pirinei [20 1Kb] montis iugum, et usque ad Hiberum [21 1Kb] amnem, qui apud Nauarros [22 1Kb] ortus, et fertilissimos [23 1Kb] Hispanie agros secans, sub [24 1Kb] Dertose [25 1Kb] ciuitatis menia [26 1Kb] Balearico [27 1Kb] mari miscetur; deinde Italiam totam, que ab Augusta [28 1Kb] Pretoria usque in Calabriam [29 1Kb] inferiorem, in qua Grecorum ac Beneuentanorum [30 1Kb] constat esse confinia, decies centum et eo amplius passuum milibus longitudine porrigitur; tum [31 1Kb] Saxoniam [32 1Kb] , que quidem Germanie pars non modica est, et eius que a Francis incolitur, duplum [33 1Kb] in lato habere putatur, cum ei  longitudine possit esse consimilis; post quam utramque Pannoniam, et adpositam [34 1Kb] in altera Danubii ripa Datiam [35 1Kb] , Histriam [36 1Kb] quoque et Liburniam [37 1Kb] atque Dalmatiam, exceptis maritimis ciuitatibus, quas ob [38 1Kb] amicitiam et iunctum cum eo fedus Constantinopolitanum imperatorem habere permisit;  deinde omnes barbaras ac feras nationes, que inter Renum [39 1Kb] ac [a 1Kb] uisulam [40 1Kb] fluuios [41 1Kb] , oceanumque [42 1Kb] ac Danubium posite, lingua quidem pene [43 1Kb] similes, moribus uero atque habitu ualde dissimiles [44 1Kb] , Germaniam incolunt, ita perdomuit, ut eas [45 1Kb] tributarias [46 1Kb] efficeret [46* 1Kb] . Inter quas fere precipue sunt Welatabi [47 1Kb] , Sorabi [48 1Kb] , Abodriti [49 1Kb] , Bemanni [50 1Kb] ---cum his namque bello conflixit---; ceteras, quarum multo maior est numerus, in deditionem suscepit.

16. Auxit [51 1Kb] etiam [52 1Kb] gloriam regni sui quibusdam regibus ac gentibus per amicitiam [53 1Kb] sibi consiliatis [54 1Kb] . Adeo namque Hadefonsum [55 1Kb] , Gallitie [56 1Kb] atque Asturice [57 1Kb] regem [58 1Kb] , sibi societate deuinxit, ut [b 1Kb] his [59 1Kb] cum ad eum uel [60 1Kb] litteras uel legatos mitteret, non aliter se apud illum [61 1Kb] quam proprium suum  appellari iuberet. Scotorum [62 1Kb] quoque reges sic habuit ad suam uoluntatem per munificentiam inclinatos, ut eum numquam aliter nisi dominum, seque subditos [63 1Kb] et seruos eius, pronuntiarent. Extant [64 1Kb] epistole ab eis ad illum misse, quibus huiusmodi affectus [65 1Kb] eorum erga illum indicatur. Cum Aaron, rege Persarum, qui excepta India totum pene [66 1Kb] tenebat Orientem, talem habuit in amicitia concordiam, ut his [67 1Kb] [b 1Kb] gratiam eius omnium qui in toto orbe terrarum erant regum [68 1Kb] ac principum amicitie preponeret solumque illum honore ac munificentia sibi colendum iudicaret; ac proinde, cum legati eius, quos cum donariis ad sacratissimum domini ac Saluatoris nostri [69 1Kb] sepulchrum locumque resurrectionis miserat, ad eum uenissent, et ei domini  sui uoluntatem indicassent, non solum que petebantur fieri permisit, sed etiam sacrum illum et salutarem locum, ut illius potestati adscriberetur, concessit; et reuertentibus legatis suos adiungens, inter uestes et aromata, et ceteras orientalium terrarum opes, ingentia illi dona direxit, cum ei ante  paucos annos eum, quem tunc solum habebat, roganti mitteret [1 1Kb] elefantum [2 1Kb] . Imperatores etiam Constantinopolitani, Niciforus [3 1Kb] , Michel [4 1Kb] et Leo, ultro [5 1Kb] amicitiam ac [6 1Kb] societatem eius expetentes, complures [7 1Kb] ad eum misere legatos. Cum quibus tamen propter [8 1Kb] susceptum a [9 1Kb] se imperatoris nomen et ob hoc eis [10 1Kb] , quasi qui [11 1Kb] imperium eis eripere uellet, ualde suspectum, fedus firmissimum statuit [12 1Kb] , ut nulla inter partes cuiuslibet scandali remaneret occasio. Erat enim semper Romanis et Grecis Francorum suspecta potentia, unde [13 5Kb] et illud Grecum extat prouerbium [14 1Kb] : [15 1Kb] [a 4Kb] , [16 32Kb] .

17. Qui cum tantus [17 1Kb] in ampliando regno et subigendis exteris nationibus existeret, et in eiusmodi  occupationibus assidue uersaretur, opera tamen plurima ad regni decorem et commoditatem pertinentia diuersis in locis inchoauit, quedam etiam consummauit. Inter que [18 1Kb] precipua [19 1Kb] fere [20 1Kb] non immerito uideri possunt basilica [21 1Kb] sancte Dei genitricis [22 1Kb] Aquisgrani [23 1Kb] opere mirabili constructa, et pons apud Mogontiacum [24 1Kb] in Reno [25 1Kb] quingentorum passuum longitudinis---nam [26 1Kb] tanta est ibi fluminis latitudo. Qui tamen uno antequam decederet [27 1Kb] , anno incendio conflagrauit [28 1Kb] , nec refici potuit propter festinatum illius decessum [29 1Kb] , quanquam in ea meditatione esset, ut pro ligneo lapideum restitueret. Inchoauit et palatia operis egregii, unum haud longe a Mogontiaco [30 1Kb] ciuitate, iuxta uillam cuius [31 1Kb] uocabulum [32 1Kb] est Engilenheim [33 1Kb] , alterum Nouiomagi  super uahalem [34 1Kb] fluuium qui Batauorum  insulam a parte meridiana preterfluit. Precipue tamen edes sacras [b 1Kb] , ubicunque in toto regno suo uetustate conlapsas comperit [35 1Kb] , pontificibus et patribus ad quorum curam pertinebant, ut restaurarentur, imperauit, adhibens curam per legatos, ut imperata perficerent [c 1Kb] . Molitus est et classem contra bellum Nortmannicum [36 1Kb] , edificatis ad hoc nauibus iuxta flumina, que et de Gallia et de Germania septentrionalem influunt oceanum; et quia Nortmanni [37 1Kb] Gallicum litus atque [38 1Kb] Germanicum assidua infestatione uastabant, per omnes portus et hostia [39 1Kb] [d 1Kb] fluminum, qui [40 1Kb] naues recipi posse uidebantur, stationibus et excubiis dispositis, ne qua hostis exire potuisset, tali munitione prohibuit. Fecit idem a parte meridiana in littore prouincie Narbonensis  ac Septimanie, toto etiam [41 1Kb] Italie littore usque Romam, contra Mauros nuper pyraticam [42 1Kb] exercere adgressos [43 1Kb] ; ac per hoc nullo graui dampno uel Italia a Mauris [44 1Kb] uel Gallia atque Germania a Nortmannis [45 1Kb] diebus suis affecta est, preter quod Centumcelle, ciuitas Etrurie [46 1Kb] , per proditionem a Mauris capta atque uastata est, et in Frisia [47 1Kb] quedam insule Germanico littori contigue a Nortmannis [48 1Kb] depredate sunt.

18. Talem [e 1Kb] eum in tuendo et ampliando [49 1Kb] simulque ornando regno [50 1Kb] fuisse constat [51 1Kb] . Cuius [52 1Kb] animi dotes, et summam in qualicumque, et prospero et aduerso, euentu mirari liceat [53 1Kb] constantiam [54 1Kb] . Ceteraque [55 1Kb] ad interiorem atque domesticam uitam pertinentia iam ab [56 1Kb] hinc dicere exordiar [57 1Kb] .

Post mortem patris cum fratre regnum partitus,  tanta patientia [58 1Kb] simultates et inuidiam eius tulit, ut  omnibus mirum uideretur, quod ne [1 1Kb] ad iracundiam quidem ab eo prouocari potuisset. Deinde cum matris hortatu filiam Desiderii, regis Langobardorum [2 1Kb] , duxisset uxorem, incertum qua de causa [3 1Kb] , post annum eam repudiauit, et [4 1Kb] Hildegardem [5 1Kb] de gente Suauorum [6 1Kb] , precipue nobilitatis feminam, in matrimonium accepit, de qua tres filios, Karolum uidelicet et [7 1Kb] Pippinum [8 1Kb] et Ludowicum [9 1Kb] , totidemque filias, Hruodrudem [10 1Kb] et Bertham [11 1Kb] et Gislam [12 1Kb] , genuit. Habuit et alias tres filias, Theoderadam [13 1Kb] et Hiltrudem [14 1Kb] et Ruodhaidem [15 1Kb] , duas de Fastrada [16 1Kb] uxore, que de orientalium [17 1Kb] Francorum, Germanorum uidelicet, gente erat, tertiam de concubina [18 1Kb] quadam, cuius nomen modo memorie non occurrit. Defuncta Fastrada [19 1Kb] ,  Liudgardam [20 1Kb] Alamannam duxit, de qua nichil [21 1Kb] liberorum [22 1Kb] tulit. Post cuius mortem [23 1Kb] tres [24 1Kb] habuit concubinas, Gersuindam [25 1Kb] Saxonici generis, de qua ei filia nomen [26 1Kb] Adaltrud [27 1Kb] nata est, et Reginam [28 1Kb] , que ei Drogonem [29 1Kb] et Hugum [30 1Kb] genuit, et Adallindem [31 1Kb] , ex qua Theodricum [32 1Kb] procreauit. Mater quoque eius Berthrada [33 1Kb] in magno apud eum honore consenuit. Colebat enim eam cum summa [34 1Kb] reuerentia [35 1Kb] , ita ut nulla umquam [36 1Kb] inuicem [37 1Kb] sit exorta discordia, preter in diuortio filie Desiderii  regis, quam illa suadente acceperat [38 1Kb] . Decessit [39 1Kb] tandem [40 1Kb] post mortem Hildegarde [41 1Kb] , cum iam tres nepotes suos totidemque neptes in filii domo uidisset; quam ille in eadem basilica qua pater situs est, apud sanctum Dionisium [42 1Kb] , magno cum [43 1Kb] honore fecit humari. Erat ei [44 1Kb] unica soror, nomine Gisla [45 1Kb] , a puellaribus annis religiose conuersationi [46 1Kb] mancipata, quam similiter ut matrem magna [47 1Kb] coluit pietate; que etiam, paucis ante obitum illius annis, in eo quo conuersata est monasterio decessit.

19. Liberos suos ita [48 1Kb] censuit [49 1Kb] instituendos, ut tam filii quam filie [50 1Kb] primo liberalibus studiis, quibus et ipse operam dabat, erudirentur. Tum filios, cum primum etas patiebatur, more Francorum  equitare, armis ac uenatibus [51 1Kb] exerceri fecit, filias [a 1Kb] uero lanificio adsuescere, coloque ac fuso [52 1Kb] , ne per otium torperent, operam impendere, atque [53 1Kb] ad omnem honestatem erudiri [54 1Kb] iussit. Ex his [55 1Kb] omnibus duos tantum filios et unam filiam, priusquam moreretur [56 1Kb] , amisit, Karolum, qui maior natu [57 1Kb] erat, et Pippinum [58 1Kb] , quem regem Italie [59 1Kb] prefecerat, et Hruodrudem [60 1Kb] , que filiarum eius primogenita, et a [61 1Kb] Constantino, Grecorum imperatore [62 1Kb] , desponsata [63 1Kb] erat. Quorum Pippinus [64 1Kb] unum [65 1Kb] filium  suum Bernhardum [1 1Kb] , filias autem quinque, Adalhaidem [2 1Kb] , Atulam [3 1Kb] , Guntradam [4 1Kb] , Berthaidem [5 1Kb] , ac Theoderadam [6 1Kb] , superstites reliquit [7 1Kb] . In quibus rex pietatis sue precipuum documentum ostendit, cum, filio defuncto, nepotem patri [8 1Kb] succedere, et neptes inter filias suas educari fecisset. Mortes filiorum ac filie, pro magnanimitate qua excellebat, nimis [9 1Kb] patienter [a 1Kb] tulit, pietate uidelicet, qua non minus insignis [10 1Kb] erat, compulsus ad lacrimas. Nuntiato [11 1Kb] etiam sibi Adriani [12 1Kb] Romani [13 1Kb] pontificis obitu, quem in [14 1Kb] amicis [15 1Kb] precipuum habebat, sic fleuit [16 1Kb] , ut filium aut [17 1Kb] si fratrem amisisset carissimum. Erat enim in amicitiis [18 1Kb] optime temperatus, ut eas et facile admitteret [b 1Kb] et constantissime retineret, colebatque sanctissime quoscumque hac [19 1Kb] adfinitate  sibi coniunxerat. Filiorum ac filiarum tantam [20 1Kb] in educando curam habuit, ut nunquam domi positus sine ipsis cenaret [c 1Kb] numquam iter sine illis ageret [21 1Kb] : adequitabant [22 1Kb] ei filii, filie uero pene [23 1Kb] sequebantur, quarum agmen extremum ex satellitum numero ad hoc ordinati tuebantur. Que cum pulcherrime essent et ab eo plurimum diligerentur, mirum dictu [24 1Kb] , quod nullam earum [25 1Kb] cuiquam aut suorum aut exterorum nuptum dare uoluit; sed omnes secum usque ad obitum suum in domo [26 1Kb] sua retinuit [27 1Kb] , dicens, se earum contubernio carere non posse. Ac propter hoc, licet alias felix, aduerse fortune malignitatem expertus est; quod tamen ita dissimulauit, ac si de eis nulla umquam alicuius probri suspicio exorta, uel fama dispersa fuisset [28 1Kb] [d 1Kb] .

 20. Erat ei filius nomine Pippinus [29 1Kb] , ex concubina [e 1Kb] editus, cuius inter ceteros facere mentionem [30 1Kb] distuli; facie quidem pulcher, sed gibbo [31 1Kb] deformis.  Is [32 1Kb] cum pater, bello [33 1Kb] contra Hunos [34 1Kb] suscepto, in Baioaria hyemaret [35 1Kb] , egritudine simulata, cum quibusdam e primoribus Francorum, qui [36 1Kb] eum uana regni promissione inlexerant, aduersus patrem coniurauit. Quem post fraudem detectam et dampnationem coniuratorum [37 1Kb] detonsum in cenobio [38 1Kb] Prumia religiose uite, iamque uolentem, uacare permisit. Facta est et alia prius contra eum in Germania ualida coniuratio, cuius auctores partim luminibus orbati, partim membris incolumes [39 1Kb] , omnes tamen exilio deportati sunt [40 1Kb] ; neque ullus ex eis est interfectus, nisi tres [41 1Kb] tantum qui, cum se, ne comprehenderentur, strictis gladiis defenderent, aliquos etiam occidissent, quia aliter cerceri non poterant, interempti sunt. Harum tamen coniurationum Fastrade  [42 1Kb] regine crudelitas causa et origo extitisse creditur, et idcirco in ambabus [43 1Kb] contra regem conspiratum est, quia uxoris crudelitati [44 1Kb] consentiens, a sue nature benignitate ac solita mansuetudine immaniter [45 1Kb] exorbitasse uidebatur. Ceterum [46 1Kb] per omne uite sue tempus ita cum summo omnium amore atque fauore et domi et foris conuersatus est, ut nunquam ei uel minima iniuste crudelitatis nota a quoquam fuisset obiecta.

21. Amabat [47 1Kb] peregrinos, et in eis suscipiendis [48 1Kb] magnam habebat curam, adeo ut plerumque [49 1Kb] eorum multitudo non solum palatio, uerum etiam regno non inmerito uideretur onerosa. Ipse tamen pre [50 1Kb] magnitudine animi huiuscemodi pondere minime grauabatur, cum etiam ingentia incommoda laude liberalitatis  ac bone fame mercede compensaret.

22 [51 1Kb] Corpore [f 1Kb] fuit amplo [52 1Kb] atque robusto [53 1Kb] , statura  eminenti, que tamen iustam non excederet---nam septem suorum pedum proceritatem eius constat habuisse mensuram [1 1Kb] ---apice [2 1Kb] capitis rotundo, oculis pregrandibus ac uegetis, naso paululum [3 1Kb] mediocritatem [4 1Kb] excedenti, canitie pulchra [a 1Kb] , facie leta et hilari. Unde forme auctoritas [b 1Kb] ac dignitas tam stanti quam sedenti plurima adquirebatur [5 1Kb] , quamquam ceruix obesa et breuior [c 1Kb] , uenterque proiectior [d 1Kb] uideretur: tamen hec [6 1Kb] ceterorum membrorum celabat equalitas [e 1Kb] . Incessu firmo, totaque corporis habitudine uirili, uoce clara quidem, sed que minus corporis forme conueniret; ualitudine prospera [f 1Kb] , preter quod, antequam decederet, per quatuor [7 1Kb] annos crebro febribus [8 1Kb] corripiebatur, ad extremum etiam uno pede claudicaret [9 1Kb] [g 1Kb] . Et tunc  quidem plura suo arbitratu quam medicorum consilio faciebat, quos pene exosos habebat, quod ei in cibis assa, quibus assetus erat, dimittere, et elixis adsuescere suadebant. Exercebatur assidue equitando [h 1Kb] ac uenando, quod illi [10 1Kb] gentilicium erat: quia uix ulla in terris natio inuenitur [11 1Kb] , que in hac arte [12 1Kb] Francis possit equari. Delectabatur etiam uaporibus aquarum naturaliter calentium, frequenti natatu corpus exercens, cuius [13 1Kb] adeo peritus [14 1Kb] fuit, ut nullus ei iuste ualeat [15 1Kb] anteferri. Ob hoc etiam Aquisgrani [16 1Kb] regiam extruxit, ibique extremis uite annis usque ad obitum perpetim [17 1Kb] habitauit. Et non solum filios ad balneum, uerum [18 1Kb] optimates et amicos, aliquando etiam satellitum et custodum corporis [19 1Kb] turbam, inuitauit, ita ut nonnumquam centum uel eo  amplius homines una lauarentur [i 1Kb] .

23. uestitu [i 1Kb] patrio [20 1Kb] , id est francisco [21 1Kb] [k 1Kb] , utebatur. Ad corpus camisam [22 1Kb] [l 1Kb] lineam [23 1Kb] et feminalibus [24 1Kb]  lineis induebatur; deinde tunicam [25 1Kb] que limbo serico [26 1Kb] ambiebatur, et tibialia [27 1Kb] ; tum [28 1Kb] fasciolis crura, et pedes caltiamentis [29 1Kb] constringebat, et ex [30 1Kb] pellibus lutrinis [31 1Kb] et [32 1Kb] murinis [33 1Kb] [m 1Kb] thorace confecto humeros [34 1Kb] ac [35 1Kb] pectus hyeme [36 1Kb] muniebat; sago ueneto amictus, et gladio semper accinctus, cuius capulus ac balteus [37 1Kb] aut aureus aut argenteus erat. Aliquoties et gemmato [38 1Kb] ense utebatur, quod tamen non nisi in precipuis festiuitatibus, uel si quando exterarum gentium legati uenissent [39 1Kb] . Peregrina uero indumenta, quamuis pulcherrima, respuebat, nec umquam eis indui patiebatur, excepto quod Rome semel, Adriano [40 1Kb] pontifice petente, et [41 1Kb] iterum Leone successore eius supplicante, longa tunica et clamide amictus, calceis quoque Romano more [42 1Kb] formatis induebatur.  In festiuitatibus [43 1Kb] ueste auro texta [44 1Kb] et calciamentis gemmatis [45 1Kb] , et fibula aurea sagum adstringente [46 1Kb] , diademate quoque ex auro et gemmis ornatus incedebat; aliis autem diebus habitus eius parum [47 1Kb] a communi et [48 1Kb] plebeio abhorrebat.

24. In cibo [n 1Kb] et potu temperans [49 1Kb] , sed in potu temperantior [50 1Kb] , quippe qui ebrietatem in qualicumque homine, nedum in se ac suis, plurimum abhominabatur [51 1Kb] . Cibo enim non adeo abstinere poterat, ut sepe quereretur [52 1Kb] , noxia corpori suo esse ieiunia. Conuiuabatur [o 1Kb] rarissime, et hoc precipuis tantum festiuitatibus [53 1Kb] , tunc tamen cum magno hominum numero. Cena [p 1Kb] cotidiana quaternis tantum ferculis prebebatur, preter assam, quam uenatores ueribus [54 1Kb] inferre solebant, qua ille libentius quam ullo  alio cibo uescebatur. Inter [55 1Kb] cenandum aut aliquod acroama [56 1Kb] [q 1Kb] aut lectorem audiebat. Legebantur ei historie [57 1Kb] et antiquorum res [58 1Kb] geste [59 1Kb] . Delectabatur  et libris sancti Augustini [1 1Kb] , precipueque his qui [2 1Kb] de ciuitate Dei [3 1Kb] pretitulati sunt [4 1Kb] . uini [a 1Kb] et omnis potus adeo parcus in bibendo erat, ut super cenam raro plus quam ter biberet. Aestate post [b 1Kb] cibum meridianum pomorum aliquid sumens, ac semel bibens, depositis uestibus et calciamentis [5 1Kb] , uelut [6 1Kb] noctu [7 1Kb] solitus erat, duabus aut tribus horis quiescebat. Noctibus [c 1Kb] sic dormiebat, ut somnum quater aut quinquies non solum expergiscendo [8 1Kb] , sed [9 1Kb] etiam deresurgendo [10 1Kb] interrumperet. Cum [d 1Kb] calciaretur [11 1Kb] aut [12 1Kb] amiciretur [13 1Kb] , non tantum amicos admittebat, uerum etiam, si comes palatii litem aliquam [14 1Kb] esse diceret que sine eius iussu definiri [15 1Kb] non posset, statim litigantes introducere iussit [16 1Kb] , et uelut pro tribunali sederet, lite cognita sententiam dixit [17 1Kb] ; nec hoc  tantum eo tempore, sed etiam, ea die quicquid [18 1Kb] cuiuslibet officii agendum ant cuiquam ministrorum iniungendum erat, expediebat.

25. Erat [e 1Kb] eloquentia copiosus et exuberans, poteratque, quicquid uellet, apertissime exprimere. Nec patrio tantum sermone contentus [19 1Kb] , etiam peregrinis linguis [20 1Kb] ediscendis operam impendit; in quibus latinam ita didicit, ut eque illa ac patria lingua orare [f 1Kb] sit solitus; grecam [21 1Kb] uero melius intelligere [22 1Kb] quam pronuntiare poterat [g 1Kb] . Adeo quidem facundus [23 1Kb] erat, ut etiam didascalus [24 1Kb] appareret. Artes [h 1Kb] liberales studiosissime coluit, earumque doctores plurimum ueneratus, magnis adficiebat honoribus [25 1Kb] . In discenda grammatica Petrum Pisanum [26 1Kb] , diaconum [27 1Kb] , senem audiuit, in ceteris disciplinis Albinum cognomento  Alcoinum [28 1Kb] , item diaconem [29 1Kb] , de Brittania [30 1Kb] , Saxonici generis hominem, uirum undecumque doctissimum, preceptorem habuit; apud quem et rethorice [31 1Kb] et  dialectice [32 1Kb] , precipue tamen [33 1Kb] astronomie ediscende, plurimum et temporis et laboris impertiuit. Discebat artem computandi, et intentione sagaci syderum [34 1Kb] cursus [35 1Kb] curiosissime rimabatur. Temptabat et scribere, tabulasque et codicellos [36 1Kb] ad hoc in lecto sub ceruicalibus circumferre solebat, ut, cum uacuum tempus esset, manum litteris effingendis [37 1Kb] adsuesceret; sed parum successit labor preposterus ac sero inchoatus.

26. Religionem [38 1Kb] [i 1Kb] christianam, qua ab infantia fuerat imbutus, sanctissime [39 1Kb] et cum summa pietate coluit, ac propter hoc plurime pulchritudinis basilicam Aquisgrani [40 1Kb] extruxit, auroque et argento et luminaribus [41 1Kb] atque ex ere solido cancellis et ianuis adornauit. Ad cuius structuram cum columnas  et marmora aliunde habere non posset, Roma atque Rauenna deuehenda curauit. Ecclesiam et mane et uespere, item nocturnis horis et sacrificii tempore, quoad eum ualitudo permiserat, impigre frequentabat, curabatque magnopere [42 1Kb] , ut omnia que in ea gerebantur, cum quam [43 1Kb] maxima fierent honestate; edituos creberrime commonens, ne quid indecens aut sordidum aut inferri aut in ea remanere permitterent. Sacrorum uasorum ex auro et argento, uestimentorumque sacerdotalium tantam in ea [44 1Kb] copiam procurauit [45 1Kb] ut in sacrificiis celebrandis ne [46 1Kb] ianitoribus quidem, qui ultimi ecclesiastici ordinis sunt, priuato habitu ministrare necesse [47 1Kb] fuisset. Legendi [48 1Kb] atque psallendi disciplinam diligentissime emendauit. Erat enim utriusque admodum  eruditus, quamquam ipse nec publice legeret, nec nisi [49 1Kb] submissim [50 1Kb] et in commune cantaret [51 1Kb] .

 27. Circa pauperes sustentandos et gratuitam liberalitatem, quam Greci elemosynam [1 1Kb] uocant [2 1Kb] , deuotissimus, ut qui non in [3 1Kb] patria solum et [4 1Kb] in regno [5 1Kb] suo id facere curauerit, uerum [6 1Kb] trans maria in Syriam [7 1Kb] et Aegyptum [8 1Kb] atque Africam [9 1Kb] , Hierosolymis [10 1Kb] , Alexandrie [11 1Kb] , atque Carthagini [12 1Kb] ubi christianos in paupertate uiuere compererat [13 1Kb] penurie illorum compatiens, pecuniam mittere solebat [14 1Kb] ; ob hoc maxime transmarinorum regum amicitias expetens, ut christianis sub eorum dominatu degentibus refrigerium aliquod ac releuatio [15 1Kb] proueniret [16 1Kb] . Colebat pre ceteris sacris et uenerabilibus locis apud Romam ecclesiam beati Petri [17 1Kb] apostoli, in cuius donaria magna uis pecunie, tam in auro quam in argento, nec non et gemmis, ab illo  congesta est. Multa et innumera pontificibus munera missa [18 1Kb] , neque ille toto [19 1Kb] regni sui tempore quicquam duxit [20 1Kb] antiquius [a 1Kb] quam ut urbs Roma [21 1Kb] sua opera [22 1Kb] suoque labore uetere polleret auctoritate, et ecclesia sancti Petri [23 1Kb] per illum non solum tuta ac defensa, sed etiam suis opibus pre omnibus ecclesiis [24 1Kb] esset [25 1Kb] ornata [26 1Kb] atque ditata [27 1Kb] . Quam cum tanti penderet, tamen intra 47 annorum [b 1Kb] , quibus regnauerat, spatium quater tantum illo uotorum soluendorum ac supplicandi causa [28 1Kb] profectus est [c 1Kb] .

28. Ultimi aduentus sui non solum he fuere cause, uerum etiam quod Romani Leonem pontificem, multis affectum iniuriis, erutis [29 1Kb] scilicet oculis linguaque amputata, fidem regis implorare compulerunt. Idcirco Romam ueniens, propter reparandum,  qui nimis conturbatus erat, ecclesie statum, ibi totum hiemis tempus extraxit. Quo tempore Imperatoris  [30 1Kb] et Augusti nomen accepit, quod primo in tantum auersatus [31 1Kb] est [32 1Kb] , ut adfirmaret, se eo die, quamuis precipua festiuitas esset, ecclesiam non intraturum, si pontificis consilium prescire potuisset. Inuidiam tamen suscepti nominis, Romanis [33 1Kb] imperatoribus super hoc indignantibus, magna tulit pacientia, uicitque eorum contumaciam magnanimitate [34 1Kb] , qua eis procul dubio longe prestantior erat, mittendo ad eos crebras legationes, et in epistolis fratres eos [35 1Kb] appellando

29. Post susceptum imperiale nomen, cum aduerteret [36 1Kb] multa legibus populi sui deesse [37 1Kb] ---nam Franci duas habent leges [38 1Kb] [d 1Kb] in plurimis locis ualde [39 1Kb] diuersas---cogitauit que deerant addere et discrepantia unire, praua quoque ac perperam prolata  corrigere; sed de his nichil aliud ab eo factum est, nisi quod pauca capitula [e 1Kb] , et ea imperfecta, legibus addidit. Omnium tamen nationum que sub eius dominatu [40 1Kb] erant, iura [41 1Kb] que scripta non erant [f 1Kb] , describere ac literis mandari fecit. Item barbara [g 1Kb] et antiquissima carmina, quibus ueterum regum actus et bella canebantur, scripsit memorieque mandauit. Inchoauit et grammaticam patrii sermonis. Mensibus etiam iuxta propriam linguam uocabula imposuit, cum ante id temporis [42 1Kb] apud Francos partim latinis, partim barbaris nominibus, pronunciarentur [43 1Kb] . Item uentos duodecim propriis appellationibus insigniuit, cum prius non amplius quam uix quatuor uentorum uocabula possent [44 1Kb] inueniri [45 1Kb] . Et de mensibus quidem Ianuarium Wintarmanoth [46 1Kb] ,  Februarium [47 1Kb] Hornung [48 1Kb] , Martium Lentzinmanoth [49 1Kb] Aprilem [50 1Kb] Ostarmanoth [51 1Kb] , Maium Winnemanoth [52 1Kb]  Iunium [1 1Kb] Brachmanoth [2 1Kb] , Iulium [3 1Kb] Heuuimanoth [4 1Kb] , Augustum Aranmanoth [5 1Kb] , Septembrem [6 1Kb] Witumanoth [7 1Kb] , Octobrem Windumemanoth [8 1Kb] , Nouembrem Herbistmanoth [9 1Kb] , Decembrem Heilagmanoth [10 1Kb] appellauit. uentis uero [11 1Kb] hoc modo nomina imposuit, ut Subsolanum uocaret Ostroniwint [12 1Kb] , Eurum Ostsundroni [13 1Kb] , Euroaustrum [14 1Kb] Sundostroni [15 1Kb] , Austrum Sundroni [16 1Kb] , Austroafricum [17 1Kb] Sundwestrom [18 1Kb] Africum [19 1Kb] Westsundroni [20 1Kb] Zephyrum [21 1Kb] Westroni [22 1Kb] , Chorum [23 1Kb] Westnordroni [24 1Kb] , Circium Nordwestroni [25 1Kb] , Septemtrionem [26 1Kb] Nordroni [27 1Kb] Aquilonem Nordostroni [28 1Kb] , uulturnum Ostnordroni [29 1Kb] .

30. Extremo [30 1Kb] uite [31 1Kb] tempore, cum iam et [32 1Kb] morbo et senectute premeretur, uocatum [33 1Kb] ad se Hludowicum [34 1Kb] filium, Aquitanie regem, qui solus filiorum  Hildegarde [35 1Kb] supererat, congregatis sollempniter de  toto regno Francorum primoribus [36 1Kb] , cunctorum consilio consortem sibi totius regni et imperialis nominis heredem constituit, impositoque capiti eius diademate, Imperatorem et Augustum iussit appellari. Susceptum est hoc eius consilium ab omnibus qui aderant magno cum fauore; nam diuinitus ei propter regni [37 1Kb] utilitatem uidebatur inspiratum; auxitque maiestatem eius hoc factum, et [38 1Kb] exteris nationibus non minimum terroris incussit. Dimisso deinde in Aquitaniam filio, ipse more solito, quamuis senectute confectus, non longe a regia [39 1Kb] Aquensi uenatum proficiscitur, exactoque in [40 1Kb] huiuscemodi negotio quod reliquum erat autumni, circa Kalendas Nouembris [41 1Kb] Aquasgrani [42 1Kb] reuertitur. Cumque tibi hyemaret [43 1Kb] ,  mense Ianuario, febre ualida [44 1Kb] correptus, decubuit.  Qui statim, ut in febribus solebat, cibi sibi abstinentiam indixit, arbitratus hac [1 1Kb] continentia morbum posse depelli uel certe mitigari; sed accedente ad febrem lateris dolore [2 1Kb] , quem Greci pleuresin [3 1Kb] dicunt [4 1Kb] , illoque adhuc inediam [5 1Kb] retinente, neque corpus aliter quam rarissimo potu sustentante, septimo postquam decubuit die, sacra communione [6 1Kb] percepta, decessit, anno etatis sue septuagesimo [7 1Kb] secundo, et [8 1Kb] ex quo regnare ceperat, quadragesimo septimo, 5. Kalendas Februarii [9 1Kb] , hora diei tertia [10 1Kb] .

31. Corpus more sollempni lotum et curatum, et maximo totius populi luctu ecclesie inlatum atque humatum est. Dubitatum est primo, ubi reponi [11 1Kb] deberet, eo quod ipse uiuus de hoc nichil precepisset [12 1Kb] ; tandem omnium animis sedit [13 1Kb] , nusquam eum honestius  tumulari posse, quam in ea basilica, quam ipse propter amorem Dei et domini nostri Iesu Christi, et ob honorem sancte et eterne uirginis, genitricis eius, proprio sumptu in eodem uico construxit. In hac sepultus est [14 1Kb] , eadem die qua defunctus est, arcusque supra [15 1Kb] tumulum deauratus cum imagine et titulo exstructus [16 1Kb] . Titulus ille hoc modo descriptus est [17 1Kb] : SUB HOC CONDITORIO SITUM EST CORPUS KAROLI MAGNI ATQUE ORTHODOXI IMPERATORIS. QUI REGNUM FRANCORUM NOBILITER AMPLIAuIT ET PER ANNOS XLuII. [18 1Kb] FELICITER REXIT. DECESSIT SEPTUAGENARIUS [19 1Kb] . ANNO DOMINI [20 1Kb] DCCCo. XIIIIo. INDITIONE [21 1Kb] uII. [22 1Kb] u. KAL. FEBR. [23 1Kb]

32. Appropinquantis [24 1Kb] finis complura fuere presagia [25 1Kb] [a 1Kb] , ut non solum alii, sed etiam [26 1Kb] ipse hoc minitari sentiret. Per tres continuos uiteque termino [27 1Kb]  proximos annos et solis et lune creberrima defectio,  et in sole macula quedam atri coloris septem dierum spatio uisa [b 1Kb] . Porticus, quam inter basilicam et regiam operosa mole construxerat, die ascensionis Domini subita ruina usque ad fundamenta conlapsa [28 1Kb] . Item pons Hreni [29 1Kb] apud Magontiacum [30 1Kb] , quem ipse [31 1Kb] per decem [32 1Kb] annos ingenti labore et opere mirabili de ligno ita construxit, ut perhenniter [33 1Kb] durare posse [34 1Kb] uideretur, ita tribus horis fortuitu [35 1Kb] incendio conflagrauit, ut, preter quod aqua tegebatur, ne [36 1Kb] una quidem hastula [37 1Kb] ex eo remaneret. Ipse quoque cum ultimam in Saxoniam [38 1Kb] expeditionem contra Godofridum [39 1Kb] , regem Danorum, ageret, quadam die, cum ante exortum solis [40 1Kb] castris egressus, iter agere cepisset, uidit repente delapsam celitus cum ingenti lumine [41 1Kb] facem a dextra in sinistram per serenum  era transcurrere, cunctisque hoc signum, quid [42 1Kb] portenderet, admirantibus [43 1Kb] , subito equus quem [44 1Kb] [c 1Kb] sedebat [45 1Kb] , capite deorsum [46 1Kb] merso decidit, eumque tam grauiter ad terram elisit, ut fibula sagi rupta balteoque [47 1Kb] gladii dissipato, a festinantibus qui aderant ministris exarmatus, non [48 1Kb] sine amminiculo [49 1Kb] , leuaretur [50 1Kb] . Iaculum etiam quod [51 1Kb] tunc forte manu [52 1Kb] tenebat, ita elapsum est, ut uiginti uel eo amplius pedum spacio longe iaceret. Accessit ad hoc creber [53 1Kb] Aquensis [54 1Kb] palatii tremor, et in domibus ubi conuersabatur assiduus [55 1Kb] laqueariorum crepitus; tecta etiam de celo, in qua postea sepultus est, basilica, malumque aureum, quo [56 1Kb] tecti culmen erat ornatum, ictu fulminis [57 1Kb] dissipatum et supra domum pontificis, que basilice contigua erat, proiectum est. Erat in eadem  [58 1Kb] basilica in margine corone, que inter superiores  et inferiores arcus [1 1Kb] interiorem [2 1Kb] edis partem ambiebat, epigramma sinopide [3 1Kb] [a 1Kb] scriptum, continens quis auctor esset eiusdem templi, cuius in extremo uersu legebatur: KAROLUS PRINCEPS. Notatum est a quibusdam, eodem quo decessit anno paucis ante mortem mensibus, eas que PRINCEPS [4 1Kb] exprimebant [5 1Kb] litteras, ita esse deletas [6 1Kb] [b 1Kb] , ut penitus non apparerent. Sed superiora omnia sic aut dissimulauit aut spreuit, ac si nichil horum ad res suas quolibet [7 1Kb] modo pertineret.

33. Testamenta [c 1Kb] facere instituit, quibus filias [8 1Kb] et [9 1Kb] ex concubinis liberos ex aliqua parte sibi heredes faceret, sed tarde inchoata, perfici non poterant. Diuisionem tamen [10 1Kb] thesaurorum et pecunie ac uestium alieque suppellectilis [11 1Kb] coram amicis et ministris  suis, annis tribus [12 1Kb] antequam decederet, fecit, contestatus eos, ut post obitum suum a se facta distributio per illorum suffragium rata permaneret; quidque ex his que diuiserat fieri uellet, breuiario comprehendit, cuius ratio ac textus talis est: [13 1Kb] »IN NOMINE DOMINI [14 1Kb] DEI OMNIPOTENTIS PATRIS ET FILII ET SPIRITUS SANCTI. Descriptio [15 1Kb] atque diuisio [16 1Kb] , que facta est a gloriosissimo atque piissimo [17 1Kb] domno [18 1Kb] , Karolo imperatore [19 1Kb] augusto, anno ab incarnatione domini nostri Iesu Christi 811, anno uero regni eius in Francia 43 [20 1Kb] , et in Italia 37 [21 1Kb] , imperii autem 11 [22 1Kb] , inditione [23 1Kb] 4, quam pia et prudenti consideratione facere decreuit, et Domino annuente perfecit, de thesauris suis atque peccunia [24 1Kb] que in illa die in camera [25 1Kb] eius inuenta est. In qua illud  precipue precauere uoluit, ut non solum [26 1Kb] elemosinarum [27 1Kb] largitio, que solempniter apud christianos de possessionibus eorum agitur, pro se quoque de  sua pecunia [28 1Kb] ordine atque ratione perficeretur, sed etiam, ut heredes sui, omni ambiguitate remota, quid ad se pertinere deberet, liquido cognoscere et sine lite atque contentione sua inter se competenti partitione diuidere potuissent. Hac igitur intentione atque proposito omnem substantiam atque supellectilem [29 1Kb] suam, que in auro et argento gemmisque et ornatu regio in illa, ut dictum est, die in camera eius poterat inueniri, primo quidem trina diuisione partitus est, deinde easdem [30 1Kb] partes subdiuidendo, de duabus partibus 20 et unam partem [31 1Kb] fecit, tertiam integram reseruauit. Et duarum quidem partium in 20 et unam partem [32 1Kb] facta diuisio tali ratione consistit, ut quia in regno illius [33 1Kb] metropolitane ciuitates 20 et una esse noscuntur, unaqueque illarum partium  ad unamquamque metropolim per manus heredum et amicorum suorum elemosine [34 1Kb] nomine [35 1Kb] perueniat, et archiepiscopus qui tunc illius ecclesie rector exstiterit, partem que ad suam ecclesiam data est suscipiens, cum suis suffraganeis partiatur, eo scilicet modo, ut pars [36 1Kb] tertia sue sit ecclesie, due uero partes inter suffraganeos diuidantur. Harum diuisionum, que ex duabus primis partibus facte sunt, et iuxta [37 1Kb] metropoleorum [38 1Kb] ciuitatum [39 1Kb] numerum 20 et una esse noscuntur, unaqueque ab altera sequestrata, semotim in suo repositorio cum [40 1Kb] superscriptione ciuitatis ad [41 1Kb] quam perferenda est, recondita iacet. Nomina [42 1Kb] metropoleorum [43 1Kb] , ad quas eadem elemosina [44 1Kb] siue largitio facienda [45 1Kb] est, hec sunt: Roma, Rauenna, Mediolanum [46 1Kb] , Forum Iulii [47 1Kb] ,  Gradus [48 1Kb] , Colonia, Mogontiacus [49 1Kb] , Iuuauum [50 1Kb] que et Salzburg [51 1Kb] , Treueris [52 1Kb] , Senones [53 1Kb] , uesontio [54 1Kb] , Lugdunum, Rotomagus [55 1Kb] , Remis [56 1Kb] , Arelas [57 1Kb] , uienna, Darantasia [1 1Kb] ,  Ebrodunum [2 1Kb] , Burdigala [3 1Kb] , Turones [4 1Kb] , Bituriges [5 1Kb] . Unius autem partis quam integram reseruari uoluit, talis est ratio, ut illis duabus in supradictas diuisiones [6 1Kb] distributis et sub sigillo reconditis, hec tertia in usu cotidiano [7 1Kb] uersaretur [8 1Kb] , uelut res [9 1Kb] quam nulla uoti obligatione a dominio possidentis alienatam esse constaret, et hoc tandiu [10 1Kb] , quoadusque uel [11 1Kb] ille mansisset in corpore, uel [12 1Kb] usum eius sibi necessarium indicaret. Post obitum uero suum aut uoluntariam secularium rerum carentiam, eadem pars quatuor subdiuisionibus secaretur, et una quidem earum [13 1Kb] supradictis 20 et une [14 1Kb] partibus adderetur [15 1Kb] , altera [16 1Kb] a filiis ac filiabus suis, filiisque ac filiabus filiorum suorum adsumpta [17 1Kb] , iusta et rationabili inter eos partitione diuideretur; tertia uero consueto christianis  more [18 1Kb] in usum pauperum fuisset erogata [19 1Kb] ; quarta simili modo nomine elemosine [20 1Kb] in seruorum et ancillarum usibus palatii famulantium sustentationem distributa ueniret. Ad hanc tertiam totius summe portionem, que similiter ut cetere ex auro et argento constat, adiungi uoluit omnia ex ere et ferro aliisque metallis uasa atque [21 1Kb] utensilia cum armis et uestibus alioque [22 1Kb] , aut pretioso [23 1Kb] aut uili [24 1Kb] , ad uarios usus facto [25 1Kb] suppellectili [26 1Kb] , ut sunt [27 1Kb] cortine [a 1Kb] , stragula, tapetia, filtra [28 1Kb] [b 1Kb] , coria, sagmata [c 1Kb] , et quicquid in camera [29 1Kb] atque [30 1Kb] uestiario [31 1Kb] eius eo die fuisset inuentum, ut ex hoc maiores illius partis [32 1Kb] diuisiones fierent, et erogatio elemosine ad plures peruenire potuisset. Capellam [33 1Kb] , id est ecclesiasticum  ministerium, tum id quod ipse fecit atque congregauit,  quam quod ad eum ex [34 1Kb] paterna hereditate peruenit, ut [35 1Kb] integrum esset [36 1Kb] , neque ulla diuisione scinderetur, ordinauit. Si qua autem inuenirentur aut uasa aut libri aut alia [37 1Kb] ornamenta, que liquido constaret eidem capelle [38 1Kb] ab eo conlata non [39 1Kb] fuisse, hec qui habere uellet, dato iuste estimationis pretio [40 1Kb] , emeret et haberet. Similiter et de libris [41 1Kb] , quorum magnam in bibliotheca [42 1Kb] sua [43 1Kb] copiam [44 1Kb] congregauit [45 1Kb] , statuit, ut ab his qui eos habere uellent, iusto pretio fuissent redempti, pretiumque in pauperibus [46 1Kb] erogatum. Inter ceteros thesauros atque peccunias [47 1Kb] tres mensas argenteas et auream unam precipue magnitudinis et ponderis esse constat. De quibus statuit atque decreuit, ut [48 1Kb] una ex his, que forma quadrangula, descriptionem  urbis Constantinopolitane continet, inter cetera donaria que ad [49 1Kb] hoc deputata sunt, Romam ad basilicam [50 1Kb] beati Petri apostoli deferatur, et altera, que forma rotunda, Romane urbis effigie [51 1Kb] decorata [52 1Kb] est, episcopio [53 1Kb] Rauennatis ecclesie conferatur [54 1Kb] . Tertiam [d 1Kb] , que ceteris et operis pulchritudine et ponderis grauitate multum excellit, que ex tribus orbibus conexa [55 1Kb] , totius mundi descriptionem subtili ac minuta figuratione complectitur, et auream [56 1Kb] illam, que quarta esse dicta est, inter [57 1Kb] heredes suos atque in elemosinam [58 1Kb] diuidende partis augmentum [59 1Kb] esse constituit. Hanc [60 1Kb] constitutionem atque ordinationem coram episcopis, abbatibus, comitibusque, qui tunc presentes esse potuerunt, quorumque  hic nomina descripta sunt [61 1Kb] , fecit atque constituit.  Episcopi [1 1Kb] : Hildebaldus [2 1Kb] [a 1Kb] , Ricolfus [3 1Kb] [b 1Kb] , Arno [4 1Kb] [c 1Kb] , Wolfarius [5 1Kb] [d 1Kb] , Bernoin [6 1Kb] [e 1Kb] , Laidradus [7 1Kb] [f 1Kb] , Iohannes [8 1Kb] [g 1Kb] , Theodulfus [9 1Kb] [h 1Kb] , Iesse [i 1Kb] , Heito [10 1Kb] [i 1Kb] , Waltgaudus [11 1Kb] [k 1Kb] . Abbates: Fredugisus [12 1Kb] [l 1Kb] , Adalung [13 1Kb] [m 1Kb] , Engelbertus [14 1Kb] [n 1Kb] , Irmino [15 1Kb] [o 1Kb] . Comites: Walacho [16 1Kb] [p 1Kb] , Meginherus [17 1Kb] , Otulfus [18 1Kb] , Stephanus, Unruochus [19 1Kb] , Burchardus [20 1Kb] , Meginhardus [21 1Kb] ,  Hatto [22 1Kb] , Rihwinus [23 1Kb] , Edo [24 1Kb] . Ercangarius [25 1Kb] , Geroldus [26 1Kb] , Bero [27 1Kb] , Hildigerus [28 1Kb] , Rocculfus [29 1Kb] .«

Hec omnia [30 1Kb] filius eius Hluduicus [31 1Kb] , qui diuina ei [32 1Kb] iussione successit [33 1Kb] , inspecto eodem breuiario, quam celerrime poterat, post obitum eius summa cum [34 1Kb] deuotione adimplere curauit [35 2Kb] .



BEATI CAROLI MAGNI IMPERATORIS OPERA OMNIA SIuE AD SCRIPTA, SIuE AD DECRETA, SIuE AD GESTA IPSIUS REFERENDA. PARS PRIMA. CODEX DIPLOMATICUS.



SECTIO PRIMA.---CAPITULARIA.



PROLEGOMENA [a 1Kb] .





STEPHANI BALUZII TUTELENSIS PRAEFATIO.

 Capitularia Regum Francorum, quibus instituta sacrorum conciliorum et decreta sanctorum Patrum sanxere reuerentiam, quibus etiam Romani pontifices obtemperare se uelle olim apud Principes nostros scripto profitebantur, quorum denique presidio et auctoritate bona disciplina diu conseruata est in Ecclesiis Gallicanis, Germanicis, Italicis, in unum corpus colligere decreui, Francis meis ostensurus amorem erga patriam meum, finitimis ac uicinis gentibus documentum daturus ut animos suos reuocent ad memoriam beati illius temporis quo eadem Capitularia publicam apud illas felicitatem constituebant. Caroli namque Magni etate, ut monachus Sangaltensis tradit in libro primo de uita eius, pro magnifico accipiebatur Francum esse et Francicis uti legibus, quas Basilius Ioannes Heroldus tam augustas, tam sacrosanctas, a ueteribus habitas fuisse exploratum se habere ait grauissimorum auctorum testimonio, ut cetera potius iura omnia et diuina et humana dissimulari abrogarique, quam ipsas uiolare, perferrent  tolerabilius. Roma , olim gentium domina, malis oppressa ciuilibus, et diuturnis ac frequentibus discordiis ac seditionibus uexata, cum tot malorum que pertulerat finem oraret, huc uelut ad sacram anchoram confugit ut a Lamberto imperatore per Ioannem IX, pontificem peteret in synodo Rauennatensi  uti Capitularium Caroli ac filiorum nepotumque eius auctoritas confirmaretur, et que perperam acta essent, legaliter, id est secundum eadem Capitularia, amendarentur. Quin et Germani ipsi, tamenetsi a Francis dissociati, nomen Francorum legesque eorum summa religione seruarunt per multum eui, donec ad Ottones uentum est. Tum enim, quasi precipitantibus rem Germanicam satis, nomen Francorum, quod patrum eorum memoria gloriosum et illustre apud illos erat, abiecerunt, Capitularium reuerentiam exuerunt, tam manifesta diuini numinis ira, ut deinceps res eorum paulatim dilaberentur non  sine magno religionis nostre detrimento; adeo ut publica regni illius calamitas, preter ceteras causas, etiam ex neglectione discipline in Capitularibus  prescripte profecta iure uideri possit. Ita sensisse reperio uirum inter Germanos doctissimum Hermannum Conringium, in libro de Origine iuris Germanici, cap. 19, ubi infelicem Germanice Ecclesie statum qui fuit temporibus Burchardi episcopi Wormatiensis, cum leges canonice pro nichilo habebantur, hinc arcessit quod nullo tum in usu apud Germanos essent collectiones Ansegisi et Benedicti Leuite, in quibus Caroli Magni et Ludouici Pii constitutiones continentur, quas Ioannes Iustus Winkelmannus  uocat pretiosum antiquitatis et prudentie Germanice thesaurum. Ex illa Burchardi paulo ante recitata querela liquet, inquit Conringius, quam misera legum canonicarum in Germania tum facies fuerit. Sane Capitula Ansegisi et Benedicti non amplius uidentur per illa tempora ullo fuisse in usu. Neque enim ex illis quidquam in libros suos Burchardus transtulit, quin immo ne uerbulo quidem eorum meminit. Ceterum antequam destinata componam, res poscere uidetur ut primum nonnulla  dicamus de nomine ipso, tum qua ratione quoue modo Capitula conderentur a principibus nostris; deinde de eorum dignitate, auctoritate et usu, quandonam intermissus sit usus ille, quando reductus, postremo de diuersis Capitularium collectionibus et editionibus.

II. Capitularium nomen generale est, et in uniuersum intelligitur de omni opere scripto in uaria capita diuiso, uti iam obseruatum est a uiris doctissimis. Confirmat hanc interpretationem sanctus Gregorius ad Anthemium subdiaconum scribens: Ioannes, inquit, frater et cepiscopus noster, directo per Iustum clericum suum Capitulari, inter alia plura hoc nobis cognoscitur intimasse, aliquos monachos monasteriorum in Surrentina diecesi positorum de monasterio in monasterium prout eis libuerit transmigrare . Adrianus quoque primus in epistola ad Carolum Magnum, qua refellit Capitulare de non adorandis imaginibus, ita loquitur: Unde pro uestra melliflua regali dilectione per unumquodque Capitulum  responsum reddidimus. Codex in quo descripta erant initia et fines lectionum et Euangeliorum que in ecclesiis olim cantabantur, hunc titulum habet in  uetustis exemplaribus: Capitulare Euangeliorum de circulo anni.

III. Capitularium itaque nomen generale est, et ad omne constitutionum genus porrigitur, siue ecclesiastice ille sint, siue ciuiles ac politice; que Capitularia siue Capitula dicebantur, ut recte adnotarunt Betius Epo  et Sirmondus , eo quod capitulatim concepte distincteque essent; nomenque ipsum Capitularis, ut idem Sirmondus  alibi monet, decretum significat Capitulis digestum atque distinctum. Quanquam et aliquando lex que unico tantum capite constabat, Capitulare dicebatur, ut decretale precum quorumdam episcoporum quod anno Christi 779 constitutum est. Hinc factum ut leges aliquot Constantini et ualentiniani imperatorum, que exstant in codice Theodosiano, ex Capitularibus Constantini imperatoris et ex Capitulo ualentiniani, Theodosii et Arcadii sumpte dicantur in uetustissimo Codice ms. Sancti Arnulfi Metensis. Constitutiones  etiam Liutprandi, regis Longobardorum, quas ipse sueto et usitato Longobardis uocabulo edicta nuncupat, Capitularia frequenter uocantur in ueteri chartulario monasterii Casauriensis, ex quo decerpere placet aliquot exempla. Charta Ade, filii Inche, data anno 1026: Et quia dominus Luiprandus in suo Capitulare sic iudicauit ut qualiscunque Longobardus de re sua, etc. Item charta Ursonis presbyteri et abbatis data anno 1030, mense Augusto: Quia domnus Luiprandus rex in suo Capitulare sic affixit, ut quicunque de re sua, etc. Sane leges Caroli Magni uocatas fuisse Capitularia notius est, quam ut necesse sit istud admoneri. Eedem tamen edicta quoque et decreta interdum dicuntur, ut in titulo Capitularis anni 779, et in nota subiuncta priori Capitulari anni 790, et libro primo Capitularium, cap. 112. Que obseruatio confirmatur auctoritate Hincmari, Remensis archiepiscopi, qui loquens de constitutione quam Carolus Magnus tulit de non diuidendis rebus ecclesiasticis,  ait: De quo edicto partem in libro uestro qui appellatur liber Capitulorum imperalium scriptum habetur Capitulo 77, ubi scriptum est: Quia iuxta sanctorum Patrum traditionem, etc. . Et in codice Capitulorum Caroli Calui, ubi de eadem Caroli Magni lege agitur: Unde et domnus Carolus imperator, adhuc in regio nomine constitutus, edictum fecit, ut neque ipse, neque filii eius, neque successores, huiusmodi rem agere adtentarent. Imo Capitularia regum nostrorum generaliter edicta nuncupantur in capite decimo concilii ualentini tertii, ut intelligeremus uocabula capitularis et edicti esse synonyma. Sic enim legitur in ipso concilio: Placuit ut sicut edictis principum iussum est, none et decime ipsis ecclesiis unde substracte sunt, fideliter persoluantur; respiciunt enim episcopi istius concilii ad caput 276 libri quinti, et ad caput 99 additionis quarte. Ad eadem capita respicit etiam caput primum concilii Rauennatensis, habiti anno 904, in quo iubetur  ut ii excommunicationi subiaceant qui gloriosissimorum imperatorum, Caroli uidelicet Magni imperatoris, et Ludouici atque Lotharii, et filii eius Ludouici, que de ecclesiasticis decimis in eorum Capitularibus statuta atque sancita sunt, non obseruauerunt. Isti ergo Capitularia uocant leges quas Patres synodi ualentine appellant edicta.

Iu. Sanctiones ecclesiasticas, siue ille generales essent, siue speciales, Capitula olim dicta fuisse ostendit canon primus concilii Toletani septimi, in quo hec leguntur: Sic enim nec nuper adnexa Capitula uel imperiis principum uel terroribus oportebit unquam euacuari. Seruatus Lupus, abbas Ferrariensis, in epistola 42 agens de canonibus synodi uernensis: Canones eosdem, siue, ut uos uocatis, Capitula meo stylo tunc comprehensa uobis direxi. Concilium Calchutense in Anglia habitum, anno 787, in prefatione: Scripsimus namque Capitulare de singulis rebus, et per ordinem cuncta disserentes, auribus illorum pertulimus.  Rhabanus in epistola ad Bonosum, loquens de collectione canonum Martini Bracharensis: Item in Capitulari orientalium Patrum quod a Martino episcopo ceterisque episcopis constitutum est, ita scriptum reperitur: Si que mulier duos fratres, etc. Concilium Tricassinum anni 878, capite tertio: Ut illa Capitula que anno precedente apud Rauennam statuimus synodali collegio, inconuulsa ab omnibus obseruentur . Constitutiones Theodulfi episcopi Aurelianensis, Haitonis Basileensis, Herardi Turonensis, Hincmari Remensis, Walterii Aurelianensis, Riculfi Suessionensis, et Attonis uercellensis, Capitula et Capitularia uocantur a suis auctoribus.

u. Ex his que dicta hactenus sunt facile colligitur Capitularium nomen generale esse, uti dicebamus, et Capitulorum uocabulo leges intelligi. Sunt tamen quedam ueterum loca ex quibus confici posse uidetur discrimen esse inter leges et Capitula, imo Capitulorum  nomine leges intelligi minime posse. Nam Ludouicus Pius in prologo Capitularis anni 816, loquens de constitutionibus a se recenter editis de uita canonicorum et monachorum, sic de legibus mundanis et de Capitulis disserit, ut aperte dicere uideatur leges a Capitulis differre: Quid etiam in legibus mundanis, inquit, quid quoque in Capitulis inserendum foret annotauerimus. Et Hincmarus, archiepiscopus Remensis, in epistola 15 ad episcopos regni, cap. 15, loquens iudicibus male agentibus, ait: Quando enim sperant aliquid lucrari, ad legem se conuertunt. Quando uero per legem non estimant acquirere, ad Capitula confugiunt. Sicque interdum fit ut nec Capitula pleniter conseruentur, sed pro nichilo habeantur, nec lex. Denique inter Capitula Caroli Magni excerpta ex lege Longobardorum, cap. 49, ita legitur: Generaliter omnes admonemus ut Capitula que preterito anno legi Salice cum omnium consensu addenda esse censuimus, iam non ulterius Capitula, sed tantum leges dicantur, imo pro lege Salica teneantur.

 uI. uerum aduersus ista reponi potest discrimen quidem fuisse inter leges et Capitula, quia nonnulla erant in legibus que non exstabant in Capitulis, quedam uero in Capitulis legebantur, que in legibus non continebantur, sed istud non impedire quin Capitula comprehenderentur sub generali legis nomine. Docet istud aperte Hincmarus in epistola 14, cap. 8, ubi que primo Capitula dixit, statim inter leges recenset. Habent enim, inquit, reges et reipublice ministri leges quibus in quacunque prouincia degentes regere debent. Habent Capitula Christianorum regum ac progenitorum suorum, que generali consensu fidelium suorum tenere legaliter promulgauerunt. De quibus beatus Augustinus dicit: Quia licet homines de his iudicent cum eas instituunt, tamen cum fuerint institute atque firmate, non licebit iudicibus de ipsis iudicare, sed secundum ipsas. Nam et in Capitulis quoque Caroli Magni excerptis ex codice legis Longobardorum, constitutiones eiusdem Caroli, que uulgo  Capitula uocantur, leges in aliquot locis dicuntur. In capite quippe 22 eorumdem Capitulorum iubetur ut aduocati tales eligantur quales lex iubet eligere, id est, quemadmodum in libro tertio Capitularium, cap. 11, scriptum est. Rursum in capite 23 eorumdem Capitulorum excerptorum ita omnino legitur: Iubemus ut testimonia ab inuicem separentur, ut lex habet. Respicit autem hic locus ad constitutionem eiusdem Caroli, que exstat in eodem libro tertio Capitularium, cap. 10 et 52. Denique in capite 36 eorumdem Capitulorum habetur scriptum: De ceteris uero causis communi lege uiuant quam domnus Carolus, excellentissimus rex Francorum atque Longobardorum, in edicto adiunxit; id est, secundum Capitula que Carolus Magnus anno 801 legi Longobardorum addidit. Postremo Ioannes uIII papa Romanus, confirmans in synodo Tricassina capitulare siue constitutionem Caroli regis de compositione sacrilegii, a Capitularis siue constitutionis nomine abstinet, legemque simpliciter  uocat. Sed nos, inquit, leniorem legem precipimus esse tenendam que a Carolo est constituta, pio principe, de compositione sacrilegii. Eam ob causam Ludouicus Pius in Capitulari Aquisgranensi anni 816, cap. 20 , constitutiones suas uocat Capitula legis mundane, secundum quas iudicari iubet causas puerorum tonsorum inuitis parentibus.

uII. Postquam diximus de nomine Capitularium, consequens est ut de re ipsa agamus, primumque explicemus quonam illa modo conderentur, queue solemnia adhibenda essent illis temporibus ut eorum auctoritas ualeret. Carolus Caluus in edicto Pistensi, cap. 6, uno uerbo rem conficit dum legis promulgationem tribuit arbitrio et uoluntati principis, consensum populo. Lex, inquit, consensu populi fit et constitutione regis. Consensu, inquam, populi, non quidem hominum e triuio, ne quis hic insolenter abutatur uocabulo populi, sed fidelium regis, id est, hominum principum, optimatum, procerum, qui sunt  capita populi: horum enim consilio reges utebantur cum de ferendis ac constituendis nouis legibus agebatur, cum de tranquillitate populo procuranda questio erat. Habent, inquit Hincmarus, Capitula Christianonorum regum, que generali consensu fidelium suorum tenere legaliter promulgauerunt. Generalem consensum dixit, quia ista decernebantur in generali procerum conuentu, in generali placito regio, ut aperte docet Carolus Magnus his uerbis: Et quando, uita comite, Deo auxiliante, ad generale placitum uenerimus, consultu omnium fidelium nostrorum scriptis firmare nostris nostrorumque, atque futuris temporibus inrefragabiliter manenda firmissime, Domino adminiculante, cupimus. Modo ea que generalia sunt, et omnibus conueniunt ordinibus, statuere ac cunctis sancte Dei Ecclesie nostrisque fidelibus ob Dei omnipotentis amorem et recordationem tradere parati sumus, et ad proximum synodalem nostrum conuentum ac generale placitum, ubi plures episcopi et  comites conuenerint, ista sicut postulastis firmabimus . Hinc Ludouicus Pius anno 823 decreuit ut qui ecclesiarum restaurationes facere neglexerit, illud uolumus omnino ut subeat quod in nostro Capitulari de hac re communi consultu fidelium nostrorum ordinauimus . Carolus Caluus in Capitulari anni 873 apud Carisiacum: Capitula aui et patris nostri, que Franci pro lege tenenda iudicauerunt, et fideles nostri in generali placito nostro conseruanda decreuerunt . Sed insignis est in eam rem locus ex Capitulis Caroli Calui datis apud Carisiacum anno 877, ubilidem princeps ita loquitur: Capitula que auus et pater noster pro statu et munimine sancte Dei Ecclesie et ministrorum eius, et pro pace ac iustitia populi ac quiete regni, constituerunt, et que nos cum fratribus nostris regibus et nostris et eorum fidelibus communiter constituimus, sed et que nos consilio et consensu episcoporum, ac ceterorum Dei et nostrorum fidelium, pro  suprascriptis causis in diuersis placitis nostris conseruanda statuimus, et manere inconuulsa decernimus, similiter et a filio nostro inconuulsa conseruari uolumus et mandamus . Adfuisse ergo in his conuentibus constat episcopos et ceteros fideles, id est, abbates, duces, comites, et ceteros, ut patet ex prefatione Capitularis anni 779, ex prefatione secundi Capitularis anni 813, ex prefatione tituli 34 Capitulorum Caroli Calui, et ex multis aliis locis. Quare recte obseruatum est ab eruditissimo uiro Francisco Florente  adhibitos per ea tempora in consilium regum fuisse episcopos una cum regni proceribus in conuentibus publicis qui a regibus nostris indicebantur, in quibus conciliorum sanctiones examinabantur, res ad ecclesiasticam politiam spectantes ordinabantur, et ad omnium utilitatem Capitula seu leges promulgabantur omnium ordinum consensu, quem desideratum  fuisse ut Capitula in legis potestatem abirent scribit Marcus Antonius Dominicy .

uIII. Itaque postquam Capitula constituta erant a principe, legebantur coram populo; et postquam omnes consenserant, nouis illis Capitulis omnes subscribebant. Capitulare tertium anni 803, cap. 19: Ut populus interrogetur de Capitulis que in lege nouiter addita sunt. Et postquam omnes consenserint, subscriptiones et manufirmationes suas in ipsis Capitulis faciant. Hinc in uetere nota adiecta secundo Capitulari eiusdem anni legitur omnes scabineos, episcopos, abbates, comites manu propria subtersignasse Capitula eo anno addita ad legem Salicam. Prefatio secundi Capitularis anni 813 docet illud in palatio Aquisgranensi constitutum fuisse cum consensu et consilio episcoporum, abbatum, comitum, ducum, ceterorumque fidelium; Carolum uero imperatorem illud manu propria firmasse, ut omnes fideles manu roborare studuissent. Capitula Caroli  Calui facta anno 844, in conuentu habito in uilla que dicitur Colonia, subscriptione eiusdem principis et episcoporum ac ceterorum fidelium Dei confirmata fuere, consensu Warini et aliorum optimatum. Unde in prefatione eorumdem Capitulorum legitur: Qua de re communiter inito consilio hoc scriptum fieri proposuimus, quod etiam manuum omnium nostrorum subscriptione roborandum decreuimus. Quod ea de causa fiebat, ut opinor, ne lex quam populus acceperat, perrumpi posset, ut res omnium consensu laudata, singulorum manibus roborata, nullam in posterum contradictionem pateretur, nullis repugnantium querelis obnoxia esset. Nam leges que communi optimatum consensu et rogantur et feruntur, libentius populus accipit quam si a Rege solum ederentur, ut docet Melchior Canus, lib. I de Locis theologicis, cap. ult., sub finem.

IX. Sed quanquam certum sit Capitularia condita fuisse a Regibus nostris in publicis regni conuentibus, astante frequenti nobilium uirorum et magistratuum  corona, fatendum tamen est non omnia in istiusmodi conuentibus fuisse constituta, sed plurima etiam Capitularia sumpta esse ex conciliis et synodis episcopalibus, adeoque uerissimam esse celeberrimi ac doctissimi uiri Antonii Augustini Tarraconensis archiepiscopi sententiam, qui in Dialogis de emendatione Gratiani  ait suspicari se fontem Capitularium fuisse ipsa concilia atque conuentus in quibus imperator cum episcopis et aliis consiliariis de rebus tam ecclesiasticis quam profanis agebat. Quam obseruationem pluribus uerbis erudite pro suo more explicat magnus ille Parisiensium archiepiscopus Petrus de Marca, in libro sexto  de Concordia sacerdotii et imperii. Excerpta tamen illa Capitulorum synodalium non semper fiebant in conuentibus aut synodis publicis, sed cum delegatione principis in priuatis episcoporum uirorumque ecclesiasticorum cetibus, qui tum forte in comitatu erant, ut colligi potest ex titulo Capitularis  tertii anni 814, ubi sic legitur: Capitula a domno Carolo et filio eius Hludouuico ac sapientissimis ipsorum episcopis excerpta. Scilicet ea cura Carolo erat ut, cum religionem Christianam saluam incolumemque esse uellet, moresque preterea Christianorum ad optimum exemplar componi, sanctissimarum institutionum Capitula colligi faceret ex placitis antiquorum Patrum et canonibus Conciliorum, eaque legis locum habere mandaret in omni regno Francorum. Testis est huius rei Benedictus Leuita in prefatione Capitularium. Tertio siquidem in libello, inquit, post eiusdem libelli Capitulorum numerum quedam ex canonibus a Paulino episcopo et Albino magistro, reliquisque iussione Caroli inuictissimi principis magistris, sparsim collecta, sunt inserta Capitula. Et in prefatiuncula libri septimi: Nonnulla hec Capitula pro breuitate libri canonum atque leuitate a domno Carolo et a suis sapientissimis excerpto  sunt, quedam de capite sententie, quedam uero de medio, quedam autem de fine. Que ualde necessaria habenda sunt atque memoriter retinenda. Reliqua uero tam ab eisdem quam et postea a domno Hludouuico eius filio suisque proceribus aucta sunt. Postquam Capitula illa collecta fuerant iussu principis, eius auctoritate muniebantur, ut publice legis uim roburque obtinerent, non secus ac reliqua Capitula regia. Docet istud manifeste prefatiuncula posita in fronte additionis quarte, in qua hec leguntur: Sequentia quedam Capitula ex sanctorum Patrum decretis et imperatorum edictis colligere curauimus, atque inter nostra Capitula lege firmissima tenenda generali consultu Erchembaldo cancellario nostro inserere iussimus. Negari autem non potest quin multa Capitularia a principibus nostris iure suo statuta fuerint extra synodorum ac conuentuum publicorum presentiam, que postea illi, si res ita postulare uideretur, in eisdem conuentibus relegi a publico omnium consensu recipi procurabant.

 X. Ista tamenetsi certa sint et extra omnem controuersiam, Iacobus nichilominus Gretserus  pronuntiat Pippinum, Carolum Magnum, et alios Francorum reges, qui leges ecclesiasticas siue Capitularia ad restaurandam disciplinam ecclesiasticam condidere, non suo precise auctoritate id fecisse, sed nutu et permissu episcoporum, approbantibus episcopis et conciliis, imo pleraque eorumdem Capitularium auctoritate Romanorum pontificum condita fuisse. Et quoniam Goldastus insignem hanc atrocemque iniuriam sacrosancte principum dignitati factam acriter ultus erat in Replicatione  pro imperio, multisque perspicuis ac euidentibus testimoniis confirmauerat Carolum Magnum iure regio istiusmodi leges sanciuisse, grauiter et iniquo animo hanc audaciam tulit Gretserus , et  oratione contumelie plena, abusus preterea uerbis Christi Domini quibus claues regni celorum Petro et successoribus eius promisit, omnem de rebus ecclesiasticis decernendi auctoritatem ademit principibus; nec imperatorem inquiens nec regem, qua talis est, ullam ecclesiasticam iurisdictionem habere, et Carolum Magnum nichil iuris in rebus uel personis ecclesiasticis sibi uindicasse. Nec instituti mei ratio, nec angusti prefationis limites, sinunt ut istam Gretseri scriptionem, quam falsam omnino esse nemini in nostris studiis uersato potest esse obscurum, pluribus uerbis refellam, presertim cum nonnulli uiri celeberrimi dignitatem auctoritatemque principum editis doctissimis commentariis uindicauerint. Satis erit uno uerbo admonuisse non ita, ut Gretsero uisum est, ab episcoporum nutu ac permissu pependisse olim potestatem regum nostrorum in ferendis legibus ecclesiasticis, cum contra constet constitutiones ecclesiasticas episcoporum in consistorio principum examinari solitas euo Caroli Magni  et eorum confirmatione indiguisse ut ualerent . Sane reges nostri tum putabant se terre dominos esse, non uero episcoporum uicedominos, uillicos, ac ministros, quales eos facere uoluisse uidetur Gretserus. Testis Carolus Caluus in epistola scripta ad Adrianum II papam anno 871, in causa Hincmari episcopi Laudunensis: Reges Francorum ex regio genere nati, inquit, non episcoporum uicedomini, sed terre domini hactenus fuimus computati; et ut Leo ac Romana synodus scripsit, reges et imperatores, quos terris diuina potentia precepit preesse, ius distringendorum negotiorum episcopis sanctis iuxta diualia constituta permiserunt, non autem episcoporum uillici exstiterunt. Et sanctus Augustinus dixit: Per iura regum possidentur possessiones, non autem per episcopale imperium reges uillici fiunt actoresque episcoporum .

XI. Ex eadem persuasione factum est ut cum illustrissimus  cardinalis Baronius legeret apud Benedictum Leuitam Capitula regum Francorum firmata fuisse auctoritate apostolica, primum de omnibus omnino Capitularibus in uniuersum id intellexerit, et Capitularia a Gregorio Iu, Sergio II, et Leone Iu Romanis pontificibus potissimum confirmata fuisse putauerit contra manifesta et aperta Benedicti uerba ; ac postea hinc collegerit reges, quos antea nullum ius in rebus ecclesiasticis habere dixerat, non posse auctoritate sua sancire leges ecclesiasticas, id est, ut ego interpretor, de rebus ecclesiasticis, indigere autem eos episcoporum conspirante sententia et auctoritate Romani pontificis . Ceterum si quis attente considerauerit uerba Benedicti Leuite, deprehendet auctoritate quidem apostolica firmata fuisse Capitula regum nostrorum, attamen non omnia, sed ea tantum que constituta sunt in synodis celebratis in presentia legatorum sedis apostolice; quia his cudendis, inquit Benedictus, maxime apostolica  interfuit legatio . Ac sane adeo parum hic sibi constat Baronius, ut que generaliter dixerat de Capitularibus regum nostrorum auctoritate Romanorum pontificum confirmatis, de illis postea Capitulis explicet que ex supposititiis ueterum pontificum epistolis excerpsit idem Benedictus, qui sibi bene conscius auctoritatem illarum Epistolarum haud adeo constantem, sed nutare admodum, nunquam aliquem illarum citauit auctorem, ut fecit in reliquis, quarum fides constans esset, Romanorum pontificum epistolis Innocentii, Leonis, Gelasii, Symmachi, atque Gregorii, citans ac nominans earum auctores; sed et magna cautela, quod sciret ex eis accepta haud adeo haberi firma, curauit, ut ipse in fine testatur, eadem auctoritate apostolica confirmari .

XII. Multifariam multisque modis lapsus hic est eruditissimus cardinalis. Nam primo Benedictus Capitula illa non accepit ex ipsis pontificum Romanorum  epistolis, siue ueris, siue falsis, sed ex Capitularibus regum nostrorum, qui decreta illa sua fecerant, ut ipse docet in prefatione. Deinde non ait se curasse eadem Capitula confirmari auctoritate apostolica, ut Baronius existimauit, sed monuit tantum maxime trium ultimorum capitula istorum librorum apostolica esse cuncta auctoritate roborata, quia his cudendis maxime apostolica interfuit legatio. Postremo, uerum non est Benedictum posuisse discrimen inter ueras et falsas ueterum pontificum Romanorum epistolas, et earum quidem auctores nominasse que extra controuersiam sunt, ueluti Innocentii, Leonis, Gelasii, Symmachi, atque Gregorii, a ceterorum nominibus abstinuisse, quia de epistolarum que illis tribuuntur auctoritate non constabat. Quamuis enim Capitula excerpta ex decretis Innocentii, Bonifacii, Celestini, Leonis, Hilarii, Simplicii, Felicis secundi, Gelasii, Anastasii, Felicis tertii, et Gregorii tertii quinquagies aut circiter describat  in sua collectione, ab eorum semper, quod libere dico, nominibus abstinet, semel tantam laudans epistolam sancti Leonis ad Theodorum episcopum Foroiuliensem. Capitula uero ex supposititiis Anacleti, Euaristi, Alexandri, Calixti, Fabiani, Stephani primi, Eutychiani, Marcellini, Iulii, Felicis secundi, Felicis quarti, et Pelagii secundi decretis collecta refert quindecies aut circiter, nulla pontificum mentione facta quibus hec decreta tribuuntur.

XIII. Alia uia in istius loci explicatione aberrauit Dauid Blondellus . Nam que a Benedicto Leuita dicuntur de Capitulis regalibus apostolica auctoritate roboratis, ea sic interpretatus est, ut quoniam legebat in fragmento uetusti scriptoris, cuius tamen fides non admodum certa est, Gregorium Iu Romanum pontificem uices suas in Germania commisisse Autgario, archiepiscopo Moguntino, cuius iussu Benedictus uidetur composuisse collectionem suam, firmata ideo  apostolica auctoritate dici crediderit Capitula illa, quia Autgarius Romane Sedis legatus, Gregorii pape consiliis et auctoritate fretus, eadem conscribi iussit, et postea probauit. Contra, Benedictus aperte in prefatione sua docet se Capitula illa, que in tribus postremis Capitularium libris continentur, in diuersis locis et scedulis, sicut in diuersis synodis ac placitis generalibus edita erant, sparsim inuenta suo operi inseruisse, eaque sic dimisisse quomodo inuenerat, id est, nichil mutasse. Quod si fidem Benedicto de se scribenti adhibere uolumus, ut certe adhibenda prorsus esse uidetur, manifestum erit Autgarium non iussisse ut Capitula illa conscriberentur, quemadmodum placuit Blondello, adeoque probabilis non est coniectura que ad Autgarium refert uerba Benedicti de Capitulis regiis apostolica auctoritate firmatis. Preterea Benedictus apostolicam illam auctoritatem uerbis minime ambiguis refert ad legatos apostolice sedis qui interfuerunt conuentibus publicis in quibus Capitula illa constituta sunt, ad  Leonem uidelicet, Sergium, Georgium, alios, quorum nomina per singulos conuentus inserta inuenerat. Maxime trium ultimorum Capitula istorum librorum apostolica sunt cuncta auctoritate roborata, inquit, quia his cudendis maxime apostolica interfuit legatio. Nam eorum nomina, preter trium, id est, Leonis, Sergii et Georgii, hic non inseruimus, licet ea per singulos conuentus inserta inuenissemus, uitantes legentium atque scribentium fastidia. Itaque que a Blondello dicuntur de collectione Benedicti ab Autgario probata, ea facile corruunt. Putauit autem Antonius Augustinus  Leonem, Sergium, et Gregorium (sic enim legebat  hic a Benedicto commemoratos fuisse Romanos pontifices.

XIu. Legatorum nichilominus istiusmodi presentiam non fuisse necessariam ad adiungendam auctoritatem Constitutionibus editis in synodis ac conuentibus generalibus imperii Francici, sapienter admonet  uir illustrissimus Petrus de Marca , archiepiscopus Parisiensis; qui preterea obseruat nullos alios synodorum Gallicanarum uetustis temporibus habitarum canones presentia legatorum de industria missorum firmatos fuisse preter Liptinenses et Francofordienses; et si legati aliquando inueniuntur interfuisse conuentibus publicis, datum id honori eorum qui propter alias causas a Romano pontifice ad principes nostros missi, in comitatu consistebant eo tempore quo conuentus habebatur. Quare caute legendum esse addit Benedictum Leuitam scribentem in prefatione ad librum quintum Capitularium, ut auctoritatem illis conciliet, ea fuisse maxima ex parte statuta in conuentibus quibus legati Sedis apostolice interfuerunt, ea firmantes apostolica auctoritate, huncque locum intelligendum esse de tribus postremis Capitularium libris, non uero de ceteris. Ubi tamen obseruandum est non omnia que in tribus illis libris continentur,  censenda esse confirmata auctoritate apostolica, sed illa tantum que in presentia legatorum sedis apostolice constituta sunt, Capitularia nimirum Carlomanni principis et Pippini regis, ac fortasse Capitulare anni 826 apud Ingilenheim, quod editum fuit in conuentu cui Romani pontificis legatus intererat. Capitularia enim Carlomanni principis, quibus cudendis interfuit sancte Romane et apostolice Ecclesie legatus Bonifacius, archiepiscopus Moguntinus, confirmata fuisse auctoritate apostolica anno 742 a Papa Zacaria, qui illa omnibus Ecclesie Dei fidelibus inrefragabiliter obseruanda constituit, tradit Isaac episcopus Lingonensis in prefatione sue collectionis.

Xu. Quemadmodum autem imperatores Romani antiquitus rescripta siue constitutiones suas mittebant ad prefectos pretorio, ut eorum cura proponerentur populis et exsecutioni mandarentur, ita principes  nostri Capitularium suorum promulgationem et exsecutionem committebant episcopis et comitibus ac missis dominicis . Atque ut id facilius obtinerent, ne quis tergiuersandi locus esse posset, Ludouicus Pius iussit anno 823 uti archiepiscopi et comites, maiores uidelicet, Capitula acciperent a cancellario palatii, et ipsi eorum postea copiam facerent minoribus comitibus, episcopis, et aliis magistratibus, illaque relegi ac transcribi facerent in suis comitatibus ac prouinciis. Hec sunt uerba edicti: uolumus etiam ut Capitula que nunc et alio tempore consultu nostrorum fidelium a nobis constituta sunt, a cancellario nostro archiepiscopi et comites eorum de propriis ciuitatibus modo aut per se aut per suos missos accipiant, et unusquisque per suam diecesim ceteris episcopis, abbatibus, comitibus, et aliis fidelibus nostris ea transcribi faciant, et in suis comitatibus coram omnibus relegant, ut cunctis nostra ordinatio et uoluntas nota fieri possit. Cancellarius tamen noster  nomina episcoporum et comitum qui ea accipere curauerint, notet, et ea ad nostram notitiam perferat, ut nullus hoc pretermittere presumat . Hanc constitutionem confirmauit et renouauit Carolus Caluus anno 853 apud Siluacum, hoc modo: Capitula autem aui et patris nostri, que in prescriptis commemorauimus, qui ex missis nostris non habuerint, et eis indiguerint, ut commissa per illa corrigere possint, sicut in eisdem Capitulis iubetur, de scrinio nostro uel a cancellario nostro accipiant, ut rationabiliter et legaliter cuncta corrigant et disponant . De eadem re eodem tempore ita scripsit ad missos, ut reor, dominicos: Mandamus preterea ut si Capitula domni aui et genitoris nostri scripta non habetis, mittatis ad palatium nostrum, de more predecessorum uestrorum, missum uestrum et scriptorem cum pergamena, et ibi de nostro armario ipsa Capitula accipiat atque conscribat. Et uos deinde secundum ipsa Capitula Dei iustitiam  populique a Deo uobis commissi necessarias proclamationes legaliter emendare solerti uigilantia procuretis . Rursum idem Carolus istam patris constitutionem renouauit anno 864, uerbum e uerbo describens .

XuI. At non solum episcopos et comites hec cura respiciebat, sed missos etiam dominicos, ut uidimus, imo precipue istos, quia ad eorum officium pertinebat supplere negligentiam episcoporum et comitum, eaque emendare que perperam ab illis acta essent in prouinciis aduersus leges publicas. Instructio data missis dominicis anno 823, cap. 27, ita loquitur: uolumus etiam ut omnibus notum sit quia ad hoc constituti sunt, ut ea que per Capitula nostra generaliter de quibuscunque causis statuimus, per missos nota fiant omnibus, et in eorum procuratione consistant, ut ab omnibus adimpleantur. Et ubi forte aliquo tali impedimento, quod per eos emendari non possit, aliquid de his que constituimus ac iussimus remanserit  imperfectum, eorum relatu nobis ad tempus indicetur, ut per nos corrigatur quod per eos corrigi non potuit . Constitutio Ludouici Pii: Ut missi et unusquisque in suo ministerio hec Capitula relegi faciant coram populo; et nota sint omnibus, ne aliquis excusationem habere possit. Et non prius bannum exigant a quoquam homine, donec omnibus hec nota fiant . Exstat de eadem re alia regum nostrorum constitutio, Caroli nimirum aut Ludouici, in collectione Benedicti Leuite, ubi sic legitur: Precipimus missis nostris ut ea que a multis iam annis per Capitularia nostra in toto regno nostro mandauimus agere, discere, obseruare, uel in consuetudinem habere debeant, ut hec omnia nunc diligenter inquirant, et omnino ad seruitium Dei et ad utilitatem nostram uel ad omnium Christianorum hominum profectum innouare studeant, et quantum Domino donante preualent, ad perfectum  usque perducant. Et nobis omnino annuntient quis inde certamen bonum hoc adimplere habuisset, ut a Deo et a nobis gratiam habeat . Ea de causa Carolus Caluus cum edictum constitueret in Carisiaco palatio ann. 861, statuit ut illud in palatio apud Cancellarium retineretur, et inde per Missos dirigeretur. Propterea necessarium duximus, inquit, ut commendationem nostram ex hoc scribere rogaremus, que ex more in nostro palatio apud cancellarium retineatur, et inde per Missos nostros dirigatur; ut nemo per ignorantiam, nemo per industriam ab ea ualeat deuiare. Et in fine edicti ista adduntur: Hanc autem nostram de presenti tempore constitutionem, salua in postmodum, ut diximus, ex hoc predecessorum nostrorum constitutione, et in palatio nostro et in ciuitatibus, et in mallis atque in placitis, seu in mercatis relegi, adcognitari et obseruari mandamus .

XuII. Post constitutam nouam aliquam legem,  solebant reges nostri iubere uti plurima illius exemplaria fierent, ut ea ratione conseruari possent et in publicum emitti. Carolus Magnus Capitulare anni 812 constituens, quod datum est missis dominicis ad exercitum promouendum, ita iubet in capite octauo: Istius Capitularii exempla quatuor uolumus ut scribantur, et unum habeant missi nostri, alterum comes in cuius ministeriis hec facienda sunt, ut aliter non faciant neque missus noster neque comes nisi sicut a nobis Capitulis ordinatum est. Tertium habeant missi nostri qui super exercitum nostrum constituendi sunt. Quartum habeat cancellarius noster . Ludouicus Pius in epistola generali de formula Institutionis canonice missa per prouincias anno 816, iubet ut formule illius exemplar apud armarium palatii detineatur, ut eo probari patenter possit quis eam incuriose transcripserit, uel quis aliquam eius partem detruncarit. Idem in priuilegio quod eodem anno concessit Hispanis qui in regnum  Francorum perfugerant ut se Sarracenorum immanitati subtraherent, iubet ut illius Constitutionis uaria fiant exemplaria; quorum unum in Narbona, alterum in Carcassona, tertium in Rosciliona, quartum in Empuriis, quintum in Barchinona, sextum in Gerunda, septimum in Biterris haberi precepimus, et exemplar eorum in archiuo palatii nostri, ut predicti Hispani ab illis septem exemplaria accipere et habere possint, et per exemplar quod in palatio retinemus, si rursum querela nobis delata fuerit, facilius possint definiri.

XuIII. uerum enimuero quanquam uniuersis imposita esset necessitas seruandarum constitutionum que in Capitularibus continentur, quamdam tamen eximiam auctoritatem obtinebant in causis ecclesiasticis, adeo ut plurimus illis honor habitus sit ab episcopis et ab aliis diuini muneris ministris, qui pari eas reuerentia prosequebantur ac sacrosanctos conciliorum canones. Episcopi namque apud martyrium  sancte Macre congregati anno 881, de statutis a se in hac synodo conditis ita loquuntur in prefatione: Ab omnibus qui iuste et pie in communione catholice Ecclesie, que Christi est corpus, uiuere uolunt, ea que sequuntur, Domino mediante, obseruari decernimus, non noua condentes, sed que a maioribus nostris secundum tramitem sanctarum Scripturarum statuta, et a Christianis imperatoribus ac regibus promulgata, et usque ad hec periculosa nostre infelicitatis tempora fuere seruata, quasi lumina in malignorum hominum tenebras, que excecant diffidentie filios, deuocamus. Sed insigne in primis esse uidetur testimonium episcoporum apud Trosleium in pago Suessionico congregatorum anno 909, qui regum Capitularia uocant canonum pedissequa, hoc loquendi modo, quamuis non admodum Latino, significantes ea secundum post canones locum habere in Ecclesia, et pari cum canonibus auctoritate uigere. Itemque et canonum precipiunt instituta, inquiunt, simulque eorum pedisequa  regum Capitularia, sicut in libro primo Capitulorum imperialium continetur, capitulo 28, ut clerici et monachi, si inter se negotium aliquod habuerint, a suo episcopo iudicentur, et non a secularibus . Sane Ecclesia probauit Capitularia imperialia tanquam regularia, ut Hincmarus docet , id est, tanquam consentanea regulis ecclesiasticis et canonibus quibus Ecclesia regitur, et secundum illa uoluit ut publica disciplina constaret. Eam ob causam Herardi archiepiscopi Turonensis Capitula, que constat esse accepta et abbreuiata ex libris Capitularium, excerpta fuisse dicuntur ex corpore sanctorum canonum; et Capitula Isaac episcopi Lingonensis, que similiter excerpta sunt ex tribus postremis Capitularium libris a Benedicto Leuita collectis, Canones Isaac uocantur in chronico sancti Benigni Diuionensis. Composuit, inquit auctor eiusdem Chronici, et librum qui dicitur CANONES ISAAC, eo quod ex libris canonum utiliora queque eligendo, in unum uolumen coarctauerit . Eamdem ob causam episcopi synodi Meldensis petunt a Carolo Caluo ut Capitula ecclesiastica a domno Carolo Magno imperatore, necnon et a domno Ludouico Pio augusto promulgata, obnixe obseruari precipiantur . Et in synodo Rauennatensi habita anno 904, cui Ioannes papa IX et Lambertus imperator interfuerunt, ante omnia ita statutum est de obseruandis eorumdem principum Capitularibus: Si quis sanctorum Patrum regulas contempserit, et gloriosissimorum imperatorum, Caroli uidelicet Magni imperatoris, et Ludouici atque Lotharii, necnon et filii eius Ludouici, que de ecclesiasticis decimis in eorum Capitularibus statuta atque sancita sunt non obseruauerit, et qui dat et qui recipit, auctoritate sancte sedis apostolice et sanctione sancte synodi, excommunicationi subiaceat. Quam constitutionem edicto suo confirmauit et explicauit idem Lambertus, ut inueni in ueteri codice ms. bibliothece Thuane, in quo ita legitur: Item ex legibus  Romanis a domno Lamberto imperatore promulgatis, capitul. 11. Si quis sanctorum Patrum regulas contempserit, et gloriosissimorum imperatorum Caroli et Ludouici, atque Lotharii et Ludouici filii eius, de decimis in eorum Capitularibus statuta et sancita non obseruauerit, easque alibi nisi in baptismalibus ecclesiis absque consensu episcopi dare tentauerit uel retinere presumpserit, et qui dat et qui recipit, eisdem constitutis percellatur. Quod si neque sic correxerit, auctoritate et iudicio sancte sedis apostolice modis omnibus subiaceat. In eodem codice Thuano exstat constitutio eiusdem Lamberti: Ut omnis decimatio episcopo uel ei qui ab eo substitutus est, prebeatur; quam Baronius cum aliquot aliis Capitulis edidit ex codice scripto Antonii Augustini, et Rauennatensis concilii decretis subiecit. Binius uero attexuit concilio Romano eiusdem anni, putatque esse canones concilii, anonymi, siue ignoti. Hunc secutus est Goldastus , qui  Capitula ista ait statuta a Berengario imperatore fuisse anno 903 in conuentu Ticinensi. uerum Capitula illa ex codice Antonii Augustini edita esse Lamberti imperatoris nullus est dubitandi locus post testimonium codicis Thuani, presertim si quis synodi Rauennatensis constitutionem conferat cum sanctione imperiali. uerum ut ad id unde paulisper digressi sumus nostra redeat oratio, sicut episcopi ac reliqui ex ordine ecclesiastico parem reuerentiam tribuebant Capitularibus et canonibus, ita Reges nostri pari auctoritate ea pollere uolebant, neque infringi aut uiolari tanquam superflua sinebant ab his qui sacros canones sibi sufficere predicarent. Nam quamuis leges ciuiles non dedignentur sequi diuinas regulas, ut imperator Iustinianus ait , sciebant tamen principes nostri leges que canonibus non aduersantur, inuiolatas esse debere, neque cuiquam licere legem perrumpere ab eis latam penes quos Deus  uoluit esse arbitrium legum condendarum. Itaque Carolus Caluus in Capitulari Tolosano anni 844, post constituta Capitula ad tranquillitatem publicam pertinentia, demum edicit ne episcopi illa reiiciant pretextu canonum, tanquam illi sibi satis superque sint. Ut Episcopi, inquit, sub occasione quasi auctoritatem habeant canonum, his constitutis excellentie nostre nequaquam resultent aut neglegant .

XIX. Hec tamen Caroli cura, si sapientiam episcoporum illius eui paulo attentius considerare uolumus, superuacanea fortassis uideri poterit. Nam episcopi, quod satis intelligerent Capitularia regalia esse utilissima ad conseruandam disciplinam ecclesiasticam, ut supra uidimus, magnum illis honorem ubique habebant, ea assidue legebant et peruolutabant, his utebantur in omnibus occasionibus; denique, quod est omnino magnificum ad laudem et gloriam Capitularium, decreta in illis perscripta episcopi transcribebant in conciliis generalibus ac prouincialibus,  tum etiam in diecesanis presbyterorum suorum synodis. Neque uero ineunda in hoc loco est longa et scrupulosa enumeratio Capitulorum regalium, quorum uerba uel sensus reperiuntur in constitutionibus episcopalibus que post edita Capitularia promulgate sunt. Legantur tantum sanctiones conciliorum et synodorum illius eui, siue que in Francia nostra perscripte sunt, siue que in Germania et in Italia, precipue uero concilium Meldense, Remense apud sanctam Macram, Moguntinum anno 888 habitum, Coloniense sub Carolo III imperatore celebratum, Triburiense et Trosleianum, tum etiam Capitula Herardi archiepiscopi Turonensis et Walterii episcopi Aurelianensis. Scilicet episcopi multum opere ponebant in discendis Capitularibus, quia rationem de his reddere tenebantur in placitis generalibus, hoc est, in publicis regni conuentibus, ut colligi potest ex epistola 28 Frotharii episcopi Tullensis ad Hetti archiepiscopum Treuirensem. Nunc  autem, inquit, in proximo est placitum, quo sine dubio sciscitabitur de obtemperatione mandati sui Dominus mandati. Preterea, quoniam eadem Capitularia ualde fauorabilia erant ecclesiis et personis ecclesiasticis, que hinc multum iuuabantur et attollebantur, necesse erat illa scire, ut usui esse possent quoties de conseruanda disciplina ecclesiastica aut de rebus Ecclesiarum agi contingeret. Eam ob causam in codice Capitulorum Caroli Calui  uidemus Frodoinum episcopum Barcinonensem iura sedis sue aduersus Tyrsum presbyterum Cordubensem tuitum esse auctoritate Capitularium Caroli Magni et Ludouici Pii. Sic Ermengaudus episcopus Urgellensis, qui sanctus fuit, eorumdem Capitularium presidio recuperauit anno 1024 Ecclesiam quamdam  quam Abbas sancte Cecilie Elinlitensis peruaserat. Et eadem tempestate consultus ab episcopo quodam prouincie Rhemensis, ut reor, Droco Bellouacensis episcopus quid agendum  sit de his qui clericos uerberant, postquam laudauit episcopum quod illos excommunicasset, subiunxit constitutionem que de ea re exstat in libro sexto Capitularium . Capitularia enim, quod sepe dicendum est, erant ualde fauorabilia Ecclesie et utilissima, ut legitur etiam in testamento Adeledis cuiusdam, que anno XXu regni regis Henrici dedit inter alia Ecclesie Barcinonensi librum Caroli sancte Ecclesie utillimum, in tribus corporibus diuisum, id est, ut ego quidem interpretor, postremos tres libros corpus Capitularium constituebant etiam diuisi loco.

XX. Adeo autem uerum est Capitularia esse fauorabilia Ecclesie, ut preterquam quod eorum decreta repetebantur et describebantur in Synodis episcoporum, ut obseruatum etiam est ab Antonio Augustino , preterea qui collectiones canonum adornarunt sequentibus  seculis, ueluti Regino, Burchardus. Iuo et Gratianus, plurima ex Capitularibus transtulerint in suas collectiones, aliquando suppresso uel supposito nomine, quemadmodum recte monuit Franciscus Florens , uir litterarum nostrarum peritissimus. Et Regino quidem, Iuo et Gratianus frequenter nominant Capitularia. At Burchardus, cum Reginonem compilaret, maluit audax esse et mendax, et que hinc accipiebat Capitula, tribuere conciliis quibusdam aut Patribus antiquis, quam Regibus nostris, quod Francorum appellatio, qua Reginonis atque Witikindi etiamnum euo gloriabantur reges Germanorum, usurpari desiisset etate Burchardi, adeoque exuta a Saxonibus esset omnis Capitularium istorum reuerentia. Burchardus  enim semel tantum expresso nomine citat Capitula Caroli Magni, sic ut addat illa ab episcopis collaudata fuisse apud Aquisgranum, alioqui forsitan his non usurus. Sed nos eius fraudes alibi sepe defeximus, tum ad Reginonem et Gratianum,  tum etiam in notis ad Capitularia.

XXI. Tamenetsi multa magnifica dicta hactenus sint ad laudem et gloriam Capitularium, nulla tamen res eorum dignitatem, maiestatem, auctoritatem adeo commendat ac obedientia et obtemperatio pontificum Romanorum, quos uiri docti annotarunt paruisse olim legibus regum nostrorum, et earum obseruationi sese obligauisse. Huius porro rei probatio sumitur ex epistola quadam Leonis quarti ad Lotharium imperatorem scripta, quam Iuo et Gratianus recitant. Hec sunt eius uerba: De Capitulis uel preceptis imperialibus uestris uestrorumque predecessorum irrefragabiliter custodiendis et conseruandis, quantum ualuimus et ualemus Christo propitio, et nunc et in euunt nos conseruaturos modis omnibus profitemur. Et si fortasse quilibet aliter uobis dixerit uel dicturus fuerit, sciatis eum pro certo mendacem . Hoc argumentum acerbe ac inuidiose tractat  Carolus Molineus in libro de Origine, Progressu, et Excellentia regni et monarchie Francorum , perstringens uerbis asperioribus ambitionem et usurpationem sequentium pontificum Romanorum, et cauillationem et imposturas canonistarum, qui non sunt ueriti prefatum Leonem arguere ignauie et timiditatis, quasi metu sic scripserit et professus sit. Atque ut ostendat uanam et stolidam esse eorum interpretationem, addit eumdem Leonem quartum, imperatori uidelicet subiectum, coram Ludouico II prefati Lotharii filio causam dixisse, eiusque iudicio sese purgasse, noxeque ita exemptum esse, argumento capitis, Nos si incompetenter . Demum, ut notam timiditatis et ignauie amoueat a fama eiusdem Leonis, affert exemplum Sarracenorum ab eo deuictorum, quorum alii strangulati fuerunt in portu Ostie, alii in seruitutem abrepti, quorum opera usus est ad restauranda templa et menia urbis Rome in precedentibus Sarracenorum incursionibus  demolita  . Certe si quis paulo attentius legerit que in Gestis pontificalibus leguntur de electione eiusdem Leonis, is facile animaduertet precipuam illius causam fuisse metum Romanorum ex Sarracenis, propter quem illi magis in Leonem quam in quemuis alium inclinarunt.

XXII. Fatendum sane est istam canonistarum adnotationem quam Molineus refellit, neque ueram esse neque honestam pro Leone et pontifice sedis apostolice. Sed considerandum est deteriore illam tempore in animos eorum intrasse, cum ii qui tum se studiis litterarum applicabant, nichil ferme discere possent nisi earum ignorantiam, exclusa uidelicet penitus et in exsilium acta bonarum artium ac ueteris presertim historie cognitione. Itaque Baronius, neglecta ac spreta ista canonistarum opinione, aliam uiam iniit expediendi se a difficultatibus que in hoc  epistole Leonis fragmento occurrebant homini annales Ecclesiasticos scribenti in urbe Roma . Primum igitur contendit hanc promissionem a Leone factam fuisse ex pacto et conuento inter eum et Lotharium Ludouicumque filium eius imperatores inito; istos liberam et canonicam electionem futuri Romani pontificis promisisse, et Leonem uice uersa pollicitum esse seruaturum se illibata iura imperialia. Leonis porro uerba ad imperatores hec sunt: Inter nos et uos pacti serie statutum est et confirmatum quod electio et consecratio futuri Romani pontificis nonnisi iuste et canonice fieri debeat . Illam porro Leonis pape pollicitationem de conseruandis iuribus imperialibus explicandam esse ait Baronius ex epistola Nicolai primi ad Michelem imperatorem scripta, in qua legitur pontifices pro cultu temporalium tantummodo rerum imperialibus legibus uti.

XXIII. Aduersus hanc Baronii sententiam siue  scriptionem multa reponi possunt que Capitularium regiorum auctoritatem sartam tectamque et illibatam prestant. Nam primo manifestum est ex textu epistole Leonis delatam aduersus eum querelam fuisse ad Lotharium imperatorem, tanquam is Capitularia Regum Francorum contemueret. Ad quam criminationem ille, iniuriam suam ulturus, ac sui securus, respondit se ea uelle irrefragabiliter in euum conseruare, magnum et impudens mendacium esse asseuerans quidquid contra dictum fuerat imperatori. Hanc interpretationem, que alioqui manifesta et cuiuis obuia est, debemus Bartholomeo Brixiensi, cuius hec sunt uerba: Lotharius audiuerat quod Leo papa nolebat leges seruare imperiales. Unde interrogauit de hoc papam an esset uerum. Quare Leo scribit ei, et dicit quod ipse uult leges obseruare irrefragabiliter, et qui aliter dicit, mendax est . Deinde Baronius, quamuis paulo infra fateatur Leonis uerba esse intelligenda de libris Capitularium, hic tamen, ubi de  uero sensu agitur istius epistole, que in illa dicuntur de conseruandis Capitulis et preceptis imperialibus, ea transfert ad iura imperialia, generalibus uerbis minuens auctoritatem eorum que de Capitularium obseruatione dicuntur. Denique iura illa imperialia explicat ex epistola Nicolai primi ad Michelem imperatorem Constantinopolitanum, in qua nulla Capitularium mentio exstat neque exstare potest, et in qua uerbis tantum generalibus scriptum est Christianos imperatores pro eterna uita Pontificibus indigere, et pontifices pro cursu temporalium tantummodo rerum imperialibus legibus uti; id est, subiacere quidem pontifices legibus ciuilibus ratione rerum temporalium, non uero ratione persone: episcopos enim esse deos, et deos ab hominibus iudicari non posse, ut aiebat Constantinus Imperator. Nam quod Baronius ea Nicolai uerba, ut congruere possent cum epistola Leonis quarti, interpretatus est de pontificibus Romanis, cum generaliter de omnibus episcopis  intelligi debeant, tam alienum est a sensu uerborum Nicolai, ut nichil alienius esse possit .

XXIu. Rursum Baronius, ut opinionem suam de pacto facto inter Leonem quartum et Lotharium ac Ludouicum imperatores confirmet, ait illum ea tempestate petiisse ab iisdem imperatoribus uti lex Romana deinceps suum robur propriumque uigorem obtineret, annuisse porro postulatis pape Lotharium, cuius decretum de ea re describit ex libro secundo legis Langobardorum. Antequam uero istam Baronii obseruationem excutiamus, monendus est lector eam non esse Baronii, sed correctorum Romanorum, qui ad caput uestram, dist. 10, coniecturam fecerunt de re quam Baronius postea uti certam tradidit . Hec sunt uerba pape: uestram flagitamus clementiam ut sicut hactenus Romana lex uiguit absque uniuersis procellis, et pro nullius persona hominis reminiscitur esse corrupta, ita nunc suum robur  propriumque uigorem obtineat . Iuo et Gratianus, qui locum istum nobis conseruauerunt, nullam hic Ludouici mentionem faciunt, sed Lotharii tantum, tanquam ad illum solum scripta sit epistola Leonis. Falsus est itaque aut fallere uoluit Baronius, cum postulationem istam ad Lotharium et Ludouicum factam esse scripsit. Porro decretum Lotharii quod correctores Romani ac post eos Baronius existimarunt datum esse ad postulationem Leonis quarti, quodque illi descripserunt ex codice legis Langobardorum, diu ante promulgatum fuerat quam idem Leo locaretur in sede beati Petri: conditum enim a Lothario fuit anno 824, tempore Eugenii secundi, ut legitur in ueteri codice ms. bibliothece Thuane, et in collectione canonum Cardinalis Deusdedit, ex qua Holstenius Capitulare edidit in quo caput istud continetur . Itaque etiam ex hoc capite corruit opinio Baronii de pactis initis inter Leonem papam et imperatores Lotharium et Ludouicum.

 XXu. Neque magis uerum est quod ait Baronius eumdem Leonem peruicisse ne electio Romani pontificis fieret nisi ex canonum prescripto, et eosdem imperatores remisisse confirmationem, quam sibi uendicabant, Romani pontificis electi, uel qualecunque aliud ius quod sibi in eiusdem electione uel consecratione arrogare tentassent. Nam si uerba Leonis, que paulo ante recitata sunt, absque ullo preiudicio legantur, manifestum erit consensisse quidem imperatores ut electio Romani pontificis fieret iuste et canonice, sed tamen eosdem non abiecisse iura imperialia, imo illa expresse sibi retinuisse cum decreuerunt uti ea electio iuste fieret, id est, secundum mores antiquos, seruato iure imperatorio, ita ut electus pontifex non prius consecretur quam sacramentum fidelitatis faciat coram missis imperatoris, qui CANONICO RITU et consuetudine ab imperatore diriguntur, ut legitur in concilio Rauennatensi . Atque id adeo certum  est, ut etiam mortuo Leone cum Benedictus III electus fuisset, clerus et cuncti proceres, ut legitur in Gestis pontificalibus, decretum componentes, propriis manibus roborauere; et, ut consuetudo prisca exposcit, inuictissimis Lothario ac Ludouico destinauere augustis. Denique idem Benedictus non ante ordinatus est quam uenientes in Urbem legati imperatorii, eius electioni consenserunt. Ceterum etiam diu post ista tempora electiones Romanorum pontificum indiguerunt presentia eorumdem Missorum, quemadmodum pluribus olim dictum est ad Agobardum.

XXuI. uerum ut ad Capitularia regum nostrorum redeamus, quamuis non reperiamus Romanos pontifices qui ante et post Leonem quartum uixere, pollicitos esse obseruaturos se leges in eisdem Capitularibus perscriptas, hinc tamen facile colligere possumus subiectos illis fuisse, quod et ipsi interdum Capitularium obseruationem commendauerunt, et eorum cause ac lites a iudicibus imperatoriis iudicate sunt. Constat quippe Ioannem IX in synodo Rauenne,  celebrata anno 904, suggessisse Lamberto imperatori, qui sacro conuentui intererat, uti Capitula Caroli Magni successorumque eius inuiolata esse iuberet, et Lambertum edidisse decretum de ea re secundum suggestionem pontificis. Constat preterea litem de subiectione monasterii Acutiani siue Farfensis in ducatu Spoletano, que erat inter Paschalem primum papam Romanum et monachos eiusdem monasterii, iudicatam fuisse a iudicibus imperatoriis anno 824, presente et non repugnante Paschali, illumque acquieuisse iudicio quo libertas eiusdem monasterii sancita est per preceptum imperiale. Exstat uiro Andrea Duchesnio editis.

XXuII. Sed nichil illustrius ad asserendam dignitatem et auctoritatem iudiciorum imperialium afferri potest, quam id quod de Gregorio Iu narrat auctor eiusdem Chronici. Forte ea tempestate Ludouicus Pius imperator legatos Romam misit ad iustitias faciendas Iosephum episcopum, ut reor, Eporediensem  Leonem comitem, et Adelbrandum, ac fortasse alios. Cum illi residerent in iudicio Rome in palatio Lateranensi, proposita est coram eis controuersia de quibusdam possessionibus quas Ingoaldus abbas eiusdem monasterii Farsensis aiebat peruasas fuisse ab Adriano et Leone pontificibus Romanis, iniuste uero retentas ab eorum successoribus Stephano, Paschali et Eugenio. Cum primo die finis cause imponi non potuisset, res dilata est in posterum. Tum uero, auditis utriusque partis rationibus ac mature discussis, pronuntiatum est secundum monasterium. uerum Gregorius papa noluit stare iudicatis, sed a missorum imperalium sententia appellauit ad imperatorem. In quo maxime elucet uis et amplitudo auctoritatis imperátorie. Istius memorabilis ac ualde singularis historie memoriam debemus eidem chronico Farfensi; cuius locum, licet sit ualde prolixus, hic tamen integrum describere opere pretium esse putaui.

 »Dum Ioseph episcopus et Leo comes, missi domini Hludouici imperatoris, residerent in iudicio Rome in palatio Lateranensi in presentia domni Gregorii pape, ibique adesset Leo episcopus et bibliothecarius sancte Romane Ecclesie, et Theodorus episcopus, Cirinus primicerius, Theophilaptus nummiculator, Gregorius filius Mercurii, et Petrus dux de Rauenna, et alii plurimi, uenit domnus Ingoaldus abbas huius monasterii cum Audulfo aduocato, et retulit quod domni Adrianus et Leo pontifices per fortiam inuasissent res huius monasterii, id est, curtem Coruanianum, et curtem sancti uiti que est in Palmis, et curtem sancte Marie in uico Nouo, et curtem in Bariliano, cum rebus et familiis; unde tempore Stephani, Paschalis, et Eugenii semper reclamauerat, et iustitiam minime inuenire poterat. Tunc ipsi missi et iudices, quibus dominus imperator in urbe mandauerat ut de hoc facerent iustitiam, presente domno apostolico interrogauerunt aduocatum ipsius apostolici  nomine Gregorium quod exinde diceret. Qui dixit quod ipse curtes ipsi monasterio nichil pertinerent. Deinde aduocatus domni abbatis ostendit monimina ex ipsis, et continebatur in eis qualiter Insilberga abbatissa Sancti Saluatoris de Brixia easdem curtes in hoc monasterio per ipsa monimina delegauerat, et aliud monimen quod Teudicus dux eidem Ansilberge filie sue donauerat, et preceptum Desiderii regis et domini Caroli imperatoris, quibus ipsas curtes cum omnibus eius pertinentibus in hoc monasterio confirmauerant. Tunc supradicti missi et iudices eos reguadiare fecerunt, fideiiussores utriusque secundum suam legem ponentes, et ut alia die ad idem placitum redirent iusserunt. Et sic uenit domnus abbas et eius aduocatus una cum testimoniis, quorum nomina sunt Gradolfus, Guaspertus de Reate, qui sic testificati sunt, ut relatum est. Contra que predictus aduocatus pontificis nichil contrarium dixit nec potuit, quia boni homines uisi sunt ei. Iterum uenit Ioseph Castaldus Reatinus cum bonis et ueracibus hominibus; et interrogati  per sacramentum quod domino imperatori fecerant, testimonium supradictorum uirorum laudauerunt, et quod bene in omnibus recipi possent affirmauerunt; et seorsim interrogati sunt; quorum primus ait: Ego scio et bene memoror quoniam tempore Longobardorum et domini Caroli imperatoris ipsas curtes ad partem monasterii uidi, et recordor ibi prepositos Ioannem et Petrum et Christianum, monachos ipsius monasterii, usque dum per fortiam predicti Pontifices exinde tollere fecerunt. Similiter reliqui dixerunt. Deinde uenerunt boni et ueraciores homines duodecim, id est, Ioannes, Clarissimus, Meitio, Teuto, Castinus, Audacius, Alboin medicus, Gualispertus, Constantinus Notarius, Petrus, Fratellus, Hydericus Scabinus. Hi omnes interrogati quid de ipsa causa scirent, similiter dixerunt. Post hec Audulfus aduocatus iurauit, dicens: Per ista sancta quatuor Euangelia, quia sicut isti testes dixerunt, ita fuit uerum. Hec supradicti missi siue iudices audientes iudicauerunt  ut Gregorius, aduocatus pontificis, retraderet ipsas curtes Audulfo aduocato ad partem huius monasterii; quod facere noluit. Sed et ipse apostolicus dixit nostro iudicio se minime credere, usque dum in presentia domini imperatoris simul uenirent« .

XXuIII. Ad confirmandam denique Francorum principum legumque Francicarum auctoritatem etiam in causis episcoporum urbis eterne, siue illi actores essent, siue defensores, omitti non debet epistola Leonis pape ad Ludouicum imperatorem, cuius fragmentum exstat apud Iuonem et Gratianum. Sed antequam nos illud referamus, admonendum uidetui epistolam istam Leoni quarto tribui a Gratiano, Conringium tamen putare illam esse Leonis tertii, eo in primis argumento quod Leone quarto sedente summa imperii penes Lotharium fuerit, non autem penes Ludouicum. Deinde apud neminem ueterum scriptorum reperitur intercessisse simultates aliquas  inter Leonem quartum et Lotharium. At uero ex Eginhaldi annalibus liquet commotum aduersus Leonem tertium fuisse Ludouicum Pium anno 815, quia cum conspirationem aduersum se initam detexisset, omnes illius factionis auctores ipsius iussu fuerant trucidati, priuata uidelicet auctoritate sua, cum rem deferre debuisset ad aures principis rerum domini. Addit Eginhardus Leonem purgare se studuisse apud Ludouicum, missis ad eum legatis. Probabile autem est scriptam missamque eodem tempore a Leone fuisse epistolam ad Ludouicum, de qua hic nobis mentio est. Ceterum, Conringii coniecturam adiuuat Iuo Carnotensis, qui epistolam illam a Leone simpliciter scriptam docet, neque Leonis tertii nec quarti numerum exprimens. Admonendum preterea necessario est fuisse per ea tempora in urbe Roma iudices imperiales, illic assidue morantes ad deliberandas litigiosas contentiones, et regiam dignitatem semper fuisse Rome suisque confiniis usque ad finem dierum eiusdem imperatoris, ut docet uetus Scriptor qui sub  nomine Eutropii Longobardi solet laudari. Itaque quoties alique tum cause siue leues siue graues incidebant, iudicabantur a iudicibus imperatoriis. Quod si quis sibi iniuriam factam esse quereretur, mittebatur pro tali negotio legatus ab imperatore qui diligenter examinaret rei ueritatem, ut ait idem auctor. Cum ergo quidem Romani, ut ego quidem arbitror, male tractati a Leone fuissent contra legis ordinem, querelamque propterea suam aduersus eum ad Ludouicum imperatorem, uelut ad supremum dominum, retulissent, isteque haud dubie Leonem redarguisset, missurumque se esse legatos scripsisset qui rei ueritatem inquirerent, Leo ad eum rescripsit pariturum se eorum iudicio, rogans tamen principem ut uiros sapientes et Deum timentes mittat. Nos si incompetenter aliquid egimus, inquit, et in subditis iuste legis tramitem non conseruauimus, uestro ac missorum uestrorum cuncta uolumus emendare iudicio: quoniam si nos, qui aliena debemus corrigere peccata, peiora  committimus, certe non ueritatis discipuli, sed, quod dolentes dicimus, erimus pre ceteris erroris magistri. Inde magnitudinis uestre magnopere clementiam imploramus ut tales ad hec, que diximus, perquirenda missos in his partibus dirigatis qui Deum per omnia timeant, et cuncta, quemadmodum si uestra presens fuisset imperialis gloria, diligenter exquirant. Et non tantum hec sola que superius diximus, querimus ut examussim exagitent, sed siue minora siue etiam maiora illis sint de nobis indicata negotia, ita eorum cuncta legitimo terminentur examine, quatenus in posterum nichil sit quod ex eis indiscussum uel indiffinitum remaneat .

XXIX. Putant plerique interpretes iuris canonici et theologi scolastici, presertim uero ii quibus aut origo aut mens fuit Italica, ista spectari non debere tanquam si papa fuerit subiectus auctoritati imperatoris; sed quia pre nimia humilitate se sponte subiicere  uoluit eius iudicio, adeoque opus hoc esse, ut ipsi loquuntur, supererogationis, et non debiti: posse enim papam ex humilitate et pro bono pacis submitere se iudicio alterius. Istam interpretationem hausisse illos constat ex glossa istius nostri capitis, quam postea uerbis magnificis, ut ferme amat posterior adulatio, multum amplificarunt. Quidam, inquit auctor Glosse, conquerebantur de Leone papa apud Ludouicum de iniuria eis facta. Papa committit se imperiali iurisdictioni, et rogat Ludouicum imperatorem ut tales nuntios mittat ad hec inquirenda qui Deum timeant, et qui uicem imperialis glorie sic examinent et diffiniant, ut nulla possit in posterum dubitatio remanere, etiamsi maiora opponantur ei quam ea que dicta sunt. Et mox addit: Hic papa se subiicit aliorum iudicio, quod facere potest, ut ff. de iuris. om. iu. est receptum. Aiunt constans esse neminem a minore iudicari posse, papam esse superiorem imperatore et omnibus regibus ac principibus, eum nullius  iudicio preterquam diuino obnoxium esse, et ipsum debere de omnibus iudicare. Confundunt uidelicet spiritualem Romani pontificis auctoritatem cum temporali, et causas eius ciuiles non distinguunt a criminalibus, cum tamen maximum inter hec omnia discrimen sit. Etenim ut fatendum est illum esse patrem spiritualem regum ac principum christianorum, et ipsius personam iudicari non posse a iudicibus secularibus  , ita certum est, quemadmodum ex his que hactenus dicta sunt colligi abunde potest, et ex pluribus aliis ueterum temporum monumentis, Romanorum pontificum causas ciuiles ad forum seculare pertinuisse antiquitus, quandiu Romam in sua potestate habuerunt Reges et imperatores, hoc est, usque ad mortem Ludouici II imperatoris. Imo accusationes aduersus eos institutas cognitioni principum aliquando subiectas fuisse ostendere uidetur  , ni fallor, exemplum Paschalis primi. Etenim cum seditio quedam facta esset Rome anno 823, comprehensique ac capite truncati fuissent Theodorus Romane  Ecclesie primicerius et Leo nomenclator, et hoc ideo eis contigisset, ut ait Eginhardus, quod se in omnibus fideliter erga partes Lotharii iuuenis imperatoris agerent, dicerentque nonnulli uel iussu uel consilio Paschalis pontificis rem fuisse perpetratam, Ludouicus Pius imperator legatos, qui de ista causa cognoscerent, Romam misit Adalungum, abbatem monasterii sancti uedasti, et Hunfridum, comitem Curiensem. Legati Romam uenientes, inquit idem Eginhardus, rei certitudinem assequi non potuere, quia Paschalis pontifex se ab huius facti communione cum magno episcoporum numero   iureiurando purgauit, et interfectores predicto rum, quia de familia sancti Petri erant, summopere defendens, mortuos uelut maiestatis reos condemnabat, iureque cesos pronuntiabat. Cum itaque sic satisfactum esset imperatori, et rursum Paschalis ad eum excusationem suam misisset per legatos, accusatio ultra progressa non est. Ex quibus omnibus intelligi potest accusationes que fiebant per illas tempestates aduersus pontifices Romanos, cum de homicidii crimine agebatur, ad imperatores delatas fuisse, missosque ab illis legatos qui rei ueritatem inquirerent. Nam si nulla in huiuscemodi rebus erat auctoritas imperatoris, cur Leo III legatos ad Ludouicum Pium misit, qui ei de iis que Domino suo obiiciebantur per omnia satisfecerunt? Cur Paschalis duas ad eum legationes misit ut innocentiam suam probaret? Cur se iureiurando purgauit coram iudicibus imperatoriis? Ista enim omnia neque gratis neque sponte fieri consueuerunt, presertim a summis potestatibus. Sane imperatorum  dominatus et principatus haud dubie non tam gratus quam grauis erat episcopis Romanis illorum temporum, quia monarchia temporalis Romane ecclesie iam tum surgebat, et lacertos ualide mouebat. Itaque tandem post uarios conatus, cum post mortem Ludouici II imperatoris, Carolus Caluus Francorum rex euocatus ab illis fuisset, obiecta spe imperii Romani, ueniens Romam, inquit Eutropius Langobardus, renouauit pactum cum Romanis, perdonans illis iura regni et consuetudines illius. Remouit etiam ab eis regias legationes, assiduitatem uel presentiam apostolice electionis. Quid plura? Cuncta illis contulit que uoluerunt, quemadmodum dantur illa que nec recte acquiruntur, nec possessura sperantur. Ab illo autem die honorificas consuetudines regie dignitatis nemo imperatorum, nemo regum acquisiuit.

XXX. Quod autem ait Eginhardus Paschalem Papam ea de causa defensionem homicidarum suscepisse, quia de familia sancti Petri erant, et mortuos, uelut maiestatis reos, iure cesos dixisse, aliquam  difficultatem habet: nam actio uiolate maiestatis in eum tantum intendi potest qui conspirationem facit aduersus principem uel aduersus Rempublicam. At isti nichil huiuscemodi commiserant  : imo cesi propterea dicuntur quod se in omnibus fideliter erga partes Lotharii iuuenis imperatoris agerent. Reos porro maiestatis fuisse dictos, quia maiestatem pontificis leserant, putari non potest. Tametsi enim daremus uerum ac sincerum esse priuilegium quod Romane Ecclesie concessum esse uolunt a Ludouico Pio, cuius fragmenta exstant apud Iuonem et Gratianum, semper tamen constaret supremum Romane urbis dominum fuisse, non papam, sed imperatorem,  adeoque crimen maiestatis in Paschalem papam committi non potuisse. Quippe Ludouicus Paschali et successoribus eius usque ad finem seculi tribuens ciuitatem Romanam, et tot amplas ditiones quibus hodie illius successores potiuntur, sibi retinuit supremum dominatum in ciuitates regionesque concessas: Salua semper super eosdem ducatus, inquit, nostra in omnibus dominatione, et illorum ad nostram partem subiectione . Fortassis ergo dicendum est seditionem ceptam fuisse per Theodorum et Leonem, a quibus familia sancti Petri lacessita fuerit ac lesa, ac propterea crimen maiestatis commissum ab illis fuisse, quia uim et manus eis intulerant qui erant in speciali defensione Romani pontificis  , quos tum equalibus priuilegiis ornatos fuisse cum illis qui erant in speciali defensione imperatoris colligi posse uidetur ex Capitulis que Lotharius imperator, anno 824, addidit ad limina beati Petri, in quibus hec primo loco leguntur:  Constituimus ut omnes qui sub speciali defensione domni apostolici seu nostra fuerint suscepti, impetrata inuiolabiliter utantur defensione. Quod si quis in quocunque uiolare presumpserit, sciat se periculum uite sue incursurum .

XXXI. Hactenus de Capitularibus regum nostrorum, deque eorum dignitate et auctoritate, generaliter egimus, et quomodo iisdem etiam Roma et Romani pontifices subiecti essent. Nunc suscepti operis ratio postulat ut de Carolo Magno, fundatore illo et auctore florentissimi Francorum imperii, deque Capitularibus ab eo promulgatis nonnulla seorsim dicamus. Existimauit illustrissimus Cardinalis Baronius  parcissimum illum fuisse in nouis condendis legibus, adeo ut, cum tandiu uixerit rex atque imperator, regnauit enim per annos sex et quadraginta, perpauca tamen legum capita sanxisse dicatur. Et Baronii quidem opinionem confirmare uidetur Eginhardus in uita eiusdem Caroli, scribens eum, cum animaduerteret multa legibus populi sui deesse,  multaque in illis inueniri repugnantia, cogitasse que deerant addere et repugnantia tollere, sed nichil aliud ab eo factum esse quam quod pauca Capitula, et ea imperfecta, legibus addidit. Hec sunt uerba Eginhardi: Post susceptum imperiale nomen, cum aduerteret multa legibus populi sui deesse , cogitauit que deerant addere, et discrepantia unire, praua quoque ac perperam prolata corrigere. Sed in iis nichil aliud ab eo factum est, quam quod pauca Capitula, et ea imperfecta, legibus addidit. Omnium tamen nationum que sub eius dominatu erant, iura que scripta non erant describere ac litteris mandari fecit. Ista, inquam, fauere uidentur opinioni Baronii. Ego tamen putauerim ita intelligenda esse, ut dicatur Carolus, postquam factus est imperator, cogitasse de emendandis conciliandisque legibus populorum sibi subiectorum; ceterum destinata exsecutum non esse, ac nonnulla tantum addidisse legibus illis: nam Capitula  quedam adiecit legi Salice et legi Ripuariorum, ac fortean aliis. Ista tamen non impediunt quin plurimas constitutiones generales sanciuerit, quibus teneri uoluit omnes nationes sibi subiectas.

XXXII. Sane Ioannes Auentinus in Annalibus Boiorum notat illum ius assidue summa diligentia dixisse, nonnunquam mane, dum indueretur ac calcearetur. Addit autem: Noctu dum in cubili cubaret, capiti pugillares supponebat; si quippiam utile  in mentem ueniebat, adnotabat, ne memoria laberetur . Accepisse hanc obseruationem uidetur Auentinus ex concilio habito apud martyrium sancte Macre in diecesi Remensi anno 881, in quo ista leguntur: Carolus Magnus imperator, qui regnum Francorum nobiliter ampliauit et per annos quadraginta sex feliciter rexit, et sapientia tam in sanctis Scripturis quam et in legibus ecclesiasticis et humanis reges Francorum  precessit, nullo unquam tempore sine tribus de sapientioribus et eminentissimis consiliariis suis esse patiebatur, sed uicissim per successiones, ut eis possibile foret, secum habebat, et ad capitium lecti sui tabulas cum graphio habebat, et que siue in die siue in nocte de utilitate sancte Ecclesie, et de profectu ac soliditate regni, meditabatur, in eisdem tabulis adnotabat, et cum eisdem consiliariis quos secum habebat inde tractabat; et quando ad placitum suum ueniebat, omnia subtiliter tractata plenitudini consiliariorum suorum monstrabat, et communi consilio illa ad effectum perducere procurabat . Sic de Alexandro Seuero imperatore narrat in uita eius Aelius Lampridius, illum leges de iure populi et fisci moderatas et infinitas sanxisse, neque ullam constitutionem sanciuisse sine uiginti iurisperitis et doctissimis et sapientibus uiris. At quod apud Auentinum et in synodo apud Sanctam Macram legitur Carolum Magnum noctu, dum in cubili cubaret, capiti suo pugillares supposuisse, et que illi tum in mente  ueniebant, scribere solitum, confirmatur quidem auctoritate Eginhardi, sed tamen ita ut illa cura Caroli cerceatur ad solam artem scribendi, ad quam discendam Carolus sero uenerat. Tentabat et scribere, inquit Eginhardus in libro de uita eius, tabulasque et codicillos ad hoc in lectulo sub ceruicalibus circumferre solebat, ut cum uacuum tempus esset, manum effigiendis litteris assuefaceret. Sed parum prospere successit labor preposterus ac sero inchoatus.

XXXIII. Sed ut ad Baronium redeamus, quem paulo ante diximus in ea fuisse sententia ut existimaret Carolum Magnum fuisse parcissimum in condendis nouis legibus, et perpauca legum capita sanxisse in tot annorum spatio per quos regnauit et imperauit, obseruandum est neminem regum Francorum ueteris eui tot leges tulisse quot Carolus promulgauit, et plures solius Caroli leges nunc superesse, quam ceterorum regum qui ante et post eum uixere, usque ad Hugonem cognomento Capetum. Nam preter Legem  Salicam et ceteras, quibus ille pondus auctoritatis sue addidit, preter Capitula sparsim relata in libris Capitularium et in Codice legis Longobardorum, quorum originem reperire nequiuimus, habemus plusquam sexaginta constitutiones ab eo editas uariis temporibus, siue cum rex tantum esset, siue posteaquam imperatoris nomen assumpsit. Quod si leges ab eo late conferantur cum iis que a posteris eius sancite sunt, facile est deprehendere in illis sublime et erectum Caroli ingenium, in istis labentem atque inclinatam Caroline glorie magnitudinem ac splendorem. Et sane mirum non est uirum tantum, qui multum opere posuit in condendis optimis legibus et in constituenda bona disciplina, qui, ut Benedictus Leuita ait, cunctorum uicit inclita gesta patrum, ceteros principes supergressum esse et longo post se interuallo reliquisse. uicit gentes immanitate barbaras, Christi regnum ualde amplificauit, cleri mores collapsos emendauit, Ecclesias, precipue uero Romanam,  amplis latifundiis, possessionibus ac priuilegiis locupletauit, auxit, ornauit . Bonarum preterea litterarum studia reuocauit, scholas publicas instituit, ceteris bonis artibus honorem habuit, earum professores premiis decorauit. Deficeret me tempus si cunctas maximi principis uirtutes enarrare, si singula illustria eius facinora recensere uellem. Itaque supersedeo, et ad Capitularia me rursum conuerto.

XXXIu. Fuit nuper uir doctus  qui existimauit Caroli Magni Capitula non fuisse recepta in episcopatu Turonico euo Herardi, archiepiscopi Turonensis; uel si recepta fateri necesse sit, non ita tamen istud intelligi debere, ut eorum gratia morem Ecclesie sue de festis diebus obseruandis immutandum esse autumarit Turonicus presul Herardus. Fundum autem fundamentumque istius sue opinionis accepit ex  capite 61 Capitulorum que idem Herardus edidit anno 838, in synodo sua diecesana; in quo cum dies festi commemorentur qui a fidelibus Christianis obseruandi sunt, quidam eorum omittuntur quos Carolus Magnus coli iussit in capite CLXI , siue, ut, nostra, capite CLuIII libri primi Capitularium; ueluti Paschalis festi commemoratio, dies Dominica, beate Marie uirginis Annuntiatio et Natiuitas, tres Rogationum dies, et octaua Epiphanie; Pentecostes porro uno tantum die celebranda proponitur. Ego neutram ex his duabus uiri clarissimi coniecturis ueram esse puto. Constat quippe Cesarodunum Turonum fuisse tum in medio regni Francorum, eam urbem fuisse numeratam inter metropoles regni Caroli , habitum illic concilium anno 813 iussu eiusdem Caroli, et Landrannum, Turonensem archiepiscopum, fuisse constitutum Missum dominicum in pago Turonensi, anno 823, una cum Ruotberto comite,  ad imperandam et urgendam Capitulorum regalium exsecutionem. Ad festos dies quod attinet, que de pretermissis dicuntur ab eodem uiro docto, ea minimum aut nichil habent difficultatis. Etenim que Herardus omisit in capite 61, ea in aliis locis commemorauit, Paschale uidelicet festum capite 97, Dominicum diem capite secundo. Pentecostes uenerationem in capite 97 coniungit cum Paschate, ita ut octo dies Pasche feriari oportere dicat, de Pentecoste non dicat. Sed ista que uidetur repugnantia tolli debet per caput 35 libri secundi Capitularium, ex quo caput istud Herardi abbreuiatum est. In capite autem illo libri secundi sancit Ludouicus Pius imperator, Magni filius, ut dies Dominicus Pasche cum honore et sobrietate colatur, et ut simili modo tota illa hebdomada obseruetur. Deinde addit: In Pentecoste similiter ut in Pascha. Mirum porro non est eum pretermisisse Annuntiationem et Natiuitatem beate Marie uirginis, cum nulla horum festorum mentio habeatur in Capitularibus e quibus Herardus excerpsit constitutiones  suas synodales. Ac de Natiuitate quidem constat eam diem non fuisse publico cultu celebratam euo Caroli Magni. Concilii uero Rhemensis acta sub Sonnatio, quorum auctoritate idem uir doctus utitur ut ostendat eam obseruari iussam ante tempora Herardi, non sunt extra controuersiam, et adeo subleste ualdeque dubie fidei uisa Sirmundo sunt, ut ea indigna putauerit que in collectionem ueterum synodorum Gallie referrentur. Annotat preterea uir clarissimus Rogationum tres dies imperari a Carolo Magno in loco paulo ante laudato ex libro primo Capitularium, et de illis tamen silere Herardum. Primo certum est nullam Rogationum triduanarum mentionem fieri in libro primo Capitularium, sed in quinto  tantum, ubi sic legitur: Placuit nobis ut litania maior obseruanda sit a cunctis Christianis diebus tribus: quod sumptum est ex canone trigesimo tertio concilii Moguntiaci, extremis Caroli Magni temporibus celebrati. Deinde, tamenetsi uerum esset mentionem  istiusmodi Rogationum fieri in libro primo Capitularium, non eque uerum esset omissas illas fuisse ab Herardo. Quamuis enim de his non loquatur in capite 61, diserte tamen de diebus Rogationum agit in capite 95, Rogationum etiam uocabulo utens, licet non exstet in capite laudato libris quinti Capitularium, et in additione 3 unde Herardus caput istud suum conflauit. De octauis Epiphanie fateor ueram esse obseruationem, et pretermissas omnino esse in capitulis Herardi. At non inde tamen colligi potest capitula Caroli Magni neglecta tum fuisse in episcopatu Turonico. Error fortean librarii fuit, qui, ut sepe uidemus in antiquis libris, octauas Epiphanie omisit propter uicinitatem uocis Epiphanie.

XXXu. Capitularium itaque regalium magna ubique erat auctoritas, par cum sacris canonibus reuerentia. Durauit autem usus eorum per aliquot secula, nimirum usque ad Gratiani tempora, imo etiam, ut uidetur, usque ad regnum Philippi Iu, cognomento  Pulchri, Francorum regis. Neque in regno tantum Francorum ualebant, sed in Germania quoque et in Italia. Ac de Germania quidem fidem faciunt plurima ueteris eui monumenta, precipue uero decretum Ottonis Magni, Germanie regis, datum apud Franconofurt anno 952, in quo, Capitularium precedentium regum institutis coram positis, statutum est ne oppressio uirginum aut uiduarum, uel raptus, ab ullis hominibus fiat . Apud Italos diutius obseruata fuisse quam apud Germanos multa probant, sed in primis collectio canonum ac decretorum a Gratiano composita, in qua persepe referuntur constitutiones ex Capitularibus regum nostrorum descripte, uti iam obseruatum est a uiris eruditissimis. Obiici tamen posset Gratianum sua non accepisse ex libris Capitularium, sed ex Decreto Iuonis episcopi Carnotensis, quem compilasse uidetur, adeoque ex Capitulis a Gratiano laudatis argumentum sumi non posse ad probandum Capitularia regum Francorum cognita fuisse Italis euo Gratiani. Sane  uerum uideri posset Gratianum ex Iuone descripsisse capita collectionis sue que referuntur ex Capitularibus, nisi certis indiciis ostenderemus eum quedam ex Capitularibus descripsisse que apud Iuonem non exstant. Descripsit enim Caroli Magni constitutionem, qua renouauit Constantini imperatoris legem de episcopali iudicio. Hanc porro Caroli constitutiodem accipere non potuit ex Iuone, apud quem non habetur. Accepit igitur ex Capitularibus, ut ipsemet docet his uerbis: Hec si quis antiquata contendat, quia in Iustiniani Codice non inueniuntur ita inserta, per Carolum renouata cognoscat, qui in suis Capitularibus ait inter cetera: uolumus atque precipimus ut omnes, etc. . At Innocentius III ex Gratiano  manifeste descripsit in epistola scripta anno 1204 ad archiepiscopos et episcopos per Franciam constitutos , que exstat in libro secundo Decretalium, in qua inter cetera ita habetur:  Nec sic illud humillimum omittamus quod Theodosius statuit Imperator, et Carolus innouauit, de cuius genere rex ipse  noscitur descendisse: Quicunque uidelicet litem habens, etc. . Ex Gratiano similiter acceperunt Gregorius IX et Innocentius Iu quecunque dicunt de ista Constantini lege a Carolo Magno confirmata et renouata. Tum enim non recurrebant ad fontes, sed cuncta ex Gratiano, suppresso eius nomine, describebant .

XXXuI. Francos nostros par erat diutius retinere usum Capitularium quam ceteras nationes, cum propter eos precipue fuissent condita, et ab eorum regibus sancita. Itaque non solum Roberti regis euo, ac deinde sub Philippo primo, ut notum est ex epistolis et ex collectionibus canonicis Iuonis, episcopi Carnotensis, eorum auctoritas passim ualuit, sed etiam, uti dicebamus, regnante Philippo Iu  cognomento Pulchro. uidimus enim ueteres membranas in quibus descriptum erat concilium prouinciale habitum Auarici Biturigum anno 1286, quas nobiscum humanissime pro suo more communicauit uir clarissimus Antonius uyon Herouallius. In capite autem 32 illius concilii statuitur, ut dies Dominici et festa cum omni cura et diligentia precipiantur ab omni seruili opere obseruari. In fine uero Constitutionum insertum reperitur caput 75 libri primi Capitularium, sed mutato stylo, hoc modo: Dies Dominicus ita obseruandum est ut . . . nes et Missarum sollempnia et ea que ad . . . . . tur, uidelicet ut nec opera seruilia in eo ag . . . . . as colant, nec campos arent, nec messem . . . . . num siccent, nec sepem faciant, nec siluam . . . . . pent, nec arbores cedant, nec ortos faciant, nisi cibi uel frigoris necessitate, set r . . . . . molant ullo modo, nec panem quoquant, nec in petris laborent, nec domus construant, nec carra moueant, nec ad mercata conueniant, nec uenationes exerceant. Item femine opera  extrilia non faciant, uestimenta non capulent, nec consuant, nec lauent, nec liniant, linum non batant, nec lanam carpere presumant, nec berbices tondant, ut omnibus modis bonorum requies die Dominico fiat.

XXXuII. Ista quamuis certa sint, uera nichilominus est sententia illustrissimi uiri Petri de Marca, archiepiscopi Parisiensis , qui docet Capitularium usum interruptum fuisse sub initia tertie regum nostrorum familie; quoniam mutatio rerum publicarum et regie auctoritatis imminutio, que tunc euenere, necessario post se traxerunt legum receptarum abrogationem, que non aliis fundamentis niti possunt quam columnis quibus regia dignitas sustinetur. Bellorum enim Normannicorum et ciuilium occasione factum est ut ducum, comitum, et marchionum prefecture, que in arbitrio regis antea erant, proprie cuiusque fierent et hereditarie. Hinc introducta uaria iura municipalia,  ne quid ex ueteri superesset quod nouis possessoribus officere posset. Ita paulatim recessum est a cognitione Capitularium, ad eamque eorum ignorantiam uentum que regnabat ante initium postremi seculi. Sed tandem, cum clarissimum illud litterarum sidus affulsisset Franciscus primus, Francorum rex Christianissimus, cui littere istis nouissimis temporibus non minus debent quam olim debuerunt Carolo Magno, excitata sunt hominum ingenia ad diuersas artes diuersaque studia, excusse ueteres bibliothece, reuocateque a tenebris sunt ueterum lucubrationes que antea latebant. Tum uero reducte in lucem sunt leges Capitularium, a Germanis primum, deinde a nostris hominibus.

XXXuIII. Primus, ut arbitror, Capitularium siue Constitutionum Caroli Magni auctoritatem dias in luminis oras post longam obliuionem protulit beatus Rhenanus, anno 1531, qui plurima ex codice Legum Francicarum, cuius uetera exemplaria exstare ait  in uariis Germanie bibliothecis, descripsit in libro secundo rerum Germanicarum. Tum Ioachimus uadianus anno 1536 in libro sexto Aphorismorum de Eucaristia, pag. 215, Ansegisi, abbatis Lobiensis, collectionem expressis uerbis commemorans: Exstat, inquit, apud nos Sangalli antiquus Ansegisi abbatis Lobiensis codex, in bibliotheca Templi maioris, in quo hec que modo citauimus ad uerbum leguntur; nimirum ut presbyter Eucaristiam semper habeat paratam propter infirmos. Anno dein 1545 uitus Amerpachius librum Constitutionum Caroli Magni emisit in lucem Ingolstadii  , ut dicemus infra suo loco. Triennio post Ioannes Tilius, qui Briocensis dein et Meldensis episcopus fuit, aggressus est editionem Capitulorum Caroli Magni et Ludouici Pii, non tamen perfecit neque emisit. Tum uero primum audiri cepit nomen Capitularium, cum antea dicerentur simpliciter Constitutiones Caroli Magni, siue leges Francice. Sequenti anno, qui fuit nonus et quadragesimus post millesimum a natiuitate Christi, Carolus  Molineus emittere parans stylum parlamenti Parisiensis a se emendatum et locupletatum, ait in prefatione, se quedam insignia capita adiecisse ex constitutionibus Caroli Magni et Ludouici Pii, quarum exemplar habeo, inquit. Eadem repetit in notis marginalibus ad Stylum eumdem, parte III, tit. 50. Existimandum tamen non est, exemplar illud, quo Molineus, utebatur, esse unum ex illis que Tilius edi curauit; nam preterquam quod Molineus, tum in additionibus ad Stylum Parlamenti, tum etiam in tractatu de Origine, progressu, et excellentia regni et monarchie Francorum, et in Commentario ad edictum Henrici II contra paruas datas, Capitularia siue constitutiones Caroli Magni et Ludouici Pii semper laudat secundum numeros in antiquis exemplaribus annotatos, quos Tilius in editione sua mutauit, docet preterea Molineus in eodem tractatu  de Excellentia regni Francorum, § 115, et in prefatione Commentarii ad edictum Henrici II contra paruas datas, § 7, se exemplar illud suum habuisse ex registris regiis. Scio hanc Molinei annotationem sublatam esse a tractatu de Excellentia regni Francorum in postremis editionibus Operum Molinei, initio facto ab ea, que Parisiis prodiit anno istius seculi duodecimo. Qui enim tum curabant editionem illam, hanc sibi licentiam permiserunt, ut, quantum uellent, auferrent, mutarent, adderent. Nam, exempli gratia, numeros Capitularium in uetustis Molinei editionibus notatos emendarunt ad Pitheanam Capitularium editionem, que diu post exstinctum Molineum prodiit. Et cum ille in paragrapho 119 eiusdem tractatus de Monarchia Francorum ita scripsisset: Item, lib. Iu Capitularium, sequentia Capitula, que Ansegisus ponit in libello primo sue compilationis, uidelicet cap. 95, modis omnibus et sub mulcta in Capitulis contenta prohibuerunt, ne pueri sine uoluntate parentum tonsurentur, uel puelle uelentur; et  cap. 109, ne puelle infantule etatis uelentur, antequam eligere sciant quid uelint. Isti sic pro sua audacia reposuerunt: Preterea lib. Iu Capitul. suorum sequentes articulos conscripserunt, quos Ansegisus, lib. I sue compilationis, adiunxit his uerbis cap. 101 [postreme editionis Parisiensis, quam sumus secuti]: Ne pueri uero sine uoluntate parentum tonsurentur, uel puelle uelentur, modis omnibus inhibitum est; et, qui hoc facere tentauerit, mulctam, que in Capitulis legis mundane a nobis constitutis continetur, persoluere cogatur. Et cap. 107: Ne uero puelle indiscrete uelentur, placuit nobis etiam de sacris canonibus qualiter obseruandum sit hic inferre. De tempore uelandarum puellarum in Africano Concilio, cap. 16, continetur ut non ante 25 annos consecrentur. Debuerant isti, ut integram Molinei scriptionem referrent, addere caput 115 libri primi Capitularium ex editione Pitheana, quod est 109 in nostra, in quo ita legitur: Ut infantule etatis puelle non uelentur, antequam  ille eligere sciant quid uelint. Multiplex itaque in hoc loco fuit temeritas eorum, qui istam Operum Molinei editionem curarunt. Primum, quod uerba Molinei non retinuerunt, aliaque pro illis substituerunt, que Molinei non sunt, ut patet etiam ex tractatu eodem Gallice scripto, in quo idem omnino sensus et idem uerborum ordo, etiam in ipsorum editione, reperitur, qualis legitur in loco illo Molinei a nobis relato ex ueteri editione. Deinde, quod cum Molineus consulto abstinuerit a referendis integris Capitularium locis, que hic commemorat, isti illa contra mentem auctoris inseruerint. Tertio, quod postreme Capitularium editionis Parisiensis mentionem fecerint in textu Molinei; cuius certum est nullam debuisse fieri mentionem, quoniam illa, uti iam obseruauimus, diu post exstinctum Molineum prodiit. Denique quod illa, quam sibi sumpserant, emendandi supplendique Molinei auctoritate abusi, postremam istius paragraphi partem omiserint. Atque hec quidem omissio  fieri potuit per negligentiam; at mutatio que facta est in paragrapho 115, in quo omiserunt uerba Molinei dicentis se libros Capitularium habuisse ex registris regiis, ea uero facta consilio est ab iis qui putarent istam admonitionem non esse necessariam postquam libri Capitularium uersabantur in omnium manibus, adeoque necesse deinceps non esse indicare loca ubi reperiri poterant. Nam Molineus ita illic scripserat: Et originaliter habetur in Capitulari, cuius e registris regiis copiam habeo. Hanc clausulam omnino deleuerunt editores Parisienses, qui tamen eam retinuerunt in eodem tractatu Gallice scripto. Unde colligere licet quam bona fide uersati illi sint in editione Operum Molinei.

XXXIX. Ante annum 827 Capitularia regum nostrorum nondum relata fuerant in unum uolumen, sed separatim prescripta habebantur in schedulis et  membranulis. Tum uero Ansegisus abbas collegit aliquot Caroli Magni et Ludouici Pii Capitularia, ne obliuioni traderentur, ut ipse ait, eaque in quatuor libros digessit. Credunt plerique Ansegisum hunc abbatem fuisse Lobiensem, persuasi auctoritate Sigeberti, qui de eo ita scribit ad annum 827: Ansegisus abbas Lobiensis edicta imperatoris Caroli Magni et Ludouici filii eius ad ecclesiasticam legem pertinentia in duobus libellis digessit. Idem edicta eorumdem ad mundanam legem pertinentia in duobus eque libellis digessit. Hanc opinionem postea confirmauit et propagauit Ioannes Trithemius. Sed ego neminem Sigeberto antiquiorem reperi qui ista tradat. Immo Fulcuinus, uetustus auctor, qui originem et historiam monasterii Lobiensis descripsit, ueterumque abbatum Lobiensium seriem dedit, nullam Ansegisi mentionem facit, neque etiam Aegidius Waulde, qui anno seculi istius uigesimo octauo uitam sancti Ursmari et historiam eiusdem monasterii uulgauit  collectam ex ueteribus monumentis Lobiensibus uicinarumque ecclesiarum et monasteriorum. uehementer autem falluntur qui putant illum fuisse primum abbatem Lobiensem, multoque magis ii qui eum postea Senonensem archiepiscopum fuisse contendunt extremis Caroli Calui temporibus. Quamuis enim constet eum qui Senonensis archiepiscopus fuit, abbatem antea fuisse, confundi tamen non debet cum collectore Capitularium. Neque uero necesse est eorum qui ita sentiunt argumenta refellere, quos testimoniis grauissimis obruere facile esset. Sufficiet auctoritas uiri celeberrimi istarumque rerum peritissimi Iacobi Sirmondi, qui de Ansegiso ita scribit in epistola ad domnum Constantinum Caietanum abbatem sancti Baronti: Par fuit in Ansegiso, qui Caroli et Ludouici regum Capitula collegit, quorumdam hallucinatio. Cum enim Ansegisum hunc Lobiensem in Cameracensium diecesi abbatem fuisse ex Sigeberto constet, longeque diuersum ab Ansegiso Senonum archiepiscopo, quanquam is etiam abbas ante episcopatum  fuerat, sed alterius in Bellouacis monasterii cui a Sancto Michele nomen, non defuerunt tamen qui utrumque Ansegisum confunderent, et digestorum in libros Capitulorum laudem archiepiscopo perperam tribuerent .

XL. Ex his que dicta hactenus sunt colligitur ambigi merito posse an uera sit eorum sententia qui Ansegisum nostrum uolunt fuisse abbatem Lobiensem. In chronico Fontanellensi, quod in tomo tertio Spicilegii Dacheriani editum est, reperio Ansegisum abbatem Fontanellensem constitutum a Ludouico Pio, uirum fuisse doctum ac librorum amatorem, quorum magnam copiam reliquit in monasterio Fontanellensi et in Flauiacensi, cuius etiam abbatem fuisse docet auctor eiusdem Chronici  . Existimare itaque fortassis liceret Ansegisum abbatem, qui Capitularia regum collegit, eum esse qui Fontanellensis abbas fuit, et obiit anno 834, XIII Kalend. Augusti, postquam eam abbatiam per annos decem  et amplius rexisset.

XLI. Collectio illa Capitularium ab Ansegiso abbate confecta statim auctoritatem magnam obtinuit, quod eam Ludouicus Pius imperator suam fecerit. Etenim ille in constitutionibus editis post annum 827 referens uerba uel sensum legum a patre suo Carolo aut a se antehac editarum, reperiri illa scribit in Capitulari. Quo nomine intelligit collectionem Ansegisi. ueluti in Capitulari Wormatiensi anni 829, tit. 1, cap. 5: Ita enim continetur in Capitulare bone memorie genitoris nostri in libro I, cap. 157: Ut qui Ecclesiarum beneficia, etc. Et paulo post: Item in Capitulare nostro in libro II, cap. 21, de eadem re. Et infra in capite nono eiusdem tituli huiusce Capitularis Wormatiensis: Quicunque de rebus Ecclesiarum, quas in beneficium habent, restaurationes earum  facere neglexerint, iuxta Capitularem anteriorem, in quo de operibus ac nonis et decimis constitutum est, sic de illis adimpleatur, id est, in libro Iu, capitulo  38, De opere et restauratione Ecclesiarum, etc. Et in titulo secundo eiusdem Capitularis, cap. 1: De beneficiis destructis hoc obseruetur quod in Capitulare priori continetur, id est, in libro Iu, capitulo 36. Quicunque beneficium, etc. Ibidem, cap. 8: De bonis denariis quos populus recipere non uult, uolumus ut hoc obseruetur et teneatur quod in priori Capitulari nostro constitutum est, id est, in libro Iu, capitulo 30: Quicunque liber homo, etc. Et titulo 3, cap. 1: De homicidiis in ecclesiis uel in atriis earum commissis hoc obseruetur et teneatur, quod in Capitulare priori constitutum est, id est, in libro Iu, capitulo 13: Si quis ex leui causa, etc. Item, cap. 5: De uicariis et centenariis qui magis propter cupiditatem quam propter iustitiam faciendam sepissime placita tenent et exinde populum nimis affligunt, ita teneatur sicut in Capitulare domni  Caroli imperatoris continetur, id est, in libro III, capitulo 40: Ut nullus ad placitum, etc. Et paulo post: Item de eadem re in Capitulare nostro in libro Iu, capitulo 45: De placitis siquidem, etc. Et in capite octauo eiusdem tituli: De faidis cercendis hoc obseruetur et teneatur quod in Capitulare nostro in libro Iu, capitulo 25 continetur: Si quis aliqua necessitate cogente, etc.

XLII. Carolus quoque Caluus eamdem collectionem sepe laudauit tanquam publicum legum Francicarum codicem, regia auctoritate et usu publico receptum. Referenda sunt loca ex Capitulis eius que id probant quod nos diximus. Titulo 36, cap. 1: Comites episcopis et ministris Ecclesie in eorum ministeriis adiutores in omnibus fiant, sicut in Capitulari predecessorum ac progenitorum nostrorum continetur, in secundo libro capitulo 23, etc. Ibidem, cap. 4: uolumus et expresse mandamus comitibus nostris ut sicut in 24 capitulo secundi libri Capitulorum decessorum nostrorum  continetur, etc. Cap. 8: Ut denarii ex omnibus monetis meri ac bene pensantes, sicut in Capitulari predecessorum ac progenitorum nostrorum Regum libro quarto 32 capitulo continetur. Cap. 9: Secundum legem mundanam ut periurus puniatur sicut in Capitulari decessorum ac progenitorum nostrorum continetur in fine capituli decimi ex tertio libro. Cap. 18: Si autem in immunitatem uel potestatem aut proprietatem alicuius potentis confugerit, secundum quod in tertio libro Capitularis 26: capitulo continetur, etc. Cap. 19: Mercata die dominico in nullo loco habeantur, sicut in primo libro Capitulorum, capitulo 136 habetur. Cap. 20: Homines etiam qui prouidentiam habere debebant ne mance mensure fiant, si de periurio quod iurauerunt quia hoc non consentire debuissent, reuicti fuerint, secundum legem puniantur, sicut in fine capituli decimi ex libro tertio Capitulorum habetur. Cap. 22: Considerare uolumus discretionem quam decessores nostri reges in quarto libro Capitulorum posuerunt, capitulo 57 decernentes. Cap. 25: Et  quoniam in prefatis Capitulis continetur in libro tertio, capitulo 75 ut nullus sine permissu regio bruniam, etc. Cap. 27: Et qui de talibus hostem dimiserint, heribannum iuxta discretionem que in progenitorum nostrorum tertio libro Capitulorum, capitulo 14 continetur, persoluant. Cap. 28: Ad nostram regiam partem componant sicut in prefato Capitulorum libro tertio, capitulo 15 et 86, et in libro Iu, capitulo 36 habetur. Infra in eodem capite: sicut in Capitulis libri primi, capitul. 132 et 134 et in libro II, capitulo 31, et in libro quarto, capitulo 19 continetur. Cap. 34: Continetur tamen in tertio Capitulorum libro, capitulo 29, de homine libero, etc. Titulo 40, cap. 9: Sicut in libro primo Capitulorum aui et patris nostri, et sicut in Capitulis patris nostri anno 16 imperii eius factis, continetur. Titulo 45, cap. 1: Qui talem forbannitum  receperit, secundum quod constitutum est in Capitularibus aui et patris nostri in libro tertio, si Francus est, etc. Ibidem, cap. 3: Fiat de illis sicut in Capitulari aui et patris nostri continetur in libro III, capitulo 47. Et si iam de latrocinio reuicti sunt, fiat de illis sicut de reuictis. Si autem illis adhuc uita perdonata non fuit, et reuicti non sunt, et res et mancipia uel mobile habent, fiat de illis sicut in quarto libro Capitulorum, capitulo 29, dicitur. Citat preterea frequenter idem Carolus Capitularia Caroli Magni et Ludouici Pii. Sed nos ea tantum loca selegimus in quibus illa laudat ex Collectione Ansegisi, ut ostenderemus illam fuisse authenticam et regia auctoritate firmatam.

XLIII. Collectionis autem istius hic ordo est ut in primo quidem libro, ut Ansegisus ipse admonet in prefatione sua, posita sint Capitula Caroli Magni ad ordinem pertinentia ecclesiasticum, in secundo Capitula ecclesiastica Ludouici Pii, in tertio Capitula Caroli ad mundanam pertinentia legem, in quarto  denique ea que Ludouicus Pius fecit ad augmentum mundane pertinentia legis. Que res non satis animaduersa plures uiros doctos in errorem impulit, qui secundum et quartum Capitularium libros putauerunt esse Caroli Magni. Sed et illud admonendum est, istos duos libros Ludouico et Lothario ipsius filio tribui in quibusdam uetustis Ansegisi exemplaribus; cum tamen certum sit, ut recte obseruauit Petrus Pitheus, nichil hic Lotharii proprium esse, et duos istos libros omnino compositos esse ex Capitulis solius Ludouici ; si priores duas appendices libri quarti exceperis, que sumpte sunt ex Capitulis Caroli Magni que omissa ab Ansegiso fuerant in prioribus libris. Ceterum, tamenetsi institutum Ansegisi fuerit ut in primo libro poneret tantum Capitula Caroli Magni, certum tamen est permixta per errorem ab illo fuisse quedam Capitula Ludouici Pii, caput nimirum 79 et sequentia usque ad 104, que sumpta sunt ex Capitulis que  anno 816 sancita a Ludouico Pio sunt. Causa autem istius erroris, ut alibi dicimus, alia esse non potest quam quod cum duo Caroli magni Capitula deprehendisset in fronte Capitularis quod anno 816 a Ludouico Pio conditum est, putauit cetera quoque eiusdem Edicti capita Caroli esse . Redit autem postea Ansegisus ad institutum suum; nam caput 105 cum sex sequentibus sumpta sunt ex primo Capitulari anni 805, sequentia quatuor ex secundo Capitulari eiusdem anni, caput 116 cum decem sequentibus, ex quinto Capitulari anni 806, sequentia septem ex sexto Capitulari eiusdem anni. Quinque capita que postea leguntur, descripta sunt ex secundo et tertio Capitulari anni 803. Caput 139 sumptum est ex Capitulis que anno 809 edita sunt. Originem et fontes eorum que postea sequuntur usque ad caput 159 reperire non potui. At quatuor ultima capita eiusdem libri primi accepta sunt ex primo Capitulari anni 810.

 XLIu. Quoniam uero Ansegisus plurima Caroli Magni ac Ludouici Pii Capitula pretermiserat, abstinueratque preterea a referendis Pippini et Carlomanni constitutionibus, quarum tamen frequens usus erat, Benedictus Leuita Moguntinensis hanc in se curam suscepit circa annum 845, ut Capitularia in unum colligeret et in tres libros distribueret. Existimauit Baronius , ac post eum alii, Collectionem illam a Benedicto confectam fuisse ex precepto concilii Meldensis, quoniam idem Concilium, ut supra uidimus, a Carolo Caluo postulauerat ut Capitula ecclesiastica a domno Carolo Magno imperatore, necnon a domno Ludouico Pio Augusto promulgata, obnixe obseruari precipiantur . uerum recte admonuit Hermannus Conringius  falsam esse eorum sententiam qui collectionem istam iussu concilii Meldensis factam putant. Recte inquam: etenim cum illa facta sit in regno Ludouici Germanie regis, extra quod Meldensis ciuitas erat posita, existimari  nullo modo potest Benedictum diaconum Moguntinum aggressum fuisse opus istud iussu episcoporum alterius regni. Preterea idem Benedictus uerbis minime ambiguis docet se collectionem illam adornasse iussu Otgarii archiepiscopi Moguntini; nam postquam locutus est de quatuor libris ab Ansegiso collectis, postea addit:

Autcario demum, quem tunc Mogontia summum
   Pontificem tenuit, precipiente pio,
Post Benedictus ego ternos Leuita libellos
   Adnexi, legis quis recitatur opus.

XLu. Neque uero recens neque ratione carens est querela doctorum uirorum, qui aiunt hanc Benedicti collectionem confusam esse et compositam ex uariis centonibus. Attamen ueram non puto eorum sententiam qui scribunt illum dolo malo hic usum, et Capitula a se collecta uariis in locis adulterasse et interpolasse in gratiam Romane sedis, ac propterea usum scrinio Ecclesie Moguntine, ubi cusa sint Capitularia  et inuestigate eorum fodine. Ego facilius crediderim illum collegisse primum Capitula que citra controuersiam edita sunt a regibus, tum ea que ab ipsis uel eorum iussu, ut supra monuimus, ab episcopis aut uiris doctis excerpta sunt ex libris diuine Scripture, sicut ea sparsim in eorum mixta Capitulis reperit, ut ipsa Benedicti uerba ponamus, et que excerpta ab eisdem sunt ex Canonibus sacrorum concilliorum, ex decretis Romanorum pontificum, ex dictis sanctorum Patrum, ex constitutionibus synodalibus Episcoporum Gallicanorum, ex codice Theodosiano siue Aniani interpretationibus, Pauli Sententiis, Iuliani Antecessoris Nouellis, codice legum Wisigothorum, ex lege Salica, ex lege Ripuariorum, et ex lege Baiuuariorum. Ex his enim omnibus locis consarcinata est illa Benedicti collectio, confuse sane facta, nullo seruato temporum ordine, mutatis etiam sepe uerbis capitum que illic referuntur. At non propterea censeo culpandum esse Benedictum, cum  ipse nos monuerit se Capitula illa sic confusa et indigesta sparsim inuenisse, et eorum quidem nonnulla habuisse paria initia et imparem finem, quedam uero pares fines, sed non paria initia, in quibusdam autem minus, et in quibusdam plus, et ideo se illa dimisisse sicut inuenerat, id est, nichil mutasse, nichil addidisse aut detraxisse. Tantum autem abest ut ego Benedictum culpari debere censeam, ut etiam multum ei nos debere putem, absque cuius diligentia et labore careremus hodie plerisque sanctissimis et optimis principum nostrorum constitutionibus que alibi non reperiuntur.

XLuI. Prodiit illa et usu publico recepta est, non solum in regno Germanie, sed etiam in Francia nostra, ante annum Christi octingentesimum quinquagesimum octauum. Nam cum eo anno Herardus archiepiscopus Turonensis Capitula sua ediderit, magnamque eorum partem abbreuiauerit ex illis que in collectione Benedicti habentur, manifestum est eum illa usum fuisse. Postea Isaac episcopus Lingonensis  Capitula quoque sua collegit ex iisdem tribus Benedicti Leuite libris. Laudantur denique frequenter Capitula eiusdem collectionis in concilio apud sanctam Macram, in Trosleiano, et ab Hincmaro, Reginone, Fulberto et Iuone. Nam de Burchardo silere me debere puto, quia tamenetsi multa acceperit ex illa Benedicti collectione, maluit esse mendax, ut sepe monuimus, quam Capitularia regum nostrorum laudare. Quonam autem modo intelligenda illa sint que Benedictus Leuita ait de Capitulis regalibus auctoritate apostolica roboratis, fuse dictum est superius, neque ea hic repeti opus est.

XLuII. Antequam uero a Benedicti collectione recedamus, superuacaneum non erit admonere illam, cum facta esset diu post Ansegisum, non semper unum cum istius lucubratione corpus constituisse, et librum Capitularium qui nobis est quintus, primum aliquando numeratum fuisse apud ueteres. Testis erit Hincmarus, archiepiscopus Rhemensis, in opusculo 48  quod inscriptum est: De presbyteris criminosis, de quibus approbatio non est. Illic enim referens caput 35 libri quinti Capitularium, qui est primus Benedicti Leuite, ita ait: Quid de presbyteris criminosis, de quibus approbatio non est, agendum sit, in libro primo Capitulorum domni Caroli imperatoris Augusti, capite trigesimo quarto, scriptum est: Hoc nobis magno cum studio retractandum est, etc. Et concilium Trosleianum habitum anno 909, referens caput 427 libri sexti Capitularium, qui est secundus Benedicti, ait: Quapropter in libro Capitularium secundo, capitulo 427, ita sancitur: Omnibus, nos ipsos corrigentes, posterisque exemplum dantes, etc. Preterea Isaac episcopus Lingonensis collectionem suam adornauit ex solis tribus libris Capitularium a Benedictio Leuita editis, Habuimus autem uetustissimum Codicem sancti Arnulphi Metensis, in quo descripta sunt plurima Capitula excerpta ex illis tribus Benedicti libris, et in fronte eorum que ex libro sexto accepta sunt, ita  scriptum est: Ex Capitularibus gloriosissimorum imperatorum domini Caroli et domini Ludouici, libro secundo. Et paulo post: Item in eodem ex lege ueteris Testamenti. Rursum infra, ubi caput 182 libri quinti describitur, positum est in titulo: Item in eisdem , ex libro primo: Ut episcopi potestatem habeant, etc. Denique in chartulario Ecclesie Barcinonensis reperimus, uti supra adnotatum est, Adeledim quamdam anno 25 regni regis Henrici dedisse eidem Ecclesie librum Caroli sancte Ecclesie utillimum, in tribus corporibus diuisum, id est, collectionem Benedicti in tres libros diuisam. Si ista obseruata fuissent a doctissimo uiro Mariano uictorio, non tribuisset Ansegiso librum quintum Capitularium. Exstat, inquit, apud Ansegisum abbatem synodus quedam sub Carolo Magno celebrata, in qua de huiusmodi precibus mentio his uerbis habetur: Ut nemo sacerdotum populi sibi peccata confitentium sine auctoritate canonum iudicare presumat ; quod est caput 116 libri  quinti. Neque leuius aberrant qui libros omnes Capitularium in quibus exstant constitutiones Carlomanni, Pippini, Caroli Magni, et Ludouici Pii, sic laudant tanquam solius Caroli Magni essent, passim ita scribentes: Carolus Magnus libro quarto, etc., Capitularium.

XLuIII. Post septem libros Capitularium sequuntur additiones quatuor, in quibus bene multa reperiuntur que neque apud Ansegisum exstant, neque apud Benedictum. Putauit Sirmondus  illas fuisse compositas a Benedicto Leuita. uerum ille nullam illarum mentionem facit in prefatione sua; et quamuis in Codice Bellouacensis Ecclesie tres posteriores additiones legantur post libros Ansegisi et Benedicti, et in Tiliano reperiantur etiam post librum septimum pleraque Capitula trium ultimarum additionum, in uetustissimis tamen exemplaribus Petri Pithei et Iacobi Sirmondi, in quibus nichil est Benedicti Leuite, quatuor additiones  adiuncte reperiuntur post libros quatuor Ansegisi. Illud etiam notandum est in hoc loco, additionem primam non haberi in Codice Tiliano, neque in Bellouacensi, nec Palatino; in istis tamen duobus ultimis descriptam fuisse antiquitus, tanquam partem faceret libri septimi. Hinc colligitur quod in titulis eidem libro septimo prefixis in eisdem duobus codicibus sequuntur consequentibus numeris lemmata capitum prime additionis, ita ut additis ad 478 capita libri septimi capitibus octuaginta prime additionis, consurgat numerus 558 Capitulorum. Et sane ita antiquitus obtinuisse in aliquot locis colligitur etiam ex eisdem exemplaribus Pithei et Sirmondi, in quibus tamenetsi nulli alii libri Capitularium descripti sint preter quatuor priores cum quatuor additionibus, in initio tamen prime additionis ita scriptum est: Cap. 478. Ut abbates, etc. Istud ipsum colligi potest ex Iuone , qui referens caput decimum sextum prime additionis, accepisse se illud  ait ex Capitularium libro uII, cap. 493, ut legitur in uulgatis Iuonis editionibus et in uetustissimo Codice ms. sancti uictoris Parisiensis. Quo etiam fortassis respiciebant episcopi in concilio Trosleiano congregati  anno 909, cum caput primum Capitularis anni 817 referentes, illud laudant ex Capitularibus. Attamen licet istud sit certissimum, eque uerum est collectionem Benedicti Leuite terminari in capite 478 in his uerbis: Maxime trium ultimorum Capitula istorum librorum, etc. Itaque Capitula prime additionis inserta sunt libro septimo post tempora Benedicti, quia is cuilibet studioso potestatem in prefatione sua fecerat inserendi que uellet. Ob eam causam nos octuaginta illa Capitula concludere noluimus spatiis libri septimi, tum etiam ne turbaremus ordinem receptum inter uiros doctos. Que enim additio secunda nunc est, prima esset, si ueterum Pithei ac Sirmondi librorum et Iuonis auctoritatem sequi uoluissemus. Ceterum nos additionem  primam retulimus ad annum 818 inter Capitula Ludouici Pii.

XLIX. Prima constitutionum Caroli Magni editio per typographos prodiit anno 1545, opera et studio uiri rei antiquarie bonarumque litterarum studiosissimi uiti Amerpachii, curante Alexandro ueissehorno, typographo Ingolstadiensi, cum hoc titulo: Precipue Constitutiones Caroli Magni de rebus ecclesiasticis et ciuilibus, a Lothario nepote ex aui Constitutionum libris collecte, et nuper e cenobio Tegernseensi prolate, cum annotationibus et prefatione uiti Amerpachii, Sequitur deinde Epistola dedicatoria eiusdem Amerpachii ad Carolum u imperatorem et Ferdinandum Cesarem, que tota ferme est de eorum laudibus. In pagina tamen nona et sequentibus agit de opere a se suscepto, his uerbis: »Ad hanc rem autem opportunissime se obtulit mihi canonum et legum harum compendium, quorum he ab ipso Carolo Magno late sunt, illi uero approbati aut una cum episcopis ab eo conditi. Sunt enim ex magna  parte uelut flores quidam e diuersis legum huius imperatoris uoluminibus, et actis habitorum ab eo cum episcopis conciliorum  collecti, ut clare sub finem operis indicatur. Delituit hactenus hec uetustatis gemma in cenobio Tegernseensi; ac etsi membranis credita, in plerisque tamen locis non modo non parum detrita et corrosa erat a tineis et blattis, sed etiam fedissime a librario deformata, ut passim annotaui ad ipsas leges et canones, tametsi non ubicunque a me aliquid est mutatum, ac facile apparet ex manu scriptum esse librum ab homine et indocto et negligente. Mihi profecto plurimum fecit negotii qualiscunque illa concinnatio. Primo enim legendus fuit totus liber; et preterquam quod in scripture insolentia tantum non oportuit me aliquando repuerascere, hoc est, litterarum et syllabarum formulas aut conferendo aut diuinando discere, cogitandum fuit de sensu, et examinanda fuerunt  multa uocabula non minore studio quam olim in oraculis examinabantur, aut examinari solent in enigmatis. Quanquam autem in his rebus nec ingenium fortasse prorsus mihi deest, nec usus, non tamen sine magno sepe labore saltem probabile aliquid inuenire in tanta uetustate morum et sermonis Germanici potui: non quod putem a me nusquam aberratum, sed pro mea in inquirendo pertinacia non potui facere quin darem in omnibus locis operam, ac efficerem ut quomodocunque tandem alicubi acquiescerem. Auxit hanc difficultatem, quod nec legum nec sacrarum constitutionum habeo magnam peritiam. Feci tamen et hac in parte quantum uires ac alii labores permiserunt. Fateor quidem editionem felicius non paucos alios me potuisse conficere, presertim quod ad hanc rem attinet; sed qui uoluissent, etiam non tam facile habiti fuissent; et hic labor magis litterariam quamdam industriam et peritiam postulabat, quam exquisitam aliquam iuris doctrinam.  Iam uero an iurisconsultus aliquis non singularis hic potuerit meliorem operam nauare quam ego feci, equi lectoris iudicium esto. Quare non tantum ueniam daturos mihi uel doctissimos puto, sed etiam laudaturos meam sedulitatem, quod in modiis occupationibus scholasticis hoc etiam onus in me susceperim; presertim cum interim aliquod proprium opus lucubrare potuerim et multo longius, et fortasse mihi ac meis fructuosius, ut nunc sunt tempora; et hec etiam ad questum aliquando, ut ingenue uerum fatear, conferre cogimur.«

L. Collectio illa continet primo Capitulare anni 779 in 24 Capitula distinctum, tum Capitularia tria anni 789 integra; tertio loco Capitulare anni 793 de causis regni Italie; quarto Capitula data anno 806 ad Niumaga; quinto Capitula data Missis eodem anno sexto, excerpta de canone, que in editione nostra edita sunt post Capitula ad Niumaga; septimo caput 89 legis Ripuariorum, quod exstat etiam inter Caroli  Magni Capitula excerpta ex lege Langobardorum; octauo Capitulare secundum, tertium et quartum anni 803, et priora tria Capitularia anni 805, et Capitulare quartum incerti anni, tum edictum Caroli imperatoris de honore et adiutorio episcopis prestando a comitibus et aliis iudicibus, quod circa annum octingentesimum editum est. Sequuntur postea Caroli Magni Capitula octo addita ad legem Langobardorum, tum Epistola eiusdem ad Pippinum filium regem Italie, quam nos ad annum 807 retulimus; post quam sequuntur Capitula tria Caroli Magni addita ad legem Langobardorum, quorum duo habentur inter Capitula a nobis excerpta ex eadem lege; tertium, quia nobis excidit, addidimus in fine tomi primi, post finem indicis et notationem de erratis typographicis. Post Caroli Magni Capitula, descripta habentur Capitula que Ludouicus Pius edidit anno decimo sexto imperii sui. Postremo pauca quedam Capitula hinc inde collecta, et Lotharii Capitulum de confirmatione superiorum Constitutionum. Hunc codicem  postea Ioannes Buseus, presbyter e societate Iesu, recudit Moguntie anno 1602, ad calcem epistolarum Hincmari, tum etiam Goldastus in collectione Constitutionum imperialium.

LI. Eadem tempestate summi iudicii uir ac litterarum uirtutumque antistes Ioannes Tilius, Briocensis dein ac Meldensis episcopus, cui editionem multorum bonorum librorum debemus omnes, cogitauit de edendis libris Capitularium ab Ansegiso abbate et Benedictio Leuita collectis, ac demum eos prelo commisit anno Christi 1548 in hac ciuitate Parisiensi. Substitit tamen in capite 289 libri sexti; quo casu nescimus, quamuis Petrus Pitheus, qui propior ei fuit, diuinare conatus sit. Attamen quamuis absoluta perfectaque editio non fuerit, quedam illius exemplaria in lucem emissa sunt, quibus hodie fruimur, ita ut qui Rome per ea tempora Gratiani collectioni, ut idem Pitheus ait , recognoscende recensendeque prefuerunt, iis usi sint, simul et  Bellouacensis exemplaris reliquiis, que tum illi quidem, addit idem Pitheus, doctissimi episcopi beneficio, indicio uero nostro nacti sunt, id est, beneficio Iacobi Amioti episcopi Autissiodorensis, ut ingenue agnoscunt correctores Romani in indice librorum qui uariis ex locis sunt habiti, qui sequitur post prefationem: Capitularium liber septimus, inquiunt illi, et Capitularia adiecta, missa a Iacobo Amioto episcopo Autissiodorensi ex bibliotheca Ecclesie Bellouacensis. Habuerat etiam unum eiusdem editionis exemplar uir celeberrimus et doctissimus Antonius Augustinus  archiepiscopus Tarraconensis. Ad manus meas, inquit ille loquens de libris Capitularium, peruenit hec collectio mutila; namque sex libri Parisiensis editionis anni 1548 erant imperfecti: sexti enim finis erat initium capitis 289, cum tituli essent capitum  330 sexti libri. Habuerat, inquam, beneficio doctissimorum uirorum Petri Ciaconii et Latini Latinii. Docet nos istud idem Latinius in Epistola scripta anno 1576, ad Augustinum . Habebis, inquit, partim mea, partim Chiaconii tui opera, libellum Capitularium, mancum illum quidem et imperfectum, sed eius tamen modi cuius quotquot Lutetia huc ad nos adhuc missi sunt, omnes plane fuerunt. Septimi quoque libri et Capitularium adiectorum copiam se habuisse ab urbe Roma scribit Antonius Augustinus in loco supra laudato. Subiungit enim: Septimi uero libri exemplum, quod ab urbe Roma habui, multis capitibus erat deminutum. Ultimum eius libri caput supra scripsimus 478, cum tituli capitum essent 558. Sequebatur duplex collectio adiectorum Capitularium. Itaque preter folia Tiliane Capitularium editionis, missum quoque ad Augustinum fuit libri septimi et Capitularium adiectorum exemplar, ex eo descriptum quod ex bibliotheca Ecclesie Bellouacensis Romam peruenerat. Nam preterquam  quod in codice Bellouacensi ista exstant prout ab Augustino commemorantur, docent correctores Romani uolumen Capitularium quod ex Gallia habitum est, habuisse titulos 558 capitum libri septimi. In indice libri septimi Capitularium, numero 494  hec leguntur: Ne sibi compatres et commatres Monachi faciant  . Hanc Tilii editionem quadraginta post annis perfecit et emisit, magnum illud Francie nostre ornamentum Petrus Pitheus. Quoniam uero Tilius et Pitheus plurima sustulerunt ex libris Capitularium que ipsis superflua uisa sunt, et ordinem Ansegisi et Benedicti sepe turbarunt, opere pretium est hic annotare quid ab illis prestitum sit in hac editione, quid uero culpandum esse uideatur. Sed antequam ista exsequar, et consilium Operis et ordo temporum postulat ut nonnulla dicamus de Basileensi Capitularium editione.

 LII. Prodiit illa anno 1557, una cum aliis antiquis legibus nationum que olim imperio parebant Francorum, quas Basilius Ioannes Heroldus ex uetustissimis bibliothece Fuldensis exemplaribus descripsit. Inter has igitur reperiuntur Capitularia Caroli Magni et Ludouici Pii ab Ansegiso abbate collecta, qualia nimirum reperiuntur in ueteribus libris, nisi quod quartus liber magna sui parte mutilus est et imperfectus; desunt enim illic uiginti tria capita, decimum tertium nimirum et sequentia usque ad trigesimum sextum, deest etiam sexagesimum primum et reliqua libri quarti. Sequitur deinde in editione  Basileensi lex Lotharii de decimis, que a nobis edita est inter Capitula Lotharii excerpta ex lege Longobardorum. Postea capita 196, 197, 199, 202, 204 libri quinti Capitularium. Tum Capitulare secundum et tertium anni 789, et Capitulare anni 793 de causis regni Italie, Capitula nonnulla anni 803 et anni 806. Deinde sequitur caput  sexagesimum primum libri quarti Capitularium et cetera usque ad septuagesimum quartum, nisi quod septuagesimum secundum deest. Postea repetuntur capita 67 et alia nonnulla libri tertii et aliorum librorum, absque ullo ordine. Post que sequitur prefatio, que poni solet ante Capitula octo Caroli Magni addita ad legem Langobardorum, et priora duo capita libri quarti, Capitulare primum anni 812, ac postea caput tertium libri quarti cum ceteris eiusdem libri. His subnectitur edictum Caroli Magni de honore episcopis prestando, editum circa annum octingentesimum, et Capitula tria que supra, cum de editione Constitutionum Caroli Magni ab Amerpachio facta ageremus, addita fuisse diximus ad legem Langobardorum. Post ista omnia, leguntur appendices tres libri quarti, et Capitulare anni 16 imperii Ludouici  Pii. Postremo Capitularia et Constitutiones Pippini regis Italie, Guidonis, Ottonis primi, Henrici secundi, Conradi primi et Caroli Iu, imperatorum.

LIII. Triginta post annis Petrus Pitheus nouam et ampliorem Capitularium editionem procurauit, Tilianam imitatus, quam auxit Capitulis que deerant in ista. Uterque uero interpolauit collectionem Ansegisi; ex collectione uero Benedicti Leuite plurima Capitula omiserunt, quia uidebant illa in aliis eiusdem operis locis reperiri. Preuidit Benedictus futuros qui non probarent; itaque hac sapienti excusatione apud eos usus est in prefatione sua: Monemus ergo lectores, ut si eadem Capitula duplicata uel triplicata repererint, non hoc nostre imperitie reputent, quia, ut diximus, diuersis ea in schedulis inuenimus. Cum istiusmodi legum repetitiones Antonius Contius et alii quidam deprehendissent in nonnullis Iustiniani Nouellis ab Haloandro editis, putarunt uerba in his  locis repetita huc perperam fuisse relata, adeoque tolli debere. Quorum opinionem temeritatis arguit Ioannes Leunclauius , non absimile uero uideri aiens res easdem nonnunquam duabus aut pluribus in Nouellis repeti, et hec ipsa que illic damnantur, reperiri etiam in libris Basilicorum. Idem profecto accidit in hac Benedicti collectione; nam cum ille describeret Capitularia regia prout ea inueniebat in schedulis suis, efficere non potuit quin plurima etiam bis aut ter describeret, quia principes sepe renouabant aut suas aut suorum predecessorum leges, quemadmodum uidemus in Capitularibus regum nostrorum. Nam Carolus Magnus, exempli gratia, plurimas leges sanciuit descriptas ad uerbum ex iis quas Pippinus pater tulerat, plures uero ex iis quas ipse promulgauerat, renouauit iisdem omnino uerbis quibus usus antea fuerat. Itaque nichil detrahendum erat collectioni Benedicti, nichil mutandum. Etenim ut omittam quod in Capitulis detractis uarie lectiones sunt ab iis que  leguntur in Capitulis a Tilio et Pitheo retentis, nonnulla interdum sunt in omissis que in aliis non exstant, adeoque his caremus contra mentem auctorum. Probanda autem res est exemplis. Tilius, et post eum Pitheus, caput 276 libri quinti Capitularium, quod est mutilum in antiquis Benedicti Leuite exemplaribus, retulerunt ita mutilum ut inuenerant; nisi quod cum in antiquis illis exemplaribus caput Quicunque decimam referatur ex capite 57 libri primi Capitularium, ubi non exstat, hunc numerum mutauerunt, et pro 57 supposuerunt 163, putantes sensum istius capitis esse in capite libri primi ab eis laudato. Et tamen certum est caput istud libri primi, quod est 157 in editione nostra, diuersum omnino sensum habere a sententia capitis Quicunque decimam. Itaque ad supplendum hiatum qui exstat in hoc capite, repetendum illud erat, uti nos fecimus, in additione quarta, ubi exstat integrum. uerum quoniam Pitheus primam illius partem uidebat iam esse editam  in libro quinto, putauit superuacaneum esse hoc caput repetere in additione, non animaduertens plurima isthic reperiri que in libro quinto desunt, et preterea discrimen etiam esse in prima parte capitis inter editiones que exstant in libro quinto et in additione quarta.

LIu. Similis error a Pitheo commissus est occasione capitis 198 libri quinti, in quo agitur de nonis et decimis, uel censu Ecclesiarum. Exstabat illud bis in collectione Capitularium, semel quidem in libro quinto, et deinde in additione quarta. Quoniam uero maxima illius pars reperiebatur in libro quinto, putauit Pitheus omnia illic esse que in additione quarta exstant: quod tamen uerum non est; nam in capite 132 illius additionis bene multa leguntur que neque superflua uideri possunt, neque reiici debent a nobis. Sunt enim addita auctoritate publica, et uim legis habent.

Lu. Rursum iidem Tilius et Pitheus caput 108  libri sexti omiserunt, quia iam descriptum habebatur in quinto. Attamen magnum inter utramque editionem discrimen est; nam preterquam quod in libro sexto legitur, et ipse officio fisci seruire cogatur, cum in quinto scriptum sit, et ipse officio presidis seruire cogatur, in sexto additur clausula magni momenti, quam Tilius et Pitheus non habent, nimirum hec: Et in alio monasterio ipse non recipiatur sine abbatis sui et episcopi proprii licentia. Clausula illa omitti non debuit ab editoribus Capitularium, cum in illis reperiatur. Conflata autem est ex usu monasteriorum: monachi enim antiquitus alio transferri non poterans sine abbatis sui et episcopi proprii licentia, uti iam obseruatum est a uiris doctis. Et tamen aberratum est ab auctore clausule in uero sensu uerborum ex quibus illam confecit. Quippe certum est caput, de quo nunc agimus, esse sumptum ex Nouellis Iuliani Antecessoris, que diuersum omnino sensum habent, ut alibi monemus.

LuI. Diuerso errore iidem nonnulla addiderunt in  capite 106 libri sexti, que in antiquis exemplaribus non habentur. Etenim hec est lectio ueterum exemplarium: Similiter de infirmis ac penitentibus, ut morientes sine reconciliatione et uiatico non deficiant . Quo etiam modo legitur in canonibus Isaaci episcopi Lingonensis. Attamen Tilius et Pitheus in hoc loco sic ediderunt: Similiter de infirmis ac penitentibus, ut morientes sine sacrati olei unctione et uiatico non deficiant. Scio uerba hic addita reperiri in Capitulari anni 769 et in capite 132 libri septimi Capitularium, adeoque Tilium et Pitheum extra culpam esse quoad sensum capitis. Illud tamen contendo, uerba hec in librum sextum transferri non debuisse ex septimo, cum fieri facile possit ut quo primum tempore lata est hec lex, quod fortassis contigit ante Caroli Magni tempora, clausula de sacrati olei unctione non exstaret in capite illo, que postea addita fuerit anno 769 a Carolo Magno.

LuII. Eamdem culpam commiserunt iidem uiri  clarissimi in capite 159 eiusdem libri sexti; nam cum ueteres libri hic habeant simpliciter: Qui uero de eisdem fuerint progeniti, ad testimonium admittantur, Tilius et Pitheus ediderunt, ad testimonium a tertia generatione admittantur. Scio hanc clausulam reperiri infra in capite 352 huius libri, et hinc translatam huc esse a Tilio, qui secundam illam capitis istius editionem propterea omisit. Sed ego maluissem utramque dare, quam priorem interpolare contra mentem auctoris et collectoris. Nam in Codice legis Wisigothorum, ex quo caput istud sumptum est, hec tantum leguntur: Qui uero de iisdem fuerint procreati, omnimodis ad testimonium admittantur. Sic enim illic omnino legitur, non solum in uulgatis editionibus, sed etiam in antiquis exemplaribus .

LuIII. Caput 279 eiusdem libri sexti ab illis suppressum est, quia iam editum fuerat in libro tertio; et ob eamdem rationem omissum quoque ab illis est  in editione libri quinti. Et tamen animaduertere debebant editionem libri tertii non habere clausulam que in quinto et sexto reperitur. Neque uero satisfactum puto istarum rerum curiosis, quod eam clausulam inter uncos reposuerunt post finem Capituli in libro tertio. Quippe ueterum lucubrationes arbitrii nostri ita non sunt, ut supplere nobis liceat eorum lapsus aut hiatus, uti sepe dictum a nobis est occasione emendationum quas uiri cetera eruditissimi correctores Romani fecerunt in contextu locorum quos Gratianus in opere suo retulit.

LIX. In eodem libro sexto, capite 382, descriptum est caput quoddam ex lege Baiuuariorum, quod isti non ediderunt, quia iam constituebat caput 341 libri quinti. Quod si uiri docti obseruassent editionem libri sexti nonnulla habere que in libro quinto non exstant, haud dubie aut illa transtulissent in librum quintum, aut caput illud rursum posuissent in sexto, cum enim Codex legis Baiuuariorum ex quo sumptum  est hoc caput, clausulam illam non habeat que exstat in capite libri sexti quod mox laudauimus, probabile est principem qui excerpta Capitula e lege Baiuuariorum probauit, istam clausulam non inseruisse in suo edicto; que postea alio tempore addita est, quia necessaria uidebatur.

LX. Audaciores iidem fuerunt in coniungendis capitibus 73 et 75 eiusdem libri sexti. Nam cum in antiquis Capitularium exemplaribus ita diuisa sint sicuti nos edidimus, ac preterea Isaac Lingonensis  partem illam capitis 75, quam Tilius et Pitheus addiderunt capiti 73, referat consequenter post primam partem eiusdem capitis 73, manifestum est distingui debere. Imo grauius hic quodam modo peccarunt uiri clarissimi, quam in aliis locis ubi Capitularium textum interpolauerunt et mutauerunt: detraxerunt enim nonnulla ut consequentem orationem constituerent. Legantur tantum capita illa ex editione nostra, et conferantur cum Tiliana et Pitheana, que sic habet: Placuit  omni synodali conuentui ut nullus presbyterorum amplius quam unam Ecclesiam sibi uindicare presumat; quia sicut quisque secularis non amplius quam unam habere debet uxorem, ita et unusquisque presbyter non amplius quam unam habere debet Ecclesiam. Itaque ut caput 73 colligare possent cum posteriori parte capitis 75, sustulerunt uerba illa: Quapropter omnibus placuit ut nullus presbyter amplius quam unam Ecclesiam sibi uindicet, quia illorum sensus habebatur in capite superiori. Hoc uero non est edere capitularia, cum licentiam sibi quisque sumit mutandi ac detrahendi quod animo collubitum est suo.

LXI. Preter errata illa communia inter Tilium et Pitheum, nonnulla sunt que Pithei tantum sunt; etenim cum Tilius non absoluerit editionem Capitularium, neque additiones ediderit, si quid in illis peccatum est; solius Pithei culpa fuit. Iste uero hic quoque lapsus est; omisit enim capita 46 et 82 additionis quarte, que alibi non exstant in uniuersa Capitularium  collectione. Sunt tamen illa magne auctoritatis, cum sumpta sint ex concilio Moguntino  habito anno 813, et ex concilio Parisiensi sexto  ex quo sumpta sunt pleraque Capitula eorum que Benedictus retulit in sua collectione, tum etiam magna pars eorum que leguntur in secunda additione.

LXII. Iustissimam porro esse querelam a nobis institutam aduersus Tilium et Pitheum confirmari potest istius auctoritate; nam cum is in libro sexto, cap. 143  retulisset canonem Africanum de Clericis ad iudices seculares confugientibus , rursum illum edidit in septimo et in additione quarta, quia in his duobus postremis locis legitur paulo aliter quam in editione que exstat in libro sexto. Idem caput 115 libri sexti iterum descripsit in cap. 466 eiusdem libri, iisdem omnino uerbis; nisi quod editio prioris capitis paulo emendatior est quam sequens. Itaque si methodus detrahendi capita similia fuit tenenda,  haud dubie caput illud edendum non erat in duobus locis eiusdem libri. Idem caput 133 libri quinti rursum edidit in additione quarta . Debuerat autem omitti secundum eamdem methodum.

LXIII. Post editionem Tilianam et primam Pitheanam, altera successit Francisci Pithei anno 1603 descripta ex illis duabus, sed rursum interpolata et corrupta per speciem emendationis. Probandum autem illud est aliquot exemplis. In libro tertio, capite 23, legitur in antiquis exemplaribus et in editione Basileensi: Quia latro est et infidelis noster et Francorum: quam lectionem confirmant Capitula Caroli Calui, ubi sic habetur: quia latro est, et infidelis est noster et Francorum . Et Tilius quidem et Petrus Pitheus ita reposuerant: quia latro et infidelis est noster et Francorum. Quo etiam ferme modo legerat Iuo , nisi quod has duas uoces latro et omisit. At Franciscus Pitheus hunc locum putauit esse corrigendum ex Codice legis Langobardorum,  ubi ita habet: Quia qui latro est, infidelis est in nostro regno Francorum . Itaque sic ipse reposuit apud Ansegisum: quia latro et infidelis est nostro regno Francorum.

LXIu. Idem mutauit postrema uerba capitis 168 libri quinti, quod descriptum est ex concilio Moguntiaco , iussu Caroli Magni celebrato. ueteres autem Capitularium libri, tum etiam concilium Moguntinum sub Rhabano celebratum, Regino,  Burchardus  et Iuo , retinuerunt uerba Concilii, que sic habent: nec unquam amplius coniugio copulari, sed sub magna districtione fieri: quo modo ediderunt Tilius et Petrus Pitheus. Irrepserat tamen etate Reginonis  alia lectio, quam Iuo  quoque et Gratianus secuti sunt, ista nimirum: Eos disiungi, et ulterius nunquam coniugio copulari precipimus. Neutram uero istarum lectionum retinuit Franciscus Pitheus; sed aliam reposuit quam alibi reperire non potui, ita scribens: Nec unquam amplius coniugio  sub magna districtione copulari.

LXu. Addamus adhuc unum exemplum mutationum in Capitularibus factarum a Francisco Pitheo. Refert Benedictus Leuita in libro quinto, cap. 378, constitutionem Nouellam Iustiniani, que 79 est apud Iulianum Antecessorem in editione Antonii Augustini, 73 in editione Francisci Pithei. Et Benedictus quidem non retulit uerba ipsa Iuliani, sed sensum tantum. In fine uero, ubi pena statuitur aduersus eos qui legem non obseruauerint, scripsit: Si quis hanc Constitutionem uiolauerit in magistratu positus, decem librarum auri pena multabitur. Si exsecutor est, in catenis Ecclesiarum recludatur penas luiturus, et officium perdat. Sic etiam legit Auctor additionis tertie : et sane ita legitur in omnibus antiquis Capitularium exemplaribus et in editionibus Tilii et Petri Pithei. At Franciscus, qui fontem istius Constitutionis nouerat, quia Iulianum ediderat, uocem catenis hinc sustulit, et decanicis reposuit,  quia Iulianum Antecessorem uoce illa usum esse constabat in epitome Nouellarum Iustiniani.

LXuI. Melius nos, ut arbitror, qui Collectiones Ansegisi et Benedicti Leuite ac additiones quatuor tales representauimus quales ab auctoribus earum composite fuerunt, et secundum numeros a Ludouico Pio, Carolo Caluo, Hincmaro, Isaaco, Reginone, concilio Trosleiano, Fulberto, et Iuone annotatos. Itaque deinceps difficile non erit reperire Capitula a uetustis illis auctoribus recitata ex libris Capitularium. Opere autem pretium est annotare unde mihi consilium istius operis, qua occasione captum, quibus auxiliis perfectum, quid denique ego prestiterim pro uirium mearum tenuitate.

LXuII. Illustrissimus uir Petrus de Marca, archiepiscopus Parisiensis, qui in commemoratione studiorum lucubrationumque mearum iure meritoque frequenter occurrere solet, ut erat summo Dei dono natus ad hec studia, que mirifice promouit,  exemplum mihi dedit ut ad ea me conuerterem, ac etiam uelut supreme uoluntatis tabulis curam mihi imposuisse uisus est emendandi nouaque editione donandi Capitularia regum nostrorum. Nam cum is olim summi magistratus locum pro Christianissimo rege nostro Ludouico teneret in Hispania Tarraconensi, inuenissetque in bibliotheca monasterii Riuipullensis uetus exemplar Capitularium, mutuo illud accepit, et nonnulla ex eo describi iussit nondum edita. Cum autem anno 1651 pestilentia Barcinonem inuasisset, isque post septennium administrationis sue deponere prouinciam uellet, codicem illum Barcinone reliquit, et ad monasterium Riuipullense reportari iussit: quod ita factum est ut ille imperauerat. uerum non memoria uetusti illius codicis identidem animo eius obuersaretur, ualdeque cuperet hinc emendare libros Capitularium, usus est uir litterarum amantissimus occasione delegationis regie ad inuestigandos Gallie et Hispanie limites in  ea Pyreneorum montium parte que Tarraconenses a Narbonensibus diuidit. Tum uero ad marchionem Mortaram, qui tum Cataloniam uice regis Hispaniarum tenebat, litteras beneuolentie et humanitatis plenas scribens anno 1660, die octaua Martii, per clarissimum uirum Petrum a Ponte, abbatem Arularum, isti in mandatis dedit ut suo nomine marchionem rogaret uti secum communicari procuraret Riuipullense Capitularium exemplar, quod conferre illud cuperet cum libris editis, uti facturus erat nisi pestis eum cegisset excedere Barcinone. Ad que Mortara perhumane respondit curaturum se ut liber ille queratur in monasterio Riuipullensi, missurum porro se illum statim ac inuentus foret. Attamen missus non est ante sequentem mensem Augustum; acceptusque a Marca est Tolose III nonas Septembris, pridie quam Garumne se committeret, Burdegalam primo, inde Lutetiam petiturus. Ergo cymbam ingressi pridie nonas, librum Capitularium contulimus cum editione Pitheana, Marca uetus exemplar  legente, me uero Pitheanam illam editionem tenente et uarias lectiones scribente. Quatriduum illum quo nauigauimus absumptum est in hoc opere. Tum liber Riuipullensis missus Tolosam, et hinc delatus Barcinonem, possessoribus suis restitutus est. Continet autem hic liber priores quinque libros Capitularium, tum aliquot Capitula Ludouici Pii et Caroli Calui, Capitula Walterii episcopi Aurelianensis, et aliquot Hincmari archiepiscopi Rhemensis epistolas, postremo historiam de translatione reliquiarum sancti Stephani. Titulus hic est Capitularium: Incipit Prefatio libri domni Ansegisi Abbatis, quem composuit ad domnum Ludouicum et Lotharium eius filium imperatores, de Ordine ecclesiastico libros duos, et de mundana Lege alios duos.

LXuIII. Cum autem postea accessissem ad curandam bibliothecam Colbertinam, in eaque inuenissem uetustissimum et optimum exemplar Capitularium, in quo priores quinque libri exstant et nonnulla  Capitula libri sexti, itemque aliquot libri septimi, contuli hunc codicem cum editione Capitularium Pitheana, diligenter notatis uariis lectionibus. Titulus porto Capitularium, qui in multis antiquis libris nullus est, ut etiam obseruauit Petrus Pitheus, ita habet in codice Colbertino: In Christi nomine. Incipiunt Capitula regum et episcoporum, maximeque nobilium omnium Francorum. Cetera uero que hic habentur in editione Tiliana, in isto ueteri exemplari non exstant.

LXIX. Haud ita multo post in bibliothecam regiam delati sunt libri manuscripti qui fuerunt eminentissimi cardinalis Iulii Mazarini; inter quos repertus est is ipse uetus codex quo Tilius usus est in editione sua Capitularium eius manu emendatus et interpolatus, ut facile appareat unde fluxerint quecunque inter uncos reperiuntur in editione eius et in Pitheana. Continet autem iste codex libros septem Capitularium, sed ualde imperfectos, ut admonuisse uisus  est Pitheus. Quod tamen intelligendum est de tribus posterioribus libris. Habet preterea tres ultimas additiones, et has etiam non integras.

LXX. Ex opera a me nauata in libris Capitularium ad uetera illa exemplaria emendandis facile intellexi non uti nos hodie collectionibus Ansegisi et Benedicti Leuite quales ab illis composite fuerunt, et multa a suis locis auulsa fuisse ut alio transferrentur, multa etiam in ipsis Capitularibus addita, a quibus describendis consulto abstinuerant iidem Ansegisus et Benedictus. Itaque decreui omnino ueterem editionem reducere in usum, restituere que a doctissimis uiris detracta fuerant, detrahere que ab illis addita. Quod nolim ut ita quis interpretetur, ac si magnorum uirorum et de re publica litteraria optime meritorum iudicia damnarem, cum contra eorum uirtutibus assurgam, eorum memoriam sanctissime uenerer ac colam. uerum quoniam pluribus adhuc exemplaribus opus esse uidebatur ad conficiendam  optimam editionem, alia conquisiui, et duo uetustissima reperi in bibliotheca Thuana, quorum uno usum fuisse Petrum Pitheum constabat; quippe ex eius bibliotheca in Thuanam delatum olim fuerat. In exemplari porro illo descripti habentur priores libri quatuor Capitularium, due priores appendices libri quarti, et quatuor additiones. In Thuano nichil aliud habetur preter quatuor Ansegisi libros, cum tribus appendicibus libri quarti.

LXXI. Antonius Sanderus, in libro cui titulum fecit Bibliotheca Belgica manuscripta, admonuit, pag. 352, exstare in bibliotheca monasterii Camberonensis in Hannonia ueterem librum sic inscriptum: Caroli Magni imperatoris Christianorum, et Ludouici filii ipsius et Clotarii Cesaris statuta. Hunc quoque codicem nos habuimus beneficio RR. PP. Predicatorum in uico sancti Honorati Parisiis commorantium, in quorum bibliotheca nunc seruatur. Continet tantum priores quinque libros Capitularium, ut Riuipullensis.

 LXXII. Iam antea adnotaueram Ioachimum uadianum et Iacobum Gretserum mentionem facere codicum bibliothece sancti Galli, in quibus capitularia continerentur. Nam uadianus quidem eorum mentionem facit in libro sexto Aphorismorum de Eucaristia, pag. 215: Exstat, inquit, apud nos Sangalli antiquus Ansegisi Lobiensis codex. Et in libro primo de collegiis monasteriisque Germanie ueteribus, pag. 12: Exstat Sangalli uetustissimus codex stylo inculto et barbaro scriptus, qui et Salicam et Ripuariam et Alemanicam continet. Exstant ibidem Ansegisi libri de legibus Caroli et Ludouici, ex quibus plurima descripsimus. Gretserus uero in Apologia pro Cardinale Baronio, cap. 3, pag. 325, ait habere se Capitularium apographum ex bibliotheca sancti Galli. Itaque commodum accidit ut eodem ferme tempore quo Codex Camberonensis mecum communicatus est, incideret in manus meas catalogus librorum celeberrimi monasterii Sancti Galli in Heluetia, in quo  adnotatos reperi quosdam codices in quibus Capitularia regum nostrorum continebantur. Equidem ut facile erat concipere desiderium uidendi hos libros, ita difficile uidebatur eos obtinere a locis longo interuallo remotis. Effecit tamen auctoritas illustrissimi et excellentissimi uiri Ioannis Baptiste Colberti, litterarum hodie litteratorumque parentis, ut codices ilii huc ad me perferrentur, operam precipue in hoc suam conferrente uiro illustrissimo Melchiore Arod a sancto Romano, qui tum Christianissimi regis nostri legatus erat apud Heluetros. Hinc itaque habui plurimos codices antiquissimos, duos autem in primis in quibus libri Capitularium descripti erant. Sed in uno eorum exstabant tantum libertertius et quartus, et tres appendices libri quarti. In alio habentur libri quinque priores et centum priora capita libri sexti, tum etiam appendices tres libri quarti. Hinc preterea habui uetus exemplar Capitularis Aquisgranensis anni 789, et aliqua Ludouici Pii Capitula nondum edita,  Eclogas Amalarii de officio Misse, tum etiam nonnulla Capitula ad Monachos pertinentia, que in appendice tomi secundi edita sunt. Denique, preter cetera, hinc etiam habui uetustissimum codicem epistolarum Rurici episcopi Lemouicensis, et Desiderii episcopi Cadurcensis, ex quo easdem epistolas edidit Henricus Canisius in tomo quinto antique lectionis.

LXXIII. Post ista habui ueterem et optimum. librum Ecclesie Bellouacensis, omnium quos hactenus uidi optimum, quia plura eaque perfecta continet quam ceteri, huc ad me missum a doctissimo uiro Godofredo Hermant, eiusdem ecclesie canonico et doctore Sorbonico. Nam preterquam quod ille elegantissime scriptus est, habet collectionem Ansegisi et Benedicti Leuite integram, etiam librum septimum, quem nondum alibi uidi integrum: nisi quod in schedis ad me Roma missis legi eumdem librum, qualis in codice Bellouacensi uisitur, exstare etiam in ueteri codice bibliothece uaticane, udicam  paulo post. Sequuntur postea in eodem codice Bellouacensi Capitula Caroli Calui, non quidem omnia, sed multo plura quam habentur in reliquis exemplaribus. Tamenetsi autem liber ille sit omnium quos uidi integerrimus, additionem primam non habet, ut supra monui.

LXXIu. Habuimus deinde ueterem Ansegisi codicem ex bibliotheca clarissimi uiri Philiberti de la Mare, senatoris Diuionensis, in quo preterea exstant aliquot Caroli Calui Capitula. Usi etiam sumus ueteri libro sancti Arnulphi Metensis, in quo descripta sunt plurima Capitula excerpta ex tribus postremis Capitularium libris, ab eo qui priores quatuor haud dubie non nouerat. Istius modi excerpta frequenter reperiuntur in ueteribus libris, ubi accepta dicuntur ex conciliis regum quibus legatus apostolice sedis interfuit Bonifacius, ut alibi monemus.

LXXu. uetus exemplar quod fuit Francisci Pithei, et nunc exstat in bibliotheca Oratorii Trecensis, mecum humanissime communicauit uir clarissimus Abel  Sammarthanus, congregationis Oratorii in Gallia prepositus generalis. Liber autem ille ita constat, ut primo quidem reperiatur prefatio Ansegisi, tum prefatio Caroli Magni, dein prefationes secundi, tertii et quarti libri. Sequitur postea epistola Zacarie Pape, Francis et Gallis directa, et synodus habita sub Carlomanno principe. Describuntur deinde uersus qui preponi solent tribus postremis libris Capitularium; et post uersus illos, acta synodi Liptinensis, et alia quedam Capitula ex libris Capitularium hinc inde collecta absque ordine. Tandem sequuntur libri Capitularium, sed non integri, ut pote in quibus maxima pars Capitulorum posita non est, sed illa tantum que scriptoris genio aut studiis conducebant. In hac preterea collectione seruatus non est ordo uulgatus; nam cum relique omnes Capitularium collectiones diuise sint in libros septem, hec sub una numerorum serie diuisa est in libros nouem, in quibus continentur etiam Capitula excerpta  ex tribus postremis additionibus. Postremo post caput 447 istius collectionis adduntur adhuc 139 Capitula excerpta ex libris Capitularium. Unde fortassis colligi potest alias quoque additiones post quartam in usu fuisse eo tempore quo liber iste scriptus est. Continet autem in uniuersum 587 Capitula.

LXXuI. Una collegii siue Parisiensis Claromontani societatis Iesu bibliotheca plures nobis codices antiquos subministrauit, opera presertim et studio uiri clarissimi Renati Rapini, absque quo fortassis ista Capitularium collectio fuisset imperfecta; hic enim effecit ut bibliotheca collegii manuscripta tota integra mihi pateret, ita ut etiam a clarissimo uiro Ioanne Garnerio, cui bibliothece cura commissa est, facta mihi potestas sit excutiendi schedas Sirmondi, exscribendique quidquid uellem. Hinc ergo habui tres presertim antiquissimos codices Capitularium. Primus, qui fuit Iacobi Sirmondi, continet priores quatuor libros et duas priores appendices libri quarti, tum etiam quatuor additiones. Secundus, qui fuit  monasterii Sancti Remigii Rhemensis, et ex bibliotheca Tiliana translatus est in Claromontanam, continet tantum priores libros quatuor et duas priores appendices. Tertius, qui fuit sancti uincentii Metensis, quo usos quoque Pitheos fratres et Bignonium habeo compertum, eosdem priores quatuor libros tantum habet cum eisdem duabus appendicibus. Sed tamen idem preterea habet, que ad septem libros. Capitularium non pertinent, Capitula Pippini principis et regis, Capitula Caroli Magni, inter que bene multa sunt que nondum edita fuerant, Capitula aliquot Ludouici Pii et Caroli Calui, leges Ripuariorum, Alamanorum, et Baiuuariorum, et Legem Salicam. Hic est celeberrimus Codex Capitularium Caroli Magni, qui unus omnium, ut Sirmondus ait , plura ceteris Caroli Augusti Capitularia continet, eademque per singulos imperii eius annos digesta suis etiam locis assignat; nisi quod loci nomen in quibusdam  non habet, primumque Capitulare, quod ad Italiam potius spectet, penitus omittit. Habebat tamen bibliotheca Palatina similem codicem, qui nunc Rome exstat in uaticana, ut dicemus infra. Sed preterea uiderat Sirmondus alium quempiam ueterem codicem, illum ipsum, ut auguror, quem Gandauensem et Flandricum uocat, cuius usum habuerat ab Heriberto Rosweydo; nam in schedis eius nonnulla reperi addita Capitularibus Caroli Magni que non alibi leguntur. Certam tamen et indubitatam auctoritatem habent, quia reperta sunt inter schedas magni uiri, eius manu descripta.

LXXuII. Significatum deinde mihi est exstare uetus exemplar Capitularium in bibliotheca monasterii Sancti Michelis in Periculo maris. Copiam illius mihi lubenter fecit R. P. domnus Laurentius Hunaltus, prior eiusdem monasterii, ad quem ea de re scripserant pro amicitia nostra et humanitate sua uiri clarissimi domni Lucas Dacherius et Ioannes Mabillonius, monachi Benedictini, nomina satis nota inter  bonarum litterarum studiosos. Initio Codicis ista scripta sunt antiquitus: In hoc uolumine continentur quatuor libelli Capitulorum Caroli imperatoris et Ludouici filii eius, collecti ab Ansegiso abbate, et tres alii collecti a Benedicto diacono, quorum ultimus deest. Recte; nam Codex iste desinit in capite 363 libri sexti. Postea sequitur: Iste liber est Sancti Michelis de Periculo Maris, quem domnus Robertus abbas fecit fieri. Quod ego interpretor de Roberto abbate Montensi, cuius exstant accessiones et appendix ad Sigebertum, quem uero Henricus archidiaconus Huntindomensis, in epistola ad uarinum, docet fuisse tam diuinorum quam secularium librorum inquisitorem et coaceruatorem studiosissimum . Quod uerum esse probare preterea uidetur quod narrat supra laudatus Lucas Dacherius, uidisse se ingens Plinii historiarum uolumen elegantissime scriptum, e cenobio Montensi transmissum, ubi hec inter alia leguntur: Prologus  Roberti Abbatis in Plinium; qui et ipsum librum in Normanniam aduexit, et corruptum correxit . Idem in Notis ad epistolas Lanfranci, archiepiscopi Cantuariensis, cum texeret catalogum abbatum sancti Michelis de Monte Tumba, hec ait de Roberto: Centum quadraginta uolumina edidisse, atque turris sub ruinis et impluuio computruisse refert historia Sancti Michelis calamo exarata. Quem locum nemo non uidet intelligendum esse de libris quos Robertus transcribi iussit, et in bibliotheca monasterii sui reponi.

LXXuIII. Preter uetustos codices hactenus commemoratos, usi etiam sumus tribus codicibus Palatinis bibliothece uaticane, quorum uariantes lectiones ad nos misse sunt ab urbe Roma. Sed antequam narrationem eorum aggrediar que in libris illis inueniuntur, opere pretium est hic adnotare quonam modo factum sit ut eorum copiam haberem. Cum ego animaduertissem uirum clarissimum Philippum Labbeum, in tomo septimo postreme conciliorum  editionis, pag. 1174 et 1180, referre monitum se ab Holstenio fuisse exstare in ueteri Codice Palatino bibliothece uaticane Capitula aliqua Caroli Magni, partim edita, partim nondum edita, scripsi XI Kalendas Octobris anni 1674 ad eminentissimum cardinalem Ioannem Bonam, rogans eum uti ex codice illo describi in mei gratiam faceret Capitula nondum edita, editorum uero uarias lectiones annotari iuberet, totumque illud ad me quamprimum mitti. Littere mee uirum optimum inuenerunt in lecto decumbentem ex morbo qui nobis illum abstulit. Et tamen, quanquam erat oppressus totius corporis doloribus, statim misit in bibliothecam uaticanam; et comperto illic exstare tria uetusta Capitularium exemplaria, referri ad me iussit se, statim atque sanitatem suam recuperasset, lubenter mihi suam in hoc operam commodaturum. Sed heu! uir optimus paulo post decessit, u Kalendas Nouembris eiusdem anni. Cum autem hic Lutetie percrebuisset nuntius de morte eius  tantus fuit eorum qui litteras amant dolor, ut, tamenetsi illum uultu uoceque palam testarentur, altius tamen animis mererent, tanquam si publicus parens uniuersis ereptus esset. Quis enim non doleret exstinctum senem optimum et sanctissimum, in summo dignitatis gradu positum, plurima bonarum rerum cognitione instructum, quique rem litterariam ornare, iuuare, promouere et posset et uellet? Itaque nemo fere in hac urbe fuit, eorum uidelicet qui nostra studia et ecclesiastice antiquitatis notitiam amant, qui consilia sua litteraria morte eius intercepta non quereretur; quia is cunctis suum fauorem prestabat, singulis suam operam commodabat, omnes pulcherrimo et honestissimo commouebat et excitabat exemplo. Ego in primis maximam iacturam in morte tanti uiri feci qui et me diligebat, et meos qualescumque labores humanissimo suo suffragio comprobauit. Hoc patrono amisso, querendus fuit alius haud dissimilis, qui mea studia iuuaret, et  ueterum codicum, de quibus supra dixi, uariantes lectiones ad me mitti procuraret. Commodum autem Rome tum erat eminentissimus Cardinalis Cesar d'Estrées, episcopus et dux Laudunensis ac par Francie; ad quem, cum de Capitularium editione scripsissem, opemque eius postulassem, ille auctoritate sua effecit ut codices illi conferrentur cum libris editis, ac preterea ut describerentur Capitularia que nondum uulgata fuerant. Hinc ergo accepi aliquot Capitula Caroli Magni et Ludouici Pii que nondum prodierant in lucem, tum uarias lectiones librorum Ansegisi et Benedicti Leuite, et Capitulorum Caroli Calui. Codex ille cuius uarie lectiones ad me primum peruenerunt, continet libros quatuor Ansegisi, cum duabus prioribus appendicibus libri quarti. Alter habet libros septem Capitularium et tres posteriores additiones, ut liber Ecclesie Bellouacensis. In tertio uero sunt Capitula Caroli Calui. In utro autem horum trium exstant Capitula inedita, quorum mihi copia facta est, annotatum non est in schedis  que ad me misse sunt.

LXXIX. Usus denique sum duobus aliis antiquis codicibus, quorum unus meus est, alterum habui ex bibliotheca Regia. Eos autem huic coniungo, quia cum eiusdem ambo antiquitatis et prorsus similes sint, unumque ex alio descriptum esse oporteat, inutile fuisset seorsim de utroque agere. In illis itaque ponuntur primo canones conciliorum et decreta Romanorum pontificum ex editione Dionysii Exigui, tum libri septem Capitularium, excerpta quedam de matrimonii ratione et de legitimis coniugiis ex Hieronymo Augustino, et synodo Hibernensi. Postea sequitur tractatus de Utilitate penitentie, et de Remissione peccatorum per penitentiam, in tres libros diuisus, quem uir clarissimus domnus Lucas Dacherius nuper edidit in tomo undecimo sui Spicilegii. Sed quemadmodum Dionysii collectio integra est in codice regio, mutila in meo, ita codex regius non habet tractatum illum de Penitentia, sed partem  tantum aliquam prefationis, quia folia que dein sequebantur excisa sunt et sublata. Libri porro septem Capitularium integri non sunt in his duobus codicibus, sed excerpti tantum, ut dictum est, de codice Trecensi.

LXXX. Hactenus actum est de antiquis exemplaribus in quibus Ansegisi et Benedicti Leuite collectiones continentur. Nunc uero dicenda sunt nonnulla de aliis uetustis codicibus quibus usi sumus in emendandis Capitularibus uulgatis, tum etiam de iis qui nobis suppeditarunt Capitularia que nondum edita fuerant. Ista sane annotata ubique suis locis sunt in notis nostris, aut in fronte Capitularium que nunc primum edita sunt: attamen hic quoque ineunda est breuis eorum enumeratio. Igitur in emendandis Capitularibus integris, que extra libros Capitularium  et additiones uagantur, usi sumus uetustissimis codicibus bibliothece Regie, uaticane, Colbertine, Thuane, Bigotiane, Mazarine, Tiliane, ecclesie Albiensis, ecclesie Pictauiensis, monasterii Corbeiensis, Moysiacensis, Corbionensis siue Sancti Launomari, Sancti Galli, Sancti uincentii Metensis, Sancti uincentii Laudunensis, Sancti Remigii Rhemensis, tum monasteriorum etiam Anianensis et Riuipullensis; Diuionensi clarissimi uiri Philiberti de la Mare, senatoris amplissimi et doctissimi; Nauarrico, qui fuit collegii Nauarrici Parisiensis; Helmestadiensi academie Iulie, ex quo uariantes lectiones descripserunt uiri clarissimi Hermannus Conringius et Ioachimus Ioannes Maderus, et ad me miserunt. Usi sumus preterea pluribus optimis codicibus collegii Parisiensis societatis Iesu. Multum etiam nobis profuerunt codices clarissimorum uirorum Claudii Puteani et Petri Pithei, et Codex amplissimi uiri Hieronymi Bignonii, qui fuerat antea primum Ioannis  Antonii Lescurii, deinde ab illius heredibus emptus a Claudio Expilio. Eo autem usum fuisse Ioannem Tilium patet ex uariis locis, ubi emendationes manu eius scripte sunt supra lineas, ut ille solebat. Denique precepta Caroli Magni et Ludouici Pii pro Hispanis edidi aut emendaui ope ueteris Codicis qui exstat in archiuo archiepiscopi Narbonensis.

LXXXI. Preterea in emendandis Capitulis Caroli Magni, Ludouici Pii et aliorum, que ad legem pertinent Longobardorum, uel ex illa excerpta sunt, usus sum duobus antiquis codicibus bibliothece Regie; quorum unus est ueteris bibliothece Regie, alter in eam delatus est ex Mazarina, et fuit olim Pauli Ramusii iurisconsulti. Sic enim docet adnotatio manu eius scripta in ipso Codice, hoc modo: Clarissimi iurisconsulti domini Alexandri de Agagiis, nobilis Bergomensis, munere, qui mihi Paulo Ramusio, iuris doctori, has leges Longobardorum dono dedit, dum Bergomi essem uicarius, magnifico ac prestantissimo doctore domino Marino Georgio, pretore meo obseruandissimo.  In his porro duobus codicibus habentur ueteres glosse, quarum plurima fragmenta edidi inter Notas meas.

LXXXII. Superest igitur ut explicemus quid a nobis prestitum sit in hac Capitularium collectione et editione. Primo itaque et Capitularia accurate et ea diligentia qua maior adhiberi non potuit, contulimus cum uetustis codicibus quorum superius facta mentio est, eorumque ope ueteres editiones emendauimus. Deinde conati sumus indicare in margine fontes Capitularium, ueluti sunt concilia, decreta Patrum, leges populorum, ipsa Capitularia. Postea annotaui etiam loca que ex Capitularibus referuntur a uetustis scriptoribus Theodulfo, episcopo Aurelianensi, Hincmaro, archiepiscopo Rhemensi, Herardo, archiepiscopo Turonensi, Isaaco, episcopo Lingonensi, Reginone, abbate Prumiensi, Burchardo, episcopo Wormatiensi, Fulberto et Iuone, episcopis Carnotensibus, ac demum a Gratiano, canonum ac decretorum  collectore. Quoniam uero in tanto Capitulorum numero difficile fuit omnia assequi, et plurima nobis exciderunt quorum originem non annotauimus, plerorumque tamen postea fontes inuenimus, quos aut in notis aut in additionibus ad notas retulimus, aut certe de his admonuimus inter errata. Porro quanti nobis constiterit totum illud negotium, quam duri ac male grati laboris fuerit, tui iudicii erit, lector erudite. Ego sane malo factum nunc esse, quam infectum.

LXXXIII. Totum hoc opus notis meis illustraui  , ut par erat, in quibus refero uarias lectiones ex antiquis codicibus manuscriptis et editionibus, non quidem omnes, sed eas tantum que uise sunt esse alicuius momenti. Lectionum preterea in contextu receptarum rationem reddidi, easque confirmare  conatus sum auctoritate et exemplis. Postremo ea loca que aliquid habebant difficultatis, uel quibus detorte aliorum interpretationes uim intulerant, explicaui ex mente, ut opinor, auctorum a quibus accepta sunt, indicato uero eorum sensu. uocabula barbara et obscura aliquando interpretatus sum, sepe neglexi, tum quia impeditus sum per alias occupationes meas, sed precipue quia uidebam clarissimum doctissimumque uirum Carolum Dufresnium serio cogitare de edendo locupletissimo, et diu ab eruditis expetito, Glossario ad Scriptores medie et in fime Latinitatis, quod nunc sub prelo est, et elegantissimis characteribus excuditur. In hoc opere lector facile reperiet explicationem uocabulorum difficiliorum que in nostra collectione occurrent.

LXXXIu. Postremo addidi pro more institutoque meo appendicem actorum ueterum ualde illustrem ac locupletem, opuscula nempe aliquot de rebus ad ecclesiasticas ceremonias pertinentibus, quedam  Capitula de institutionibus monasticis, precepta regum, episcoporum decreta et epistolas, placita comitum et scabinorum, missorum dominicorum, uassorum regalium, et alia multa istius generis. Illud tamen admonemus, eorum que ex chartulariis accepta sunt magnam partem nobis suppeditatam esse a clarissimo uiro Antonio uione Herouallio, cuius frequens occurrit mentio, cum in libris a nobis editis, tum in lucubrationibus eorum qui litteris nostris operam dant. Sunt autem nonnulla in hac appendice que antea quidem edita fuerant, sed ualde deprauata ac mutila, ideoque nos illa putauimus esse recudenda. Istiusmodi sunt Iudicium pro Daniele, archiepiscopo  Narbonensi, latum anno 783 aduersus Milonem comitem; preceptum Ludouici Pii, quo confirmat auctoritatem archiepiscopi Senonensis in monasteria dieceseos Senonensis; charta dotis quam Folradus constituit Helegrine sponse sue; preceptum Caroli Calui pro quibusdam Hispanis; epistola Ioannis uIII ad Adalgarium, episcopum Augustodunensem, et libellus dotis Micze filie Ioannis.  Hec, inquam, que multis antea mendis scatebant, emendata et suppleta a nobis sunt ope ueterum librorum. Reliqua omnia nunc primum edita sunt.

LXXXu. Habes, erudite lector, rationem consilii institutique mei in edendis Capitularibus, et quibus auxiliis quibusue laboribus opus istud perductum fuerit ad finem. Puta autem optima fide uersatum esse me in recensendis, et ad uetera exemplaria castigandis iisdem Capitularibus nullumque ueterem codicem nominasse me quem non contulerim cum editis,  uerbum e uerbo. Que uero nunc primum prodeunt, ego ipse illa descripsi mea manu; et que in pluribus antiquis libris reperta sunt, ea cum singulis exemplaribus contuli. Ad notas meas quod attinet et prefationem, ita uelim existimes me nullius odio aut gratia quidquam scripsisse. ueritatem semper et ubique sequor, quantum mihi licet per tenuitatem ingenii mei. Modestiam quoque seruaui, si quando dissentire coactus sum a placitis doctorum uirorum; quorum sententias et opiniones cum refello, id sepe facio cum aliqua prefatione honoris, semper absque insectatione. Hec te monere uolui, lector. uale.





GEORGII HENRICI PERTZ PRAEFATIO.


 Liber quem tandem aliquando lectoribus tradere licet, regum Francorum atque imperatorum nostrorum capitularia inde a sexto usque ad seculum decimum complectitur. Sunt ea non tantum leges ipse capitulis comprehense ideoque capitularia uocate, sed reliqua quoque monumenta legalia, que tam ad conficiendas leges quam ad eas exsequendas pertinere uidebantur, atque ad nostra usque tempora in libris manuscriptis uel typo expressis seruata deuenerunt. Habentur igitur, ut uiam legum ferendarum emetiamur, constitutiones regie de placito habendo uel de hoste facienda, capitula a regibus imperatoribusque consilio suorum in conuentibus publicis proposita, procerum ad examinanda ea selectorum iudicia, tum conuentus et curiarum singularum, episcoporum uel comitum, relationes ad principem, petitiones procerum regi porrecte, regis responsa et orationes publice, leges, constitutiones, pacta et capitula generalia uel specialia publice promulgata,  edicta regia de legibus obseruandis uel explicandis, littere encyclice, capitula missis regiis que exsequerentur contradita, missorum encyclice ad prelatos et comites sibi subiectos, formule promulgationis et acceptionis legum in mallis singulis una cum subscriptionibus liberorum, formule sacramentorum, commendationum, coronationum, et alia eiusmodi que ad perspiciendam legum ferendarum et rei publice administrande rationem facere possunt, tantumque conducunt, ut libertatis auite forma modusque et adminicula clarissime iam ante oculos nostros posita habeantur.

Acta ista maioris momenti in palatio regio schedis membranaceis inscripta, atque ad uniuersorum notitiam aut in placito publico proposita, aut per singulos archiepiscopatus episcopis, abbatibus et comitibus  que populo proponerent transmissa, tam in archiuo palatii quam in ecclesiis cathedralibus, in monasteriis et mallis publicis seruata, ne facile interirent libris legalibus uel codicibus iuris ecclesiastici inseri solebant. Et authentica quidem, siue palatina siue in prouincias transmissa, omnia fere perierunt, excepta scilicet scheda tenere membrane hodie in monasterio Sancti Pauli in Carinthia superstite, qua Carolus Magnus Saxonum obsides per Alamanniam distributos Moguntiacum uenire iubet, et Riculfi archiepiscopi litteris encyclicis in monasterio Sancti Galli asseruatis. At libri iuris ecclesiastici uel mundani quibus capitularia inscripta habentur, complures tam in Germania et Italia quam in Gallia et marca Hispanica exarati, ad nostra usque tempora deuenerunt. Explorauimus libros eiusmodi in ecclesia Sancti Martini Moguntiacensis, cathedrali Augustana et Frisingensi, in monasteriis Sancti Emmerammi Ratisponensis, Tegernseensi et Chiemensi, Sangallensi,  Weissenaugiensi, Weissemburgensi et Corbeiensi, in monasteriis Italie Casinensi, Cauensi et Suse, et in ecclesia Sancte Eufemie ueronensi, in ecclesiis et monasteriis Gallie Parisiensi, Matisconensi, Laudunensi Sancti uincentii, Bellouacensi Sancti Petri, Rhemensi Sancti Remigii, Aniciensi, Mettensi Sancti uincentii, Senonensi Sanctorum Marie et Stephani, Corbionensi, Luciomensi Sancte Marie, Turonis et in regione Bituricensi exaratos, preter multos alios, quorum de origine haud satis constat. Quod si etatem eorum queras, aliquot seculo octauo, plurimi nono decimoue, nonnulli seculo undecimo et duodecimo, imo seculo decimoquinto exarati sunt.

Transcribebantur igitur monumenta legalia, quandiu auctoritas eorum per uniuersum imperium et regna  inde deriuata uigens, antiquos libros renouari et multiplicari suadebat. Seculo demum decimo tertio, cum statuta legalia lingua uernacula conscripta magnam sibi sensim sensimque in Germania Italiaque auctoritatem arrogarent, antiquiora negligi paulatim et mox obliuioni tradi ceperunt, cum tamen nec iura imperii, status publici fundamenta, que capitularibus exprimerentur, nec ipsa capitularia infringerentur, imo a Friderico I  et Ottone Iu imperatoribus confirmata, ad ultima imperii tempora regis noui iuramento iterum iterumque sancita uim legis obtinerent. Quod cum precipue de collectione Ansegisi intelligendum esse uideatur, tamen reliqua etiam monumenta quibus status rei publice antiquus explicatur, nec in elucidando iure publico medii eui nec recentiori quidem negligenda esse patet. In Gallia capitularium auctoritas, Baluzio teste, usque ad tempora Philippi Iu regis, id est ad seculum usque XIu uiguit, quamuis seculis XI, XII et XIII rarius transcripta uideantur; in Italia capitula edicto regum Langobardorum  adiecta et collectionibus legum inserta, uim suam an penitus unquam amiserint, ignoro; cum ipse Muratorius, ad editionem suam legis Langobardorum prefatus, in eam potius sententiam inclinet, ut leges eas, ideo et capitularia Langobardica, suo euo uim aliquam retinere contendat. Certe lex Langobardorum capitularibus additis efformata, seculo XIII in usu erat, et anni 1425 chartam de morgingaba in tabulario monasterii Cauensis me euoluisse recordor.

Seculo decimo sexto, postquam capitularium nomen per beatum Rhenanum et uadianum primum audiri cepit, uitus Amerpachius an. 1545 codice Tegernseensi typis tradito, paulo amplioris notitie materiam proposuit. Quem pede presso secutus Tilius, legum antiquarum collectionem in lucem emisit, sed anno 1548 Ansegisum et Benedictum aggressus haud perfecit, ita ut Heroldus in Ansegiso edendo palmam ei preripuerit. De quibus eque ac de  Pitheis et Lindenbrogio, qui codice uno Guelferbytano usus est, infra locutus sum. Seculo exeunte et ineunte decimo septimo Cesar Baronius cardinalis Annalibus suis capitularia complura ex Antonii Augustini apographo codicis Mureti petita, et Canisius Lectionibus antiquis conuentus Ludouici II imp. et Ottonis I inseruerunt; Goldastus constitutionibus imperialibus quecunque tum in libris eorum qui eum antecesserant, tum in historicis, tum in chartis imperatorum et regum antiquis, legis uel iuris scripti speciem preferrent, ea uel ita ut inuenerat seruata uel formas nouas induere iussa, in unum corpus collegit, opera quidem satis ardua sed incompte ueritatis cultori minus grata. Amplo iam satis monumentorum  legalium numero, annis 1623 et 1629, Sirmondi studio, Caroli Calui et successorum eius aliquot capitularia et tomi tres Conciliorum Gallie accesserunt, quibus nouam historie Gallie Germanieque lucem infusam esse, uel hodie letamur. Ex schedis etiam Sirmondi Labbeus, tomo uIII Conciliorum, et post Holstenium et Carolum Dati, paucorum capitularium editores, capitularium uere restaurator Stephanus Baluzius, opera sua adornauerunt. Principale Baluzii consilium fuerat, ut collectiones Ansegisi et Benedicti collatis codicibus emendaret, sed Goldasti et Sirmondi ad exemplum singula quoque capitularia, ordine ubique fere chronologico disposita, codicibus multis ex marca Hispanica, Heluetia, Belgio, Roma, Helmstadio, precipue uero ex Gallia conquisitis, edere aggressus, leges eis Ribuariorum, Baiuuariorum, Alamannorum, Salicam, epistolas et diplomata haud pauca, et capitula Benedicti libris decerpta inseruit, collectiones formularum et documenta complura adiecit, notas ueterum doctorum, Pithei, Bignonii,  Sirmondi, suasque adiecit, tantaque doctrine copia, studio tam indefesso, acumine ita felici, opus suum exegit, ut eternam ei apud posteros magni nominis memoriam sit uindicaturum. Decennio post Baluzium Mabillonius in Museo Italico pauca capitula codici Chisiano deprompta edidit. Seculo decimo et octauo Italie sue decus Muratorius capitula edictis Langobardorum addita uulgauit, Eccardus et Martenius documenta nonnulla ex bibliothecis Helmstadiensi et Andaginensi propalauerunt, et Baluziana editio typis uenetis et studio Georgischii, de Chiniac, et Canciniani, repetita et aucta est. Sub finem seculi, Brunsius capitulare de uillis una cum formulis fiscorum describendorum iterum uulgauit, nono decimo cum iam editio nostra parari cepisset. E. Spangenberg codicis sui lectiones quasdam publici iuris fecit, quarum subsidio eque ac reliquis post Baluzium ab Heroldo, Eccardo, Mabillonio et Cancianio nouiter inuentis cl. Walter in Corpore iuris Germanici Baluzii  ad exemplum concinnando usus est.

Iam igitur res eo deuenit, ut de subsidiis et consilio editionis noue rationem redditurus sim.

Primum consilium noue capitularium editionis instituende suggessit mihi codex monasterii Sancti Pauli in Carinthia, quo preter collectionem legum antiquarum capitularia complura Caroli et Ludouici I et nonnulla Lotharii edictis regum Langobardorum addita ordine et forma suis seruata deprehenderem. Quod cum mense Septembri anni 1820 accidisset, nullo postea tempore pretermisi, quin in bibliothecis tabulariisque que lustrarem omnibus, noua operi supplementa exquirerem. Post bibliothece Cesaree uindobonensis thesauros, annis 1821, 1822 et 1823 in Italia  codices magni pretii, Chisianum precipue et Cauensem atque uaticanos nactus, capitularia Caroli Ludouici et Lotharii I restituenda maiori iam successu suscipere poteram. Nec auspicatus, fore ut Germania nostra ampliora etiam largitura esset, codices Sangallenses euolui, autumno anni 1823 libris bibliothece ducalis Guelferbytane lustratis inter reliquos magni pretii codices in codicem olim Blankenburgensem incidi capitularibus Caroli, Ludouici, Lotharii I et Ludouici II imp. ineditis egregium, quibus prefectorum bibliothece, b. m. Eberti nostri, Eigneri et Schenemanni uirorum clar. liberalitas longum per otium uti concessit. Eodem fauore uir cl. Fridericus Iacobs cepta nostra prosecutus, codice eximio Gothano cui alia eorumdem imperatorum monumenta inedita debemus, quandiu mihi eo opus erat uti concessit. Annis 1826 et 1827 lustrandis bibliothece regie Parisiensis codicibus accessi, et fauentibus uiris clar. Abel Rémusat, Gail, Hase, Guérard, codices olim a Baluzio editioni sue adhibitos et multos alios  ei incognitos, quibus bibliotheca illa abundat, euolui exscripsique. Nec Britannia anno 1827 uisitanti, nec iterum reduci mihi Germania opes suas denegauit. Codicum Corbeiensium alter a cl. Wigando, alter iam Hamburgensis a Lappenbergio nostro, codex Scafhusanus a uiro cl. Zellweger doctissimo Appenzellensi, transmissus, codicis Weissenaugiensis collatio a uiro cl. Maier Eslingensi, paucos ante dies heu! uita functo, ultro oblata est. Quibus cum opus sensim sensimque accresceret, unum tamen deesse uidebatur, quod bibliothecam regiam Monacensem operi adornando nondum adiissem. Accessi eam Behmero nostro comite anno 1833. In itinere lecckio uiro cl. fauente, codices bibliothece Babenbergensis in usus nostros conuertimus, tum uero Monaci quoscunque libros uiri clar. Liechtenthaleri et Schmelleri liberalitas flagitanti mihi proponeret, quos inter codicem olim Tegernseensem nominare iuuat, eos uel ipse exscripsi, uel a iuuene doctissimo operisque nostri  studiosissimo cl. Foringer transcriptos postea accepi, eoque fieri potuit, ut opus subsidiis amplissimis ornatum, prelo tandem committeretur. Codices autem quibus usus sum, preter eos quos Ansegiso prefatus infra recensui, omissis quoque iis unde nullum operi fructum percepi, hi sunt:

C. Casinas n. 257, fol., s. XI, et uaticanus Christine n. 556, s. XI, in Gregorii Turonensis Historia ecclesiastica pactum in indice nostro numero 4, signatum habent; de quibus cf. Annales nostros, t. u, p. 53-60.

C. ducalis Guelferbytanus inter Weissemburgenses n. 97, s. uIII, legi Salice capitularia in indice nostro numeris 5 et 7 insignita ut titulos 77-90 subiicit, et breuiarii Alariciani summam continet.

C. reg. Monacensis Cimel. Iu, 3, 9, 8o mai., s. uIII exeuntis uel IX, legem Salicam, capitularia 5, 7, legis Burgundionum titulos 78, 42, 75 exhibens, a uiro cl. Ed. Aug. Feuerbach an. 1831 publici iuris factus,  preterea leges Ribuariorum et Alamannorum complectitur.

C. bibl. Sangallensis n. 731 anni 793, partem codicis Theodosiani, legem Salicam, capitulare n. 6 et legem Alamannorum habet; cf. Annalium nostrorum t. u, p. 213.

C. bibl. eiusdem n. 729, s. IX, codicem Theodosianum, legem Salicam, capitulare 6 et legem Alamannorum continet. uide Annales nostros, t. u, p. 215.

C. reg. Paris. n. 4627, s. X, legem Salicam a Schiltero editam, capitulare 6 et formulas Marculfi continet,

C. reg. Paris. n. 4409, Turonis fortasse scriptus  s. IX, codicem Theodosianum, legem Salicam, additis catalogo regum Francorum, prologo legis Salice, et capitulari 6, formulas Sirmondicas et breuiarium Alarici sistit.

C. uatic. n. 3827, fol., s. XI, olim Sancti Petri  Bellouacensis, conciliorum collectionem, et capitularia e. g. 3, 12, 14 exhibet.

C. Palatino-uaticanus n. 577, anni circiter 800, olim ecclesie Sancti Martini Moguntini, cuius ampliorem descriptionem habes in Annalibus nostris, t. u, p. 303, exhibet capitularia in indice nostro numeris 9, 10, 16, 11, 14, indicata.

C. palat. uindobon. Theologie n. 259, s. IX, X, inter epistolas Bonifacianas capitularia 9, 10, 18 refert---C. reg. Monacensis olim Moguntinus s. IX, necnon bibl. Carlsruhane s. X, et D. Marci uenetiis chart. s. Xu capitularia 9, 10, regius Monacensis olim Frisingensis C. F. 25. s. X, capitulare 9 referunt.

C. bibl. Babenbergensis D. II, 2, s. IX, in 8o long., leges Salicam, Ribuariorum et Alamannorum, et folio ultimo capitulare nostrum 20 prestitit.

C. bibl. ducalis Guelferbytane inter Helmstadienses  n. 496, a. forme in 8o longiori, anni circiter 800, continet capitulare ecclesiasticum anni 789, atque explanationem symboli apostolici orationisque Dominice, eiusque orationis paraphrasim.

C. reg. Monac. olim Sancti Emmeramni Ratispon. E. 91, 4o, anno 821 iussu Baturici episcopi scriptus, post plurima ad ecclesiam facientia, Adriani I epistolam ad episcopos Hispanie et Paulini libellum contra Elipandum, synodicam concilii Francofurdensis, Caroli Magni epistolam ad Elipantum, questiunculas sancti Augustini, capitularia 30, 31, 32, habet.

C. regius Parisiensis n. 5577 , in 8o long., sec X, olim beate Marie Lucionensis, post passionem sancti Eustachii, et sancte Felicitatis, Alcuini epitaphium, epistolas et tractatus uarios, et Capitula que tali conuenit in tempore memorari, capitulare n. 39 exhibet. Ampliorem codicis descriptionem in catalogo ms. bibl. Regie, t. Iu, 134, legimus.

 C. reg. Monac. olim Sancti Emmeramni Ratispon. F. 11, in 4o, s. IX, fol. 118, 119, capitulare 41 habet.

C. Sancti Pauli in Carinthia canonum, plagula inserta capitulare 42 autographum, s, IX, prebet.

C. reg. Monac. olim Sancti Emmeramni Ratispon. G. 111, in 4o, s. IX, in fol., 139, capitulare 49, habet.

CC. regii Monac. olim Frisingensis C. K. 3, s. IX, ed C. 1, 26, s. X, post Isidorum capitulare 50 exhibent.

C. reg. Paris. n. 4758.  4o min., s. IX, capitularia 53, 54, leges Salicam et Burgundionum habet.

C. Palatino uaticanus n. 773, in 8o, s. X, post legem Ribuariorum, capitularia 55, 53, 54 sistit.

C. palat. uindobon. Iuris ciuilis n. 64, s. XII, legi Baioariorum capitulare 64 subiungit.

C. reg. Monacensis Cimel. Iu. 3. d., 8o, s. IX, X, olim Tegernseensis, legibus Baioariorum et Alamannorum  capitulare 64 adiicit.

C. reg. Monacensis olim eccl. Augustane n. 153, in 4o, s. X, collectionem canonum penitentialium, legem Alamannorum, capitulare 64, et Ansegisum sistit.

C. reg. Monacensis. Cimel. Iu. 3, olim Chiemensis, in 8o, s. XII, legi Baioariorum et decreto Tassilonis capitulare 64 addit; ex eo descriptus esse uidetur C. Monac. olim ciuitatis Augustane, s. XII, in 8o.

C. palat. uindobonensis in catal. iuris canonici n. 128, s. IX, in 8o maiori, capitularia nostra 30 et 65 exhibet.

C. reg. Paris., inter supplementa latina n. 303, olim collegii Claromontani n. 629, s. IX, X, legem Salicam, adiecto pro titulo 71, capite 2, capitularis quod proxime sequitur 53, 71, a, b. exhibet.

C. reg. Paris. n. 4404, ex Gallia Narbonensi , s. IX, breuiarium  Alarici, legem Salicam, prologum legis Salice, leges Alamannorum, Ribuariorum, capitularia 5, 7, 6, 53, 54, 78, 68 complectitur.

C. reg. Paris. n. 4629, fol. long., s. IX , legem Salicam initio mancam, capitulare 6, questionem de Trinitate, capitularia 78, 53, 54, 55, 71, a. b. legem Ribuariorum, recapitulationem solidorum, orthographiam, epitaphia, alia nonnulla et chartam Bituricensem exhibet.

C. Sangallensis, autographam epistolam 94 b. exhibens ualde laceram.

C. Sancti Pauli, 8o long., s. X, Isidori, cap. 98 exhibet.

C. ducalis Guelferbytanus inter Helmstadienses n. 254, s. IX ineuntis, forme longioris, capitularia n. 101, 102, et epistolas Leonis III pape ad Carolum Magnum seruauit.

C. palatino-uaticanus n. 289, s. IX, capitularia n. 61, 62, 103 b. 27, 35 habet; cf. Annales nostros,  t. u, p. 305.

C. ducalis Guelferbytanus inter Gudianos n. 299, 4o, s. IX, legem Salicam, capitulare 53, excerpta capitularium 54, et 71 a. b., capitulare 106, donationem Lanberti, et legem Ribuariorum complectitur.

C. Sancti Pauli in Carinthia, s. IX ineuntis, scilicet intra annos 817 et 823 exaratus, Imagine regis legislatoris prefixa, capitulare nostrum 52, leges Ribuariorum Salica, Baiuuariorum, Alamannorum, breuiarii Alariciani pars, lex Burgundionum, capitularia nostra 21, 33, 26, 80, 83 , 55 , 85, 88, 53 , numeris continuis capitulorum  signata; tum capitularia nostra 40, 23, 112, 113, 114, sequuntur, calamo diuerso capitularia 124 et 135, annis, ut uideri potest, 823 et 825 subiecta sunt; cf. Annales nostros, t. III, p. 78-sqq.

C. reg. Paris. n. 4995 , s. IX, post annales annorum 708-799  et interpretationes de legibus diuinis siue humanis capitularia nostra 112, 113, 53, 54, recapitulationem legi Salice adiectam, et capitularia 78, 71, 44 a, 51, 76, 70, 99, 87 continet; scriptus in usum ecclesie alicuius Parisiensis, teste notitia de promulgatis capitulis  in mallo Parisiaco, et capitulari 44 a. Ipse est codex Tilianus, unde pauca manu Sirmondi decerpta Baluzio usui fuerunt; qui tamen codice ipso non est usus.

C. Ernesti Spangenbergii b. m., s. IX, fragmentum legis Ribuariorum, legem Saxonum, capitularis 53 initium, tum 112 , 113, legis Alamannorum initium, finem legis Burgundionum et initium capitularis 75.

C. Corbeiensis in 4o, s. X, leges Saxonum et Thuringorum, capitularia 35, 112, 113, 114, Librum penitentialem et priuilegia Corbeiensia sec. IX, X, complectitur; uide Annales nostros, t. Iu, p. 346.

C. reg. Paris. n. 4788, olim sancti uincentii Laudunensis,  in 8o, s. IX , legem Salicam, capitularia 53, 54, 111, 112, inserto 114, 113, homiliam Augustini, et in paginis ualde laceris capitularia 89, 90, exhibet.

C. reg. Paris. n. 4628 , s. IX exeuntis, uel X, legem Salicam, capitularia 53, 54, 72 b, 112, 113, 114, legem Ribuariorum et Alamannorum.

C. reg. Paris. inter Supplementa latina n. 215, olim Corbionensis, 8o long., codicem Theodosianum, legem Burgundiorum, capitulare 2, capitularis 112 capp. 3, 4, 10, 12, 11, formulam de manu in eneum missa propter furtum, legem Salicam, capitularia 53, 54, 71 b. , legem Ribuariorum, Alamannorum sistit.

C. ducalis Guelferbytanus inter Augusteos 50, 2, in 8o, s. IX, legem Salicam, capitularia 53, 71, alioque atramento 112 , adiectis theologicis quibusdam, habet.

 C. reg. Paris. inter Supplementa latina n. 65, fol., sec. IX, leges Burgundionum, Salicam, fragmentum capitularis 112, prologum Moyses et breuiarium Alarici exhibet.

C. reg. Paris. n. 4280 A., olim Sancti Remigii Rhemensis , s. X, post complura ad ius canonicum facientia, Nicolai I epistolam et alia capitularia 111, 112, 113, 114, Heriuei Remensis epistolam ad Wittonem, et Ioannis pape ad Heriueum de penitentia gentilibus baptizatis iniungenda sistit.

C. reg. Paris. 2826, s. IX, X, capitulare 109.

C. musei Britannici Cotton. Tiber. A. III, s. IX, X, capitulare 109, habet.

C. duc. Guelferbyt. inter Helmstadienses n. 532, capitulare 109, habet.

C. reg. Paris. n. 1535, s. X, capitulare 109, habet.

C. duc. Guelferbytanus n. 532, in 8o mai., s. X, scriptis uariis immiscet capitulare 115 a. et legem  Baioariorum.

C. reg. Paris. n. 1537, s. X, capitulare 115 b. et libros de canonica uita.

C. reg. Paris. n. 4632, fol., s. X, legem Ribuariorum, Salicam, capitularia 53, 54, 112, 117, et legem Alamannorum habet.

C. reg. Paris. n. 2718, s. IX, cuius scripture specimen Carpenterius in alphabeto Tironiano dedit, liber manualis, cui manu diuersa post catalogum regum Francorum, Augustini expositionem in epistolam sancti Ioannis et alia eiusmodi, inde a folio 72 charte notis Tironianis scripte, intermixtis capitularibus 120, 108, 110, 111, 112, 113, 114, 120, altera uice, 118, et epistola Caroli Magni ad Albinum et ad congregationem sancti Martini Turonensis, quam inter epistolas referemus, inscripta sunt.

C. Sangallensis n. 733, anni 824, aut 825, capitularia nostra 21, 126, 30, 31, 32, 38, 33, et collectionem de Decimis dandum exhibens, a uiro cl. Wegelin  cum editis collatus est; cf. Annales nostros, t. u, p. 306.

C. reg. Paris. n. 4417, olim canonicorum Aniciensium , fol., s. IX, breuiarium Alarici, leges Ribuariorum, Salicam, Alamannorum, Baioariorum, capitulare 64, legem Burgundionum, Ansegisum , capitularia 140, 145 a. b. 146. 141 a. amplectitur.

C. reg. Paris., fonds de Notre-Dame, n. 247 , 8o, s. IX, X, capitularia 111, 112, 113, 114, paginam unam theologici argumenti. Ansegisi fragmentum et legem Salicam exhibet.

C. reg. Paris., fonds de Notre-Dame, n. 252 , olim Antonii Loiselii, 4o, s. IX, tribus codicibus constat, quorum prior Ansegisi fragmentum, alter legem Salicam, capitularia 5, 6, 7, Isidorum de auctoribus legum, tertius eadem manu qua prior exaratus legem Alamannorum exhibet.

C. olim Tegernseensis, iam regius Monacensis , s. IX, in 8o minori, capitularia nostra 21, 30,  31, 32, 26, 76, 78, 79, caput 53, 54, 55, 71, 83, 38, 40, 82, capp. 1-6, pag. 112, 145, 146, 147, initium, atque post quinque paginas erasas capitularis 150 capita 9-14. Codicem hunc Amerpachius anno 1545 typis dedit, sed nec accurate, nec recta inscriptione usus; quippe qui, nulla ratione rasure quinque paginarum habita, ultimis uerbis capitularis 150 ductus, totum hunc codicem capitula Lotharii iussu ex constitutionibus Caroli et Ludouici decerpta exhibere ratus sit, error, quem editionis principis repetitor Goldastus in Consuetudinibus imperialibus, p. 102-125, et nostri etiam eui scriptores secuti sunt.

C. reg. Paris. n. 2853, 4o, s. IX, inter Agobardi opera documentum 152 exhibet.

C. duc. Guelferbyt. inter Helmstadienses n. 32, olim Rhemensis, fol., s. X, inter alia plura Rhemensem ecclesiam concernentia, e. g. synodum, a. 991, documentum 153 habet.

C. uatic. n. 5359, in 4o, s. IX exeuntis, X, de quo  uidesis Annales nostros, t. u, p. 239 sqq., post edicta regum Langobardorum capitulare 150 a. et, paginis duabus exsectis, 135 cap. 10 et 11, 133 cap. 10, 135 cap. 2 et 3, prebuit.

C. bibl. Chisiane, s. X, post Chronicon Benedicti monachi sancti Andree in Soracte, alteram partem codicis legalis sistit, reciso scilicet edicto regum Langobardorum, Madriti fortasse superstite, capitularia Langobardica Caroli 104, 21, 52, 33, 26, 53, , 87, 47, 40 , 83 , 60, 40 , 23 Ludouici I capita data inferius iuncta capitulari nostro 106, 129, 107, 112, 113, 78, ; Pippini 24, 33, 26; Lotharii 123, 130, 133, 134, 135, 128 , 150, 114, 124, Ludouici II capitulare 165.

C. Cauensis, s. XI ineuntis, edicta regum Langobardorum et capitularia eodem fere tenore et ordine ut Chisianus exhibet, preter quod inter Caroli Magni leges, pagina excisa, capita 1 et 2 capitularis 104  omittat, post prefationem capitularis 40, admonitionem n. 46 scribat, 26 post 23, inter Caroli leges ponat, et in 128 desinat, omissis reliquis que in Chisiano illud excipiunt. Quo de libro cf. Annales nostros, t. u, p. 247-262.

C. palatinus uindobon. iuris canonici n. 45, fol., s. XII, inter diplomata multa et epistolas capitularia 98 et 158 habet.

C. Babenbergensis, in 4o, olim Montis sancti Michelis, s. X, capitulare 173 exhibet.

C. reg. Paris. 4613, s. X in fol. long. , edicta regum Langobardorum atque capitularia exhibet; Caroli 21, 33, 26, 28, 40, 53, 54, 30, 31, 32, 43, 46 , tum foliis compluribus excisis, caput 29 capitularis 114; Ludouici 145, 146, 135; Lotharii 150 a.; Ludouici II, 187, 189. Codice ante me usi sunt Sirmondus, cuius schedis usus Labbeus nonnulla inde euulgauit, et Baluzius qui eum Thuaneum et Colbertinum uocat.

 C. olim ecclesie cathedralis Augustane, iam ducalis Guelferbytanus inter Blankenburgenses, s. X, fol., edicta regum Langobardorum, capitularia, leges Salicam, Burgundionum, Ribuariorum, Alamannorum, Baiuariorum complectitur. Capitularia, indice generali capitulorum foll. 64-73 prefixo, titulis distinguuntur, et hec sunt: Caroli sub nomine 30, 71 a. b., 82, 38, 26, 78, 54, capp. 22, 21, capp. 17-23, 36, 37, 48, 32, capp. 1-6, 33, capp. 12-14, 55, capp. 5 numeris continuis; 21, 40; Ludouici 53, 54, 112, 113, 139, 120, 131, 111, 127, 122; Lotharii 125, 135, 169, 134, 133; capitula Lotharii in ere  omissa CIIII, scilicet capp. 1-41, argumenta capitulorum concilii Romani an. 826; tum alio numerorum ordine inito 148, 123 , 47 , 150 , 124, demum 128, 145 a. b., 146, 150 , subiecto 123, cap. 11; Eugenii concilium Romanum an. 826; Ludouici II imperatoris 183, 186, 188, 190; notitie complures et  charte episcopatum Augustanum concernentes, et iuramenti Iudeorum formula manibus diuersis sec. X-XII libro inscripte sunt.

C. Casinas n. 353, fol., s. X, de quo uide Annales nostros, t. u, inter complura alia capitularia 109 et 220 exhibet.

C. ducalis Gothanus, olim sancti Martini Moguntinensis, s. XI ineuntis, in folio maximo, duabus columnis per paginam exaratus, quatuor partibus constat, quorum prior, fol., 1-146, imagine legislatoris prefixa, Ansegisi et Benedicti collectiones capitularium, adiectis Ottonis M. Capitulari Francofordiensi et capitulari spurio anni 822, apud Theodonis uillam, secunda, foll. 147-223, successiones imperatorum usque Ludouicum I, prefationes Moyses gentis Iudeorum et Gens Francorum inclita, legislatorum imagines, leges Salicam, Ribuariorum, Capitula legis Langobardorum, seu concordia de singulis causis quas Rothari, Grimuald, Liutprant, Ratgis, Aistulf constituerunt  omnes in simul adunate et concordate, in sexaginta capitula distributa, tribus tamen foliis excisis; leges Alamannorum et Baioariorum, et capitularia Caroli Magni, et Pippini 53, 54, 21, 30, 31, 32, 38, 26, 33, 40, 71, 53 cap. 1, iterum 21 Langob. , 53 cap. 2, iterum 40 cap. 5 exhibet. Tertiam partem, foll. 224-337, codex Theodosianus et breuis Langobardorum historia explent. Quarta parte foll. 338-413, edicta regum Langobardorum, altera uice Ansegisi capitularia, ac preterea ex Ludouici capitularibus 144, et Ansegisi capita Iu, 71, 72; Lotharii 125, 148, 133, 135, 145 a. b. 146, Ludouici II imp. 182, 183, 168, 171, 170, 184, 185, habentur. Liber ab Eccardo quondam tactus, sed nunc primum defloratus, quo uti summa qua eminet humanitate uir cl. Iacobs concessit.

C. Mutinensis ecclesie cathedralis, quo Muratorius in edendis capitularibus, t. I, p. II, sanctorum Ital. usus est, s. XI, premissis excerptis Isodori et institutionum  iuris Romani, et historia Francorum et Langobardorum, prologum Moysis, leges Salicam, Ribuariorum, Capitula legis Langobardorum seu concordia de singulis causis quam Rothari, Grimuald, Liutprand, Ratchis, Aistulf constituerunt, omnes insimul adunate et concordate ut in codice Gothano in 60 titulos distributa, leges Alamannorum et Baioariorum, capitularia Caroli Magni Pippini, Ludouici I, Lotharii I et Ludouici II, habet, quorum partem ineditam Muratorius pag. 113, 151-155 , et 162  exscripsit. De libro ipso cf. Murat. t. I, part. II pref., p. 8-11, et Annales nostros, t. u, p. 262.

C. palat. uindobon. n. 106, Iuris canonici, s. X, preter alia, capitulare 234 exhibet.

C. reg. Paris. inter Supplementa latina, n. 164 bis, fol., s. IX, olim sancti Remigii Rhemensis, postea collegii Claromontani n. 620, post libellum episcoporum Italie contra Elipandum capitularia 34, 30; Pippini  interrogationes et responsiones Alcuini; Index legum et prologi 53, 54; lex Salica 6; catalogus regum Francorum, Ansegisi collectio 103, 140, 145 a. b., 146, 147, 141 a., 148 , 141 b. cap. 148, 117; Recapitulatio solidorum legis Salice; Notitia de uilla Nobiliaco, excerpta capitulorum Caroli et Ludouici, Einhardi uita Caroli, Ludouici coronatio an. 879; De Pecunia a paupere non exigenda cum usura. Ad hunc librum prope accedunt codd. Paris. 4628 et 4760.

C. reg. Paris. 4628 A., in 4o, s. X, catalogos regum et populorum, legem Salicam, capitularia 112, 113, 114, ius pagi Xantensis, 71, 87, 145, 146, Paulini confutationem Elipandi et Felicis, 34, 30, exhibet; tunc Incipiunt libelli uel decreta Clodouei et Childeberti siue Chlotharii et Caroli lucide emendatum; de Legibus diuinis et humanis, 5, 7 , lex Suauorum absque textu 6, 21; Memoratio de  octo bannis ; recapitulatio solidorum legis Salice, 7 , 6, regum catalogus Ansegisi capitularia 103, 140, 145 a. b., 146, 147, 141 a., 148  141 b., cap., 148, 117; recapitulatio solidorum legis Salica Notitia de uilla Nouilliaco, excerpta capitolorum Caroli et Ludouici, Einhardi uita Caroli et nonnulla alia. Liber ex codice Supplement. 164 bis aut alio quodam eiusdem generis descriptus esse uidetur. Apographum eius est codex reg. Paris. n. 4631, chart. et membr., sec. Xu.

C. reg. Paris. n. 4760 , 8o mai., sec. X, XI, post lectiones de Trinitate et indicem legum: Incipiunt libelli uel decretio chlodoueo et childeberto siue chlotario et karolo fuit lucide emendatum. De Legibus diuinis et humanis, etc., fere ut in codicibus Suppl. 164 bis et 4628 A.; pretermissa tamen mentione legis Suauorum, 53, 54 ; lex Salica; interrogationes Pippini, etc.,  112, cap. 2; benedictio crucis; lectio Epistole Pauli ad Romanos.

C. reg. Paris. inter Supplementa latina n. 75, fol., s. X, olim collegii Claromontani, et fortasse Sancti uincentii Mettensis, imagine legislatoris prefixa, capitularia 13, 15, 14 a. b., 12, 17, 30, 31, 32, 41, 44 b., 53, 54, 55, 57, inserta recapitulatione solidorum, 58, 59, 61, 63, 71, 76, 81, 84, 86, 87, 92, 93, 95, 96, 22, 21, 103 b., 99, 100; Ansegisi capitularia 140, 145 a. b., 146, 141 a., pag. 355, leg. 12-35. 103 a., 175, 177, 193, 197, 199, 208, 207, 214 a. b.; synodus Meldensis anni 845, 160, 162, synodus Lauriacensis a. 844, 164; inserta synodi Meldensis continuatione; 174, 213, 215, 249; catalogus regum Francorum; lex Salica, insertis prologo uerbis cap. 7 capitularis 53; ius pagi Xantensis; leges Ribuariorum, Alamannorum, Baioariorum, Caroli Magni capitularia ordine fere chronologico disposita sunt; leges ex compluribus libris collectas esse, e. g. capitulare  178, ex libro missatici Senonensis, et 197, ex libro missatici Teruannensis petita persuadent. Cum hoc libro plurimum consentit, si omnino alius fuit quod uix credam, codex quem Sancti uincentii Mettensem Baluzius uocat, et utrique in plurimis congruus Palatino uaticanus Ansegisi, cuius lectiones in codice regio Parisiensi n. 4639 , manu De Bru anno 1675, ad Baluzium transmissa sunt. Liber quoque collegii Nauarrici quo Baluzius usus est, ad istos prope accessisse uidetur.

C. reg. Paris. n. 4626, fol., s. X, olim bibl. Matisconensis postea Bigotianus, legem Salicam, capitularia 53, 54, 72 a., 21, 111, 112, 113, 114, 197, 178, 218, 198, et post recapitulationem solidorum aliaque legalia, breuiarium Alarici et legem Burgundionum habet. Codicem in missatico Matisconensi et Diuisionensi exaratum esse, lectio eius in capitulari 197 arguit.

C. reg. Paris. n. 4638, fol., s. X, olim Pithei, postea  Iac. Aug. Thuani , Ansegisi collectionem, capitularia 103, 140, 145 a. b., 146, 141 a. Benedicti additiones I-Iu, capitularia 160, 162, 163, 164, 161, 166, 167, 172, 174, 175, 176, 177, 178, 180, 181, 179, 194, 193 continens, ex capitulari 181. Rhemis exaratus esse uidetur. Eiusdem argumenti codicem Tilianum a Sirmondo in capitularibus Caroli Calui adhibitum fuisse existimauerim.

C. reg. Paris. n. 4761, olim Philiberti de la Marre. Diuionensis, s. X, post Ansegisum Capitula a domno Carolo imp. et filio eius Ludouico ac sapientissimis eorum episcopis excerpta, scilicet excerpta librorum Benedicti I, II, III, a Baluzio p. 519 sqq., pro genuinis Caroli Magni capitulis perperam habita nec tamen anno alicui assignata; tum capitularia 175, 213, 218, 103, 140 a., 145 a. b., 146, 141 a., capitula quedam Benedicti libris excerpta; 242, 244, 109.

C. reg. Paris. 5095, s. X, preter Hincmari Rhemensis  et Laudunensis, atque Nicolai I epistolas, synodum Tusiacensem an. 860, capitulare 215, et litteras synodi Carisiacensis ad Ludouicum Germanie regem.

C. reg. Paris. 3878, s. X, penitentialem Librum et excerpta capitulorum, inde a pag. 158, etiam Caroli II, 174, 215, et Carlomanni a. 884. C. reg. Paris. n. 4376, in fine collectionis canonum Benedicti l I, cap. 279. C. reg. Paris. 1455, fol., s. X, olim Iacobi Tauelli Senonensis , Benedicti I, 35, 36, in pagina codici prefixa exhibet.

C. reg. Paris. 2859, s. X, 1750, s. XI, et 2319, chart. cap. 177, habent. Accedunt codd. reg. Monacensis s. IX, uindobonensis Iuris canon. n. 99, fol., s. X, et Guelferbytanus August. 83, 21, fol., sec. X, qui Caroli II, capitulare de Iudeis scilicet fragmentum concilii Meldensis an. 845, seruant.

C. reg. Paris. n. 4375, in 8o, s. XII, olim Antonii  Faure  ad calcem collectionum Iuris canonici quedam ex capitularibus regum et iure consuetudinario necnon sacramenti regii formulam habet.

C. Ambrosianus Mediol. O, 53, 55, olim cenobii Oscele uel Susa in Sauoia, in 8o, sec. XI ineuntis, eque ac proxime sequentes edicta regum Langobardorum et capitula Caroli Magni, Pippini, Ludouici I, Lotharii I, Ludouici II detracta, necnon leges Widonis, Ottonum I et III, Henrici II exhibet. Capitularia ordine genuino dissoluto, et iis que potius ad tempus quam ui legis perpetue edita fuisse uiderentur deletis, eo modo numeris capitulorum continuis scribuntur, quomodo in editione Muratorii conspicimus. Ictorum ea manu prodiise eo patet, quod et in codicibus precipue uindobonensi, ueronensi et Estensi iura prout seculorum posteriorum usu arctius definita uel explanata erant, et a genuino seculi noni decimiue textu aliquantum aberrantia, proposita sunt. In  uno Ambrosiano capitulare nostrum 231 habetur; uide Annales nostros, t. u, p. 264-277. Ad codicem hunc proxime accedit:

C. Florentinus bibl. Laurentiane pl. 89, sup. 86, in 8o max., s. XI exeuntis, qui edicta regum Langobardorum et Capitularia continet, et in constitutione Conradi II deficit; uide Annales, t. u, p. 277-282. Cum eo plurimum consentit.

C. Londinensis in Museo Britannico, n. 5411, fol. min., s. XI exeuntis, olim uenetus, quem an. 1827 euolui. Edicta regum Langobardorum et capitularia, antiquis nonnunquam inscriptionibus seruatis, usque ad leges Henrici II imp., adiectis alia seculi tamen XI uel XII manu constitutionibus Conradi II et Henrici III exhibet, aspersis hinc inde glossis tam marginalibus quam interlinearibus.

C. palatinus uindobonensis in catalogo Iuris ciuilis n. 210, fol., s. XI, edictum et capitularia amplexus, in constitutionibus Henrici III desinit. Glossas et formulas iudiciales multas prebet. Simillimus ei est

 C. ueronensis comitis illustrissimi de Gianfilippi, olim ecclesie Sancte Eufemie ueronensis, in 8o max., sec. XI exeuntis, et XII ineuntis, de quo cf. Annales nostros, t. u, p. 282 sqq.; desinit in Henrico III; adiectum est fragmentum legis Salice. Ultimus

C. Estensis, s. Xu, a Muratorio in edendis edictis Langobardorum et capitularibus adhibitus, iam haud amplius in bibliotheca ducali Mutinensi exstare uidetur.

Quibus accedunt codices legis Lombarde, quorum textus Ictorum in usum ualde immutatus, ab antiqua et genuina lectione sepe recedit, ideoque in paucis tantum locis, precipue in constitutionibus imperatorum seculi XI cum eo conferendus erat; et inspeximus quidem.

C. Casinatem, n. 328, in-4o, sec. XI exeuntis, uel XII ineuntis, de quo cf. Annales nostros t. u, p. 297.

C. palat. uindobon., in catalogo iuris ciuilis n. 39,  s. XI exeuntis, littera Langobardica exaratum;

C. uaticano Palatinum, n. 772, fol., s. XII, cui opere exacto, alia manu seculi XII, constitutiones Lotharii III, an. 1127, et Friderici I, Roncalienses anni 1158 subiecte leguntur, tum eidem proximus.

C. reg. Paris., n. 4617, fol., s. XII, cui eedem Lotharii et Friderici constitutiones manu seculi XII addite sunt.

C. uatic. n. 3833, s. XII, in collectione canonum cardinalis Deusdedit excerpta capitularis 128 habet.

C. uaticanus, n. 3922, fol. chart., sec. XuI, capitulare 75 exhibet.

Quibus libris in Germanie nostre et Heluetie, Italie, Gallie, Britannie bibliothecis repertis, euolutis, excussis, atque editionibus anterioribus adhibitis, primum id prestare conatus sum, ut textum qualem in codicibus antiquissimis et maxime fide dignis inuenissem, talem proponerem, adiectis lectionibus codicum et editionum precipuis. Tum distinctionem et  nexum capitulorum genuinum in libris Ictorum usui comparatis eque ac in editis haud raro deletum, ad fidem codicum optimorum, prout res postulare uidebatur, restituendum censui. Deinde monumentum quodque tempori suo locoue quo editum sit adsignare aggressus, Scriptorum nostrorum, epistolarum et chartarum a me collectarum, et diplomatum a Behmero nostro regestis suis illatorum subsidio plurimum profeci. Leges populorum, una cum iure pagi Xantensis a Baluzio pro capitulari tertio anni 813 habito, tomo alii sepositas, et chartas omnes sed et epistolas paucas a Goldasto precipue et Baluzio collectionibus suis insertas, utpote in magna diplomatum imperialium et epistolarum collectione nostra referendas, loco moui; capitularia a Goldasto et Baluzio Benedicti ex libris decerpta, ut spuria nulfiusque auctoritatis mihi probate, resecui; e contra capitularia que in Ansegisi collectione mihi deprehendisse  uisus eram, loco suo reposui; inedita plurima nunc primum reperta addidi. Benedicti libros tres cum additionibus suis, publica auctoritate in Germania nostra nunquam receptos, quorumque nonnisi unus apud nos codex exstet, una cum constitutione seculo XII confecta Caroli Magni de expeditione Romana, et capitulari spurio Triburiensi, ad calcem constitutionum imperialium reliquarum tomo Legum secundo proponendarum reieci. Quo consilio effectum est, ut ex monumentis legalibus genuinis ordine suo dispositis clara iam et sincera rei publice apud patres nostros imago redeat; quam ut filii nepotesque oculo sagaci intuentes, inde ad patriam contra hostem fortiter defendendam, et rem publicam Germanie iuste sapienterque administrandam animos sibi exemplaque sumant, uoueo et exopto. Dabam Hannouere, a. d., 6 Idus Iulias an. 1835.





IN PIPPINI ET CAROLI MAGNI DIPLOMATA D. BOUQUET MONITUM.

 Pippini et Caroli Magni Diplomata daturi, ad uera et genuina a falsis et interpolatis secernenda, quasdam regulas, quas a Mabillonio mutuamur, premittere opere pretium ducimus.

I. Inscriptiones.---Pippinus ueterem precedentium regum inscriptionem in suis diplomatibus ut plurimum retinuit, hoc modo: Pippinus rex Francorum uir inluster: quandoque addidit gratia Dei, propterea quod extraordinario modo peruenerat ad regnum. A prisco etiam ritu non recessit Carolus Magnus, qui patris exemplum imitatus, additamento gratia Dei fere perpetuo usus est. In eius Diplomatibus tria consideranda sunt tempora. Primum ab inito regno Francorum ad regnum Langobardicum, ab anno 768 ad annum 774 excurrente: alterum ab eodem anno ad annum 800, quo coronatus est imperator: tertium inde ad finem uite. Primo illo tempore hanc formulam adhibuit: Carolus gratia Dei rex Francorum uir inluster; qualem etiam usurpauit Carolomannus eius  frater. Secundo interuallo hac formula usus est: Carolus gratia Dei rex Francorum et Langobardorum ac patritius Romanorum, addendo sepissime, uir inluster. Tertio, in nomine Patris et Filii et Spiritus Sancti, Carolus serenissimus Augustus, a Deo coronatus, magnus et pacificus imperator, Romanorum gubernans imperium, qui et per misericordiam Dei rex Francorum et Langobardorum, in quibusdam tamen inuocatione suppressa, forte scribarum oscitantia.

II. Suscriptiones.---Carolouingici reges in litteris suis suscriptionis et annuli mentionem exprimere solent, preterquam in placitis et minoris momenti diplomatibus, cum reges passim non suscriberent, sed solus cancellarius aut notarius, nullam regie suscriptionis, et plerumque regii annuli aut sigilli mentionem tunc faciebant. In aliis maioris momenti diplomatibus utrumque exprimere mos erat, in hunc fere modum: Manu nostra seu propria subterfirmauimus, aut subter eam decreuimus adsignare uel adsignari iussimus. Obseruat Mabillonius e multis pauca se inuenisse  regia diplomata, in quibus neque suscriptionis neque annuli apposita sit mentio, ubi tamen rex subscribit, nec sigillum eius appositum est. In his omnibus rarissima est sigilli mentio in exprimenda clausula sigillationis, tametsi in contextu diplomatis aliquando occurrit.

III. Suscribendi modus.---Reges Carolouingici, ut in ceteris passim, sic et in modo suscribendi a Merouingicis desciuere. Pippini hec erat formula: Signum [Figure: [Signum] 1Kb] Pippini gloriosissimi regis, interposito signo crucis inter Signum et Pippini nomen. Solum crucis signum manu principis expressum erat, cetera cancellarius seu notarius adscribebat. Carolus Magnus  patrium morem seruauit: Signum Caroli gloriosissimi regis. Idem prestitit Carolomannus eius frater. At post acceptum imperium Carolus adhibuit, Signum Caroli serenissimi imperatoris seu Augusti, interposito monogrammate inter uoces signum et Caroli.

Iu. Monogramma.---Pauci ex Merouingicis monogrammate usi sunt in diplomatibus, nec alii quam qui pre imperitia nomen suum scribere non ualebant. Primus perpetuum monogrammatis usum ac morem in regia diplomata induxit Carolus Magnus, quem morem ceteri ad Philippum tertium Francorum reges retinuere. Monogramma ita concinnari curauit Carolus ut signum crucis, quo superiores Francorum reges in litteris suis usi fuerant, representaret.

u. Cancellarii suscriptio.---Post Francorum reges primus e regione referendarius seu cancellarius, archicapellanus aut notarius diplomatibus antiquitus suscribere solebat si membrane capacitas pateretur; sin minus paulum infra regis suscriptionem. Hoc  maxime seruatum est sub secunda stirpe, cuius cancellarii fere semper paulo infra regem suscribunt. Sub Carolingis plures erant cancellarii seu notarii, quibus unus preerat dictus notarius summus, archinotarius, protonotarius, nonnunquam summus cancellarius, archicancellarius, aliquando absolute notarius et cancellarius, nonnunquam archicapellanus. Notarii si quando uice cancellariorum suscribebant, hac formula utebantur: Widolaicus ad uicem Radonis.

uI.---Cancellariorum et notariorum nomina. Eius quem alii Egium seu Eguim uocant, qui Pippini Regis Diplomata iussus recognoscere solet, non summus cancellarius, sed notarius dicendus est, uti et Chrodingus et Widmarus. Hitherius uero Pippini archicancellarius fuit, ut qui auctoritate sua regias litteras recognoscit ac suscribit. Mabillonius mentionem non facit Badilonis, qui tamen cancellarii munus obiisse uidetur ante Hiterium, qui eius notarius erat. Nam in autographo Diplomate pro monasterio Fuldensi  Hitherius subscripsisse dicitur ad uicem Badilonis: in quibusdam aliis dicitur Hitherius scripsisse, Badilo uero recognouisse ac suscripsisse.

Cancellarii officium exercuit Hitherius ab ineunte Caroli Magni principatu. Notarii sub Hitherio fuere Rado, Wigbaldus, Gilbertus et Optatus. Hitherio successit Rado abbas uedastinus, qui nonatrios habuit, Wigbaldum, Gilbertum, Optatum, Iacobum, Erkembaldum et Widolaicum. Tertius Caroli Magni cancellarius fuit Erkembaldus ab anno circiter 29 regni eius; notarius Erkembaldi, Genesius, quanquam Rado adhuc cancellarius notatur in diplomate Osnabrugensi, quod anno imperii Carolini tertio  concessum est, ad cuius uicem subscribit Iacob. Quartus Caroli magni cancellarius censendus est Hieremias, postea Senonensis archiepiscopus, cuius notarius fuit Witherus. His Bartholomeum accenset in uita Caroli monachus Engolimensis ad annum 769. Sunt qui Autpertum abbatem etiam Carolinis cancellariis adiungant, sed non satis ualido fundamento. Autpertus quippe ante monachus fuit apud uulturnum in Italia quam Carolus rex Francorum dictus est; nec unquam inde in Franciam demigrauit. Si fides est Auctori Chronici Laureshamensis, Eginhardus fuit notarius et archicapellanus Caroli. Ruotfridum abbatem Caroli notarium fuisse constat ex Annalibus Eginhardi ad annum 809. Amalbertum suggerit diploma secundum Osnabrugense, quod nonnulli suspectum habent, tametsi Erkembaldus, ad cuius uicem Amalbertus litteras recognouisse dicitur, Caroli Magni cancellarius fuit. Alios notarios habuit Erkembaldus, Altifredum scilicet, Ibbonem, Suauium et Guidbertum diaconum,  Qui placita Caroli recognoscebant, cancellarii erant extraordinarii, quales fuere Theudegarius, Chrotardus et Eldebertus.

uII. Procerum suscriptiones.---Pippini regis priuilegium pro Fuldensi monasterio a proceribus subsignatum est. Eiusdem Pippini preceptum pro constructione et dotatione monasterii Prumiensis, editum a Mabillonio tom. II Annal. Bened., pag. 705, episcoporum et comitum subscriptionibus munitur. Carolus Magnus testamentum suum ab episcopis, abbatibus comitibusque, qui tum presentes esse potuerunt, subscribi curauit, prout legitur apud Eginhardum in eius uita. Istud precessit donatio ab eo facta Ecclesie Romane, quam propria manu ipse corroborans, uniuersos episcopos, abbates, duces  etiam et grafiones in ea adscribi fecit, teste Anastasio in Hadriano. In ceteris Caroli Magni diplomatibus nulla procerum, nisi cancellariorum et notariorum, subscriptio.

uIII. Annus Incarnationis, Indictio.---In secunda stirpe omnia fere diplomata que ad res ecclesiarum, monasteriorum, priuatarumque personarum pertinent, carent annis Incarnationis: sed nonnulla, que rem publicam maxime spectant, cum annis regum adiunctos habent annos Incarnationis. Unicum reperit Mabillonius Caroli Magni diploma pro Mettensi sancti Arnulfi cenobio, quod annis Incarnationis preditum est: illudque genuinum non censuisset, nisi inspexisset autographum optime note, cui tamen sigillum nullum appositum est. Indictionis communis usus in diplomatibus cepit ab imperio Caroli Magni, id est ab ineunte anno 801, si tamen excipias premissum pro Sancti Arnulfi cenobio diploma.

Diplomata, que ab istis regulis aberant, pretermittimus,  non quod ea omnia falsa existimemus, sed quod in animo habeamus illa tantum dare que ab omni suspicione sunt libera. Iam in superiori uolumine monuimus, nec satis monere possumus, diplomata, que solemnes non preseferunt aliorum conditiones, non continuo habenda pro falsis, sed tantum pro interpolatis ac suspectis. Fieri enim omnino potest, quemadmodum obseruat Mabillonius, ut diplomata, inscriptiones et suscriptiones preferant falsas atque insinceras, quorum tamen contextus a ueritate non abhorreat. Diplomata, que in Germania, Italia et aliis regionibus, que amplius non sunt Francie ditionis, emissa sunt, non representabimus, eorum tamen inscriptiones et suscriptiones exhibebimus, modo ea indubitata arbitremur.





CAROLI MAGNI CAPITULARIA.



CAPITULARE GENERALE .

Editum a Baluzio ex Codice Sancti uincentii Laudunensis publici iuris factum, atque anno 769 ascriptum, prout ex capite 18 coniicere licet, certe primis Caroli annis et fratre superstite promulgatum est. Singula eius precepta ex Capitulari Carlomanni an. 742 aliisque constitutionibus ecclesiasticis fluxisse uidentur  Benedicti libro tertio capp. 123-140 tota constitutio, preter tamen caput 16, indoctis clericis periculosius, repetita est. Cuius quidem ope textum Baluzianum recensui, cum in codice olim Laudunensi Sancti uincentii, iam inter regios Parisienses n. 4788 insignito, capitulare nostrum non reperissem.

 Karolus, gratia Dei rex regnique Francorum rector, et deuotus sancte Ecclesie defensor, atque adiutor  in omnibus apostolice sedis [a 3Kb] . Hortatu omnium fidelium nostrorum, et maxime episcoporum ac reliquorum  sacerdotum consultu, seruis Dei per omnia omnibus armaturam portare uel pugnare, aut in exercitum et in hostem pergere, omnino prohibemus, nisi illi [Al., illis] tantummodo qui propter diuinum ministerium, missarum scilicet solemnia adimplenda et sanctorum patrocinia portanda, ad hoc electi sunt; id est, unum uel duos episcopos cum capellanis [a 1Kb] presbyteris princeps secum habeat, et unusquisque prefectus unum presbyterum qui hominibus peccata confitentibus iudicare et indicare penitentiam possit.

2. Ut sacerdotes neque Christianorum neque paganorum sanguinem fundant.

3. Omnibus seruis Dei uenationes et syluaticas uagationes cum canibus, et ut accipitres et falcones non habeant, interdicimus.

 4. Statuimus ut secundum canonicam cautelam omnes undecunque superuenientes ignotos episcopos, uel presbyteros, ante probationem synodalem in ecclesiasticum ministerium non admitteremus.

5. Si sacerdotes plures uxores habuerint, uel sanguinem Christianorum uel paganorum fuderint, aut canonibus obuiauerint, sacerdotio priuentur, quia deteriores sunt secularibus.

6. Decreuimus ut secundum canones unusquisque episcopus in sua parrochia sollicitudinem adhibeat, adiuuante grafione qui defensor Ecclesie est, ut populus Dei paganias non faciat; sed ut omnes spurcitias gentilitatis abiciat et respuat, siue profana sacrificia mortuorum, siue sortilegos uel diuinos, siue phylacteria et auguria, siue incantationes, siue hostias  immolatitias, quas stulti homines iuxta ecclesias ritu pagano faciunt sub nomine sanctorum martyrum uel confessorum Domini; qui potius quam ad misericordiam sanctos suos ad iracundiam prouocant.

7. Statuimus ut singulis annis unusquisque episcopus parrochiam suam sollicite circumeat, et populum confirmare et plebes docere et inuestigare, et prohibere paganas obseruationes, diuinosque uel sortilegos, aut auguria, phylacteria, incantationes, uel omnes spurcitias gentilium, studeat.

8. Decreuimus quoque iuxta sanctorum canones, ut unusquisque presbyter in parrochia habitans episcopo subiectus sit illi in cuius parrochia habitat, et semper in quadragesima rationem et ordinem ministerii sui, siue de baptismo, siue de fide catholica, siue de precibus,  et ordine missarum episcopo reddat [1 1Kb] . Et quandocunque iure canonico episcopus circumeat parrochiam  ad populos confirmandos, presbyter semper paratus sit ad suscipiendum episcopum, cum collectione et adiutorio populi qui ibi confirmari debet. Et in cena Domini semper nouum chrisma ab episcopo suo querat. Et de uetere nullus baptizare presumat, sed ardere in luminaribus ecclesie [2 1Kb] faciat.

9. Ut nemo accipiat ecclesiam infra parrochiam sine consensu episcopi sui, nec de una ad aliam transeat.

10. Ut de incestis et criminosis magnam curam habeant sacerdotes, [3 1Kb] ne in suis pereant sceleribus, et anime eorum a districto iudice Christo eis requirantur. Similiter de infirmis et penitentibus, ut morientes sine sacrati olei unctione et reconciliatione et  uiatico non deficiant.

11. Ut ieiunium quatuor temporum et ipsi sacerdotes obseruent [4 1Kb] , et plebi denuntient obseruandum.

12. Ut ad mallum uenire nemo tardet, primum circa estatem, secundo [5 1Kb] circa autumnum. Ad alia uero placita, si necessitas fuerit, uel denuntiatio regis urgeat, uocatus uenire nemo tardet.

13. Ut quando denuntiatum fuerit pro rege uel pro fidelibus suis qualibet causa orationes facere, nemo ex hoc neglegens appareat.

14. Nullus sacerdos nisi in locis Deo dicatis, uel in itinere positus in tabernaculis et mensis lapideis ab episcopo consecratis, missas celebrare presumat. Quod si [6 1Kb] presumpserit, gradus sui periculo subiacebit.

 15. Sacerdotes qui rite non sapiunt adimplere ministerium suum, nec discere iuxta preceptum episcoporum suorum pro uiribus satagunt, uel contemptores canonum existunt, ab officio proprio sunt submouendi quousque hec pleniter emendata habeant.

16. Quicunque autem a suo episcopo frequenter admonitus de sua scientia, ut discere curet, facere neglexerit, procul dubio et ab officio remoueatur, et ecclesiam quam tenet, amittat; quia ignorantes legem Dei eam aliis annuntiare et predicare non possunt.

17. Ut nullus iudex neque presbyterum neque diaconum aut clericum, aut iuniorem ecclesie, extra conscientiam pontificis per se distringat aut condemnare presumat. Quod si quis hoc fecerit, ab ecclesia cui iniuriam inrogare dinoscitur, tamdiu sit  sequestratus, quamdiu reatum suum cognoscat et emendet.

 18. [a 1Kb] Ut nullus episcoporum uel secularium cuiuscunque alterius episcopi siue ecclesie siue priuati res, aut regnorum diuisione aut prouinciarum sequestratione, competere [1 1Kb] aut retinere presumat. Quod  si quis hoc facere tentauerit, tamdiu sit ab omnium caritate suspensus, et a communionis gratia sequestratus, quoadusque es ablatas cum fructuum satisfactione restituat.



CAPITULARE DE BANNO DOMINICO .


Constitutionem in Ortloffii uiri cl. libello de Lege Salica, pag. 30, latentem, iterum publici iuris fecimus ex codice bibliothece regie Babenbergensis, leges Salicam, Ribuariorum et Alamannorum continenti membranaceo seculi IX, in-8o longiori, in cuius pagina 306 et 307 repertam anno superiori exscripsi. Data esse uidetur primis Caroli annis, certe [a 1Kb] ante ea capitularia quibus annis 797 et 803 easdem leges Baioariis atque Saxonibus superatis imposuit.

 De illos [1 1Kb] octo bannus unde domnus noster uult quod exeant [2 1Kb] sol. 60.

1. Cap. Dishonoratio sancte ecclesie.

2. Qui iniuste agit contra uiduas.

3. De orfanis.

4. Contra pauperinus qui se ipsus defendere non possunt, qui dicuntur ur uer magon.

5. Qui raptum facit, hoc est qui feminam ingenuam  trahit contra uoluntatem parentum suorum.

6. Qui incendium facit infra patriam, hoc est qui incendit alterius casam aut scuriam.

7. Qui harizhut facit, hoc est qui frangit alterius sepem aut portam aut casam cum uirtute.

8. Qui in hoste non uadit.

Isti sunt octo banni domino regis unde exire debent de unoquisque solido 60.



CAPITULARE. An. 779 .


Editioni nostre capitularis antea ab Amerpachio, Sirmondo et Baluzio uulgati, codices hi inseruierunt:

1. C. monasterii Sangallensis n. 733, initio seculi IX exaratus, quem plerumque sequitur editio nostra. Contulerunt eum Baluzius, et in nostre editionis usum uiri cl. Wechelinus.

2. C. monasterii Sancti Pauli in Carinthia, initio seculi IX exaratus atque a me exscriptus, cui in pluribus congruit:

3. C. bibl. regie Parisiensis n. 4613 m., sec. X, olim Thuaneus, primum a Baluzio, et iterum a me collatus.

4. C. bibl. Guelferbytane Blankenburgensis sec. X.

5. C. bibl. ducalis Gothane sec. XI, proxime sequitur codices 2, 3, 4.

6. C. bibl. regie Parisiensis n. 4628 A. sec. X, ubi Capitulare inscribitur: Incipit decretum Karoli preciosi regis Francorum. Eadem fere inscriptio reperitur in

6*. C. bibl. eiusdem n. 4626 m., sec. X.: Incipit decretum Karoli preciosissimo rege. Liber olim bibliothece Bigotiane, primum a Baluzio, tum a me collatus est.

7. C. bibl. reg. Monacensis olim Tegernseensis, ab Amerpachio editus.

8. Editio Sirmondi in Conciliis Galliarum, uel potius Codex quem ipse uocat Aquitanicus

9. C. bibl. regie Parisiensis inter supplementa latina n. 75 signatus, atque a me collatus cum editis, sec. X, idem esse uidetur quem Baluzius Parisiensem et Claromontensem uocauit. Quam maxime cum eo congruunt.

10. C. S. uincentii Mettensis et 11. C. Palatinus, a Baluzio adhibiti.

Eiusdem capitularis editionem pro regno Langobardorum recens conquisito comparatam, hic primum uulgamus auctoritate codicum:

1. Chisiani, sec. X,

2. Cauensis, sec. XI, quibus

3. Gothanus et 4 Mutinensis apud Muratorium plurimum congruunt; collatis quoque codicibus Ambrosiano, Londinensi, Florentino, uindobonensi, ueronensi et Estensi apud Muratorium.



CAPITULARE FRANCICUM. [1Kb]


In Christi nomine [1 1Kb] . Anno feliciter [2 1Kb] undecimo regni domini nostri Karoli, regis gloriosissimi, in mense  Martio, factum capitulare, qualiter congregatis in unum synodali [1 1Kb] concilio episcopis, abbatibus, uirisque inlustribus [a 1Kb] comitibus, una cum piissimo domino nostro, secundum Dei uoluntatem, pro causis oportunis consenserunt decretum.

1. [b 1Kb] De metropolitanis episcopis, ut suffraganii episcopi eis secundum canones subiecti sint; et ea que erga ministerium illorum emendanda cognoscunt, libenti animo emendent atque [2 1Kb] corrigant.

2. De episcopis. Ubi presens episcopi ordinati non sunt, ut sine tarditate ordinentur

3. De monasteriis [c 1Kb] qui regulares fuerunt, ut secundum regulam uiuant; necnon et [3 1Kb] monasteria puellarum ordinem sanctum custodiant, et unaqueque  abbatissa in suo monasterio sine intermissione resedeat.

4. Ut episcopi de presbiteris diaconibus [4 1Kb] et clericis infra illorum parrochia potestatem habeant [d 1Kb] secundum canones.

5. Ut episcopi de incestuosis hominibus emendandi licentiam habeant; seu et de uiduis infra suam parrochiam potestatem habeant ad corrigendum [5 1Kb] .

6. Ut nulli [6 1Kb] liceat alterius clericum recipere aut ordinare in aliquo gradu.

7 [7 1Kb] . De decimis. Ut unusquisque suam decimam donet, adque per iussionem episcopi dispensentur [e 1Kb] .

8. [f 1Kb] Ut homicidas aut ceteros reos qui legibus mori [8 1Kb] debent, si ad ecclesiam confugerint, non excusentur [9 1Kb] , neque eis ibidem uictus detur.

 9. Ut latrones [g 1Kb] de infra inmunitatem [h 1Kb] illi iudicis ad comitum placita presentetur; et qui hoc non fecerit, beneficium et honorem perdat. Similiter [10 1Kb] et uassus noster, si hoc non adimpleuerit, beneficium et honorem perdat. Et qui beneficium non habuerit, bannum [11 1Kb] soluat.

10. De eo qui periurium fecerit, nullam redemptionem, nisi manum perdat. Quod si accusator contendere uoluerit de ipso periurio, stent ad crucem.  Et si iurator uicerit, legem suam accusator emendet. Hec uero de minoribus causis obseruandum. De maioribus uero rebus, aut de statu ingenuitatis, secundum legem custodiant.

[10 bis. De [a 1Kb] latronibus in custodiam missis. De latronibus qui in custodiam missi sunt, ut nullus iudex publicus pretium pendat. Et si hoc fecerit, honorem suum perdat. Et qui ecclesiam infregerit moriatur.]

11. De uindicta [b 1Kb] et iudicio [c 1Kb] in latrones. Factum testimonium episcoporum, absque peccato comitis esse dicunt [1 1Kb] , ita tamen ut absque inuidia aut absque occansione mala, et nichil aliud ibi interponatur nisi uera iustitia ad perficiendum [2 1Kb] . Et si per odium aut  malo ingenio, nisi per iustitiam factendam, hominem disfecerit, honorem suum perdat, et legibus contra quem iniuste fecit, secundum penam quam intulit, emendetur.

12 [3 1Kb] . Capitula uero que bone memorie genitor noster [4 1Kb] in sua placita constituit et in synodis [5 1Kb] , conseruare uolumus.

13. De rebus uero ecclesiarum, unde nunc [6 1Kb] census [7 1Kb] exeunt, decima et nona cum ipso [8 1Kb] censu sit soluta; et unde antea non exierunt, similiter nona et decima detur; atque de casatis quinquaginta, solidum unum; et de casatis tringinta, dimidium solidum, et de uiginti, trimisse uno. Et de precariis: ubi modo sunt, renouentur; et ubi non sunt, scribantur. Et sit discretio inter precarias de uerbo nostro factas, et  inter eas que spontanea uoluntate de ipsis rebus ecclesiarum faciunt.

14. De [d 1Kb] truste faciendo nemo presumat.

15. De cerariis et tabulariis atque cartulariis, sicut a longo tempore fuit, obseruetur.

16. De sacramentis per [e 1Kb] gildonia inuicem coniurantibus, ut nemo facere presumat. Alio uero modo de illorum [f 1Kb] elemosinis, aut de incendio, aut de naufragio, quamuis conuenentias faciant, nemo in hoc iurare presumat [9 1Kb] .

17. [10 1Kb] De itinerantibus. Qui ad palatium aut aliubi  pergunt, ut eos cum collecta nemo sit ausus adsalire. Et [a 1Kb] nemo alterius erbam defensionis tempore tollere presumat, nisi in hoste pergendum, aut missus noster sit. Et qui aliter facere presumit, emendet.

18. De teloneis [1 1Kb] qui iam antea forbanniti [2 1Kb] fuerunt, nemo tollat nisi ibi ubi antiquo tempore fuerunt.

[18 bis [3 1Kb] . Item placuit de sanctimonialibus mulieribus qui se copulauerunt uiris aut adulterio se polluerunt, ut disiungantur, et intrent in monasteria, tam uiri quamque et femine, cum rebus suis et cum illa compositione quam in publico dare debuerunt  uel mundoaldo eius. De illis uero uiris paupertinis qui nichil habent, ut supra et ipsi disiungantur, et si res non habent qualiter in monasterio uiuant, parentes proximi eos nutriant, et caueant iterum non peccent. Quod si amplius in ipso mala accesserint, mundoaldo eius sit culpabilis solidos 30, et ipsa intret in monasterium cum pena que mundoaldo eius obligauerat, et cum illa compositione adulterii sui. Ancilla uero que cum uoluntate domini sui uestem religiosam susceperit, et postmodum adulterauerit aut maritum duxerit, sit [4 1Kb] dominus eius culpabilis sol. 1.]

19. De mancipia que uendunt, ut in presentia episcopi uel comitis sit, aut in presentia archidiaconi, aut centenarii [5 1Kb] , aut in presentia uicedomini,  aut iudicis comitis [b 1Kb] , aut ante bene nota testimonia. Et foras marca nemo mancipium uendat. Et qui hoc fecerit, tantas uices bannos soluat [6 1Kb] quanta mancipias uendidit. Et si non habet pretium, in wadio pro seruo semetipsum [7 1Kb] comiti donet, usque dum ipsum bannum soluat.

20. De [c 1Kb] brunias. Ut nullus foras nostro regno uendere presumat.

21. Si comis in suo ministerio iustitias non fecerit, [d 1Kb] missos nostros de sua casa [8 1Kb] soniare [e 1Kb] [9 1Kb] faciat usque dum iustitie ibidem facte fuerint. Et si uassus noster iustitiam non fecerit, tunc et comis et missus ad ipsius casa sedeant, et de suo uiuant quousque iustitiam faciat.

 22. Si quis pro faida precium recipere non uult, tunc ad nos sit transmissus, et nos eum dirigamus ubi damnum minime facere possit. Simili [1 1Kb] modo et qui pro faida pretium soluere noluerit, nec iustitiam exinde facere, in tali loco eum mittere uolumus ut pro eodem [a 1Kb] maius damnum non crescat.

23. De latronibus. Ita precipimus obseruandum, ut pro prima culpa non moriatur, set oculum perdat; de secunda uero culpa nasus ipsius latronis abscidatur [2 1Kb] ; de tertia uero culpa, si non emendauerit, moriatur.

Explicit decretum Karoli regis.



CAPITULARE LANGOBARDICUM.


Anno [1 1Kb] feliciter undecimo regni domini nostri Caroli gloriosissimi regis in mense Martio. Facto capitulare,  qualiter congregatis in unum sinodale concilium episcopis, abbatibus uirisque illustribus comitibus [1 1Kb] , una cum piissimo domino nostro secundum Dei uoluntatem pro causis oportunis consenserunt decretum [2 1Kb] .

Primo kapitulo. De metropolitanis episcopis, ut eorum suffragani episcopi eis secundum canones subiecti sint, et ea que erga ministerium illorum emendanda cognoscunt, libenti animo emendent atque corrigant.

2. De episcopatis. Ubi presens episcopi ordinati non sunt, sine tarditate ordinentur.

3. De monasteriis qui regulares fuerunt, ut secundum regulam uiuant; necnon [3 1Kb] et monasteria puellarum  ordinem sanctum custodiant, et unaqueque abbatissa in suo monasterio sine intermissione resedeat.

4. Ut episcopi de presbiteris diaconibus, et clericis [4 1Kb] infra illorum parrochia uel de suo ministerio potestatem habeant secundum canones facere.

5. Ut episcopi de incestuosis hominibus emendandi licentiam habeant [5 1Kb] , seu et de uiduis infra suam parrochiam potestatem habeant ad corrigendum [6 1Kb] . Et si de ipsis incestuosis aliquis post iudicium episcopi in ipso incestu se iterum miserit, si alodem habuerit, ipso fisco regis [7 1Kb] recipiat.

6. Ut nulli liceat alterius clericum recipere nec ordinare in aliquo gradu [8 1Kb] , sine dimissoria sui episcopi de cuius parrochia est.

7. De decimis, ut unusquisque homo sua decima  donet, et per iussionem et consilium [9 1Kb] episcopi in cuius parrochia fuerit [10 1Kb] dispensentur.

8. De homicidis et ceteris malefactoribus [i 1Kb] , qui legibus aut pro pace facienda morire debent. Nemo eos ad excusationem in ecclesia sua introire permittat;  et si absque uoluntate pastoris ibidem introierit, tunc ipse in cuius ecclesia est, nullum uictum ei donet nec alio dare permittat [1 1Kb] .

9. De latronibus. Ut latrones de infra emunitate illos iudices et aduocati ad comitum placitum quando eis annuntiatum fuerit [2 1Kb] , presententur [3 1Kb] [4 1Kb] . Et si dixerit, quod illo latrone presentare non potuisset [5 1Kb] , iurare debet, quod illos [6 1Kb] presentare non potuisset, postquam ei denuntiatum fuerit, nec pro nulla iustitia dilatando illi latroni [7 1Kb] non consentisset, nec pro causa dilatationis de sua potestate, uel de suo ministerio ipsum latronem non iactasset. Et hoc iuret, ut per sua uoluntate, si potest, ipsum latronem presentare debeat ad iustitias faciendum. Et qui hoc non fecerit,  beneficium et honorem perdat. Similiter et uassi [8 1Kb] dominici ipsum exemplum exinde sustineant. Et qui suprascripto sacramento sine periurio iurare non potuerit, si beneficium habuerit aut actum per ipsum perdat, et si beneficium non habuerit, bannum dominicum soluat.

10. [9 1Kb] De periurio. Si quis periurium fecerit, nullam redemptionem ei facere liceat, nisi manum perdat [g 1Kb] . Et si ille qui prius illum sacramentum iurat, de illo periurio probatus fuerit, et aliquis de suos iuratores dixerit quod nesciens se periurasset, aut hoc apud iudicium Dei adprobet uerum esse aut similiter manum perdat [10 1Kb] . De cuius causa periurium fecerit, sicut lex loci illius, ubi periurium factum est, a longo  tempore fuit, de [11 1Kb] eorum pretium emendare studeat.

11. De furto [12 1Kb] , uel de minoribus causis instituimus:  si ille homo cuius causa iurata fuerit, discere uoluerit, quod ille, qui iurauit, se sciens periurasset [1 1Kb] stent ad crucem. Et si ille, qui iurauit [2 1Kb] , uictus fuerit, quod se sciens [3 1Kb] periurasset, suprascripta sentientia subiaceat. Et si ille, qui criminauit, alium periurium non approbauerit, legem suam, qui periuratum esse dixerit, persoluat. De maioribus uero causis legem, quam a longo tempore habuerunt, obseruentur [4 1Kb] . Mentio enim facta est a nonnullis in placito quod habuimus in anno preterito, et dictum est ibi, quia ubi palam apparet, quod aut ille, qui crimen iniecerit, aut ille qui se defendere uult, periurare se debeant, ut in campo cum fustibus pariter contendant quam periurium absconse perpetrent.

 12 [5 1Kb] . De uindicta [f 1Kb] et indicium [g 1Kb] in latronibus factum. Testimonium episcoporum absque peccato comites facere possint, si ibi nec inuidia nec alia occasio mala nec iniusta non interposuerit nisi uera iustitia ad perficiendum et pacem confirmandum. Ut si quis latro de uno furto probatus fuerit, unum oculum perdat, et si de duos furtos probatus fuerit oculum perdat et nasum ei cappiletur [6 1Kb] ; et si de tres furtos probatus fuerit, moriatur. Et de his duabus furtis unde oculum unum et nasum perdere debet constituimus, ut dominus serui illius secundum legem cui furta facta fuerint soluere debeat. De tres uero furtis unde morire debetur, mors illius furtas illas excludatur. Et si comis sine culpa per inuidia aut iniusta occasione nisi per iustitia et pacem  faciendam hominem disfecerit, honorem suum perdat et legibus contra quem iniuste fecit secundum penam quam intulit emendet.

13. De causa uero quas bone memorie genitor noster Pippinus [7 1Kb] in sua placita et sinodos [8 1Kb] constituit, conseruare [9 1Kb] uolumus.

14 [10 1Kb] . De rebus uero ecclesiarum que usque nunc per uerbo domni regis homines seculares in beneficium habuerunt, ut in antea sic habeant, nisi per uerbo domni regis ad ipsas ecclesias fuerint reuocatas. Et si inde usque nunc ad partem ecclesie decima et nona exiuit, et nunc in antea faciat; et insuper ad illas ecclesias de 50 casatos solido uno reddat;  de triginta medio solido, de 20 tremisse uno [1 1Kb] ; et qui usque nunc alium censum dedit, in antea sicut prius fecit ita faciat. Et unde usque nunc nullum censum exiuit, et ipsa res [2 1Kb] ecclesie sunt, censeantur [3 1Kb] , et [4 1Kb] ubi non sunt, scribantur. Et sit discretio [5 1Kb] inter precarias de uerbo dominico factas, et inter eas quas episcopi et abbates et abbatisse eorum arbitrio uel dispositione faciunt, ut liceat eis quandoquidem eis placuerit, res quas beneficiauerint, ad partes ipsius ecclesie recipere, facientes ut unusquisque homo ad casa [6 1Kb] Dei in honore Deo fideliter et firmiter deseruiat.



CAPITULARE EPISCOPORUM [a 1Kb] .


Anno 779 ut annales Alamannici referunt »fames magna et mortalitas in Francia euenit, et post cladem a Wasconibus anno superiori acceptam Francorum exercitui bellum Saxonicum imminebat. Que cum ita essent, episcopi a rege conuocati, preces pro eo Francisque et pro presenti tribulatione suscipiendas edixerunt. Quorum quidem capitulare a Sirmondo, t. II Concil. Gallie, p. 159 editum, a Baluzio cum codd. 2 Palatino et 3 Mettensi collatum, auctoritate codicis 1 Parisiensis inter Suppl. lat. n. 75 emendatum hic iterum sistimus.


 Qualiter pro rege et exercitu eius hac instanti tribulatione a fidelibus in orationibus et eleemosynis Deo supplicandum sit.

Capitulare qualiter institutum [1 1Kb] est in [2 1Kb] episcoporum  conuentu [3 1Kb] ; id est, ut unusquisque episcopus tres missas et psalteria tria cantet, unum pro domno rege, alterum pro exercitu Francorum, tertium pro presenti tribulatione. Presbiteri uero unusquisque missas tres, monachi et monache et canonici [4 1Kb] psalteria tria. Et biduanam omnes faciant [5 1Kb] , atque eorum infra casati [6 1Kb] homines, uel qui potentes sunt. Et unusquisque episcopus, aut abbas, uel abbatissa, qui hoc facere possunt [7 1Kb] , libram de argento in elemosinam donet; mediocres uero mediam libram, minores [8 1Kb] solidos quinque. Episcopi et abbates atque abbatisse pauperes famelicos quatuor pro ista [9 1Kb] striccitate  [10 1Kb] nutrire debent usque tempore messium. Et qui tantum non possunt, iuxta quod possibilitas est [11 1Kb] , aut duos, aut unum. Comites uero fortiores libram unam de argento aut ualentem [12 1Kb] , mediocres mediam  libram. uassus dominicus de casatis [13 1Kb] ducentis mediam libram, de casatis centum solidos quinque, de casatis quinquaginta aut triginta unciam unam: et faciant biduanas, atque eorum homines in eorum casatis; uel qui hoc facere possunt et qui redimere [14 1Kb] uoluerit, fortiores comites uncias tres, mediocres unciam et dimidiam, minores solidum unum; et de pauperes famelicos, sicut supra scriptum est, et ipsi faciant.

Hec omnia, si Deo placuerit, pro domno rege et pro exercitu Francorum et presente tribulatione missa sancti Iohannis sit completum.



CAPITULARE MANTUANUM [1 1Kb] .


Constitutionem hanc edimus ex codicibus 1 Sancti Pauli, sec. IX ineuntis; 2 Chisiano, s. x; 3 Cauensi, s. XI, cum anno 1687 Mabillonius Musei Italici t. I, p. 47, Chisiani Codicis lectionem typis uulgasset. Cum nec in prima regis expeditione ann. 773 et 774 datam fuisse facile quis putet, anno 781 potius quam 776 uel 786 assignaui, quod haud longe antea rex de uenditione mancipiorum ad Sarracenos ab Italis facta Adriano pape conquestus fuerat, ideoque lex in talium perpetratores necessaria esse uideri poterat.


 De singulis capitulis, qualiter Mantua ad placitum generale [2 1Kb] omnibus [3 1Kb] notum fecimus.

1. De iustitiis ecclesiarum Dei, uiduarum, orfanorum, maius minusue [4 1Kb] potentes, uolumus adque omnimodis precipimus [5 1Kb] ut omnes episcopi abbates comites secundum lege pleniter iustitiam faciatis [6 1Kb] et recipiant.

2. Hec statuimus, ut unusquisque clamator [7 1Kb] tertiam uicem ad comites suus se proclamat, et inde idoneus homines habeat qui hoc ueraciter faciant quod proclamasset et nulla exinde iustitia habere potuisset; et si qui aliter fecerit et antea ad palacium se proclamauerit, legem suam conponat.

3. Comites uero de illorum parte per [8 1Kb] testes adfirmant quod eis iustitiam facere [9 1Kb] uoluisset, et omnia notarium suum et scribere faciat quanti ad se  proclamassent uel quantas iustitia factas habent, ut cum proclamauerint [10 1Kb] nulla excusationem habere possint, nisi ueritas clara sit ut [11 1Kb] iustitiam facere uoluisset, et hoc ipse comis aut eius aduocatus per sagramentum firmare possit, quod de illorum iustitias nulla neglegentia habeat, et per ipsa brebe cognoscere ualeat [12 1Kb] utrum [13 1Kb] ad se proclamasset aut non.

4. Hoc omnibus notum sit, si quislibet [14 1Kb] post causam legibus fenita se proclameuerit [15 1Kb] , aut quin decim accipiat camactos [16 1Kb] aut solidos 15 conponere cogatur.

5. Ut nullus alterius presbiterum recipiat antequam ab episcopo loci [17 1Kb] illius examinatur uel inquisitum sit, neque liceat ei iniui missa celebrare.

6. Ut quando episcopus [18 1Kb] per sua parrochia circata fecerit, comite uel sculdaz [19 1Kb] adiutorium preueat,  qualeter ministerium suum pleniter perficere ualeat secundum canonicam institutionem.

7. Ut nullus mancipia christiana uel pagana nec qualibet arma uel amissario foras regno nostro uindat. Et qui hoc fecerit, bannum regis [20 1Kb] componere cogatur; et si ea mancipia minime reuocare potuerit, widrigild [21 1Kb] suum componat.

8. De tolonariis [22 1Kb] : ut nullus aliter tolloneum presumat tollere nisi [23 1Kb] secundum antiqua consuetudinem, et aliui non tollatur nisi ad locis antiquis legitimis; et cui iniuste tollitur, secundum lege conponat, et  insuper uannum nostrum ad missi nostri conponat.

 9. De moneta; ut nullus post Kalendas Augustas [24 1Kb] istos dinarios quos modo habere uisi sumus dare audeat aut recipere; si quis hoc fecerit, uannum nostrum conponat.

10. De latronibus qui ante missi nostri menime uenerunt, ut comites eos perquirant, et ipsos aut per fidiiussore aut sub custodia seruentur, donec missi iuidem reuertunt.

11. Ut nullus quilibet hominem Languuardiscum in uassatico uel in casa sua recipiat, antequam sciat, unde sit uel comodo natus est; et qui aliter fecerit, uannum nostrum conponat.

12. De sinodochiis uolumus adque precipimus, ut restaurata fiant.

13. De uassis regalis, de iustitiis illorum: ut ante  comitem suum recipiant et reddant.



IN CODICE SANCTI PAULI HAEC SUBIICIUNTUR.

ISTA LEX CANONICA.---Capitul. apostolorum [a 1Kb] episcoporum presbyterorum aut diaconus nequaquam seculares curas adsumant; sin aliter fecerit, deponatur.

CAP. 35, era [b 1Kb] 15.---Ut episcopus rebus ecclesie tanquam commendatis, non tanquam propriis, utantur.

CANON AFRICANA, era 50.---Inrita erit episcopis donatio uel uinditio uel commutatio rei ecclesiastice absque conuenentia uel scriptionem clericorum.

CAN. ARILIANENSIS, era 14.---Episcopi presbiteris uel diaconis aut tutelam curam nequaquam inplicent.

CAN. 54, era 3.---Ut episcopus nulla rei familiares curam ad se reuocet; set ut lectiones et orationi  uerbo Dei ut predicationem tantummodo uacet.

ITEM DE uENATIONIBUS CAP. 45. CAN. MATICENSES, era 20 [c 1Kb] .---uolumus igitur [25 1Kb] episcopales domum que ad hoc instituta est, ut sine personarum actionem [26 1Kb] in omni ospitaliter recipiantur, canes non haberent, ne forte qui in ea miseriarum suarum leuamen habere confidunt, infertorum canum morsibus lanientur. Custodienda igitur episcopalis habitatio ymnis, non latrantibus, operibus bonis, non morsibus uenenosis. Hubi igitur debet esse assiduitas cantalene, monstrum est et decoris [27 1Kb] nota canes sibi uel accipitres non habitari [28 1Kb] .

 CAN. [d 1Kb] EPANENSES, era 4.---Episcopis presbiteris  uel diaconibus canes ad uenandum uel accipitres habere non liceat: si episcopus hec presumpserit, tribus mensibus a [1 1Kb] communione suspendat, duabus  presbiter se abstineat, unum diaconus, ac communionem et officio cesset.



PIPPINI REGIS CAPITULARE LANGOBARDICUM .

Postquam Pippinus, secundus Caroli ex Hildegarde filius, an. 781 Langobardorum rex constitutus erat, leges uel a Carolo absente [a 1Kb] ex placitis suis in Francia habitis filio transmisse [b 1Kb] uel filii iussu a proceribus Francis Langobardisque in Italia edite, Pippini regis nomine et auctoritate promulgate sunt. Cuius rei exempla cum huc usque pauca tantum nota essent, plura ex Codicibus antiquissimis in sequentibus sunt proponenda, unde capitularia Caroli generalia et in Italia uim legis obtinuisse patebit.

Primum capitulare sub nomine Pippini editum anno 782 assignandum putaui, cum que illud excipiunt, haud ante annum 783 promulgata sint, nec anno 781 adscribi possit, cum paulo ante pascha editum, et Pippinus in festo paschali anni 781 Rome in regem Langobardorum consecratus sit. Prodit hic auctoritate codicum 1 Chisiani, 2 Cauensis, et Codicum quibus leges Langobardorum exhibentur, [c 1Kb] Ambrosiani, Florentini, Londinensis, uindobonensis, ueronensis, Estensis apud Muratorium; quorum inter se collatione, solos Chisianum et Cauensem legis ipsius textum referre, reliquos uero Codices textum euo posteriore in usum iurisconsultorum comparatum sistere euidentissime probabitur.

 In nomine Domini nostri Iesu Christi. Qualiter [1 1Kb] complacuit nobis [2 1Kb] Pippino excellentissimo regi gentis Langobardorum, cum [3 1Kb] adessent nobiscum singulis episcopis abbatibus et comitibus seu et reliqui fideles nostros Francos et Langobardos [4 1Kb] qui nobiscum sunt, uel in Italia commorantibus [5 1Kb] .

Kap. 1. Ut ecclesias baptismales seu oraculas qui eas a longo tempore restaurauerunt mox iterum restaurare debeant, et tam curtis regia quam et Langobardos talem inibi habeant dominatione, qualem illorum a longo tempore fuit consuetudo.

2. Ut pontifex unusquisque ordinet et disponat ecclesias suas canonico ordine, et sacerdotes suos uel clericos constringant canonico ordine uiuere. Et si quis pontifex clericos suos canonice uiuendo ordine  distringere noluerit [6 1Kb] , et ad secularem pertraxerit [7 1Kb] habitum, quod canones clericos facere prohibent, comis qui in loco fuerit ordinatus, distringat illos in omnibus ad suam partem sicut et alios exercitales.

3. Monasteria uirorum et puellarum, tam que in mundio palatii esse noscuntur uel etiam in mundio episcopale seu et de reliquis hominibus esse inueniuntur, distringat [8 1Kb] unusquisque in cuius mundio sunt, ut regulariter uiuant [9 1Kb] . Similiter [10 1Kb] et sinodochia cuiuslibet sint. Fratres in omnibus pascantur iuxta illorum possibilitatem [11 1Kb] .

4. Ut de restauratione ecclesiarum uel pontes faciendum  aut stratas restaurandum omnino generaliter  faciant, sicut antiqua fuit consuetudo, et non anteponatur emunitas, nec pro hac re ulla occasio proueniat.

5. Ut uidue et orfani tutorem habeant iuxta illorum legem qui illos defensent et adiuuent, et per malorum hominum oppressiones suam iustitiam non perdant. Et si tutor [12 1Kb] aliquis illorum esse noluerit, iudex preuideat Deum timentem hominem iuxta ut lex ipsorum est, qui per nostra preceptione illorum peragere debeant causa [13 1Kb] .

6. Ut qui se reclamauerit super pontificem quod iustitiam habeat ad requirendum, dirigat [14 1Kb] illum comis aut per missum suum aut per epistolam suam ad ipsum pontificem. Et si episcopus ipse [15 1Kb] , Francus aut Langobardus distulerit iustitiam faciendum,  tunc iuxta ut ipsi episcopi eligerunt, ubi consuetudo fuerit pignerandi a longo tempore, ut et in antea in eo modo sit pro ipsas iustitias faciendas. Et hoc statuimus, ubicumque pontifex substantiam habuerit, aduocatum habeat in ipso comitatu, qui absque tarditate iustitias faciat et suscipiat [16 1Kb] . Et talis sit ipse aduocatus, liber homo et bone opinionis, laicus aut [17 1Kb] clericus, qui sacramentum pro causa ecclesie, quam peregerit, deducere possit [iuxta [18 1Kb] qualitatem substantie], sicut lex ipsorum est [19 1Kb] .

7. De uniuersali quidem populo, quis ubique [20 1Kb] iustitias quesierit, suscipiat, tam a comitibus suis, quam etiam a castaldiis, seu ab sculdaissihis [21 1Kb] , uel loci positis [22 1Kb]  iuxta ipsorum legem absque tarditate. Et si comis  Franciscus distulerit iustitias faciendum et probatum fuerit, iuxta ut eorum fuit electio, ita pene [1 1Kb] subiaceat [2 1Kb] , et de illorum honore fiat [3 1Kb] sicut Francorum est consuetudo. Et de Langubardiscos comites qui ex ipsis neglectum posuerit iustitias faciendum [4 1Kb] , sicut ipsorum lex est ita componat. Et si forsitan attenderit ad gasindios uel parentes et amicos suos, seu premium et legem non iudicauerit, et probatum fuerit [5 1Kb] , componat et honorem suum amittat [6 1Kb] sicut lex ipsorum est. Et si castaldius et sculdais seu loci positus [7 1Kb] de qualibet iudicaria [8 1Kb] tam suos pagenses quamque alios qui iustitias quesierint, non fecerit, componat sicut lex ipsorum est. Et si forsitan Francus aut Langobardus habens beneficium iustitias facere noluerit, iudex ille in cuius ministerio manserit,  contradicat illi beneficium illum, interim quod ipse aut missus eius iustitias faciant.

8. Iudex unusquisque per ciuitatem faciat iurare ad Dei iudicia homines credentes iuxta quantos preuiderit, seu foris per curtes uel uicoras mansuros [9 1Kb] ; ut cui ex ipsis cognitum fuerit id est homicidia furta adulteria et de inlicitas coniunctiones, ut nemo eas concelet. Et hoc damus in mandatis, ut si quis uenerit iustitiam reclamare super quempiam hominem, dicendo de homicidia furta [10 1Kb] aut de preda, et ille super quem dixerit, denegare uoluerit, tunc ille qui reclamat si potuerit approbet illud, et si forsitan ipse non potuerit approbare, et ipse super quem dicit negauerit quod malum ipsum nec ipse nec homines ipsius perpetrassent, et  posuerit [11 1Kb] excusationem et dixerit: Nomina mihi homines meos qui tibi malum illum fecerunt. Ego tibi de illos iustitias facio. Et ille incognitus [12 1Kb] qui reclamat et nomina de illos homines non scit et nec approbare potest, et ipsi qui exinde sic ueritatem sciunt denegare uoluerint et ille qui reclamat, dixerit quia homo ille exinde ueritatem sciuerunt, tunc iudex ille qui in loco ipso est, faciat iurare homines illos, quilibet sint, Francos aut Langobardos quos [13 1Kb] ipse nominatiue dixerit, ut dicant ueritatem. Et si credentes homines fuerint, in manu [14 1Kb] comitis [15 1Kb] sui [16 1Kb] dextras  dent [17 1Kb] . Et si latrocinia [18 1Kb] uel furta aut preda ipsa inuenta fuerit, emendetur iuxta ut eorum est lex [19 1Kb] ut populus hic habitantibus aut aduenientibus [20 1Kb] in pace uiuere ualeant.

9. De seruis et ancillis fugitiuis unusquisque iudex studium ponat ad perquirendum iuxta ut edictus continet. Et hoc damus in mandatis, ut tam Austria, Neustria, Emilia et Tuscia [21 1Kb] , seu littoraria [22 1Kb] maris, ut super omnia loca perquirantur superscriptos fugaces; et apud locum coniurent scultasios, decanos, saltarios uel loco positos, ut nullos concelent, et ubicumque inuenti fuerint, ipse apud quem fuerint una cum misso de comite uel de ipso loco nobis adducantur sic, ita ut iurare ualeant, ut neminem concelent. [23 1Kb] Et positum [a 1Kb] est constitutum die quintodecimo  post sanctum pascha; et si qui seruos aut ancillas fugaces habuerit tam ecclesiastici seu curtis uel populo, in constituto ipsum qui suum cognouerit suscipiat.

10. De aduenis et peregrinis qui in Dei seruitio Roma uel per alia sanctorum festinant corpora, ut salui uadant et reuertantur sub nostra defensione. Et qui [24 1Kb] ex ipsis peregrinis ausus fuerit occidere, 60 solidos componat in palatio nostro. Insuper compositio illa de ipso homicidio componatur, cui legibus leudo ipso pertinuerit.

Et hoc damus in mandatis cunctis episcopis, abbatibus, comitibus, seu actionariis nostris, ut hec omnis suprascripta iustitia de presenti [25 1Kb] absque ulla tarditate adimpleta fieri debeat, ut qui in tantos annos  iustitiam habere non potuerit, uel modo pro Dei omnipotentis misericordia et per preceptione domino et genitore meo [26 1Kb] Caroli regis gentis Francorum et Langobardorum ac patricius Romanorum [27 1Kb] , simul et per nostram preceptionem, unusquisque iustitia sua accipiat [28 1Kb] . Ita tamen, ut quindecim dies post sanctum pascha omnia adimpleta esse debeant. Et tunc unusquisque iudex noster dirigat missum suum ad nos, ponendum nobis rationem, si nostram adimpleuerint iussionem. Postea habemus disponere cum Dei adiutorio, qualiter melius preuiderimus.



CAPITULARE GENERALE .


Ildegardis regina, Caroli uxor, II Kal. Maii anni 783 obiit. Cuius de rebus inbreuiandis cum in edicto mentio fiat, legem aut mense Maio in Theodonis uilla, aut autumno tandem post Caroli e Saxonia reditum, in conuentu Wormatiensi promulgatam esse oportet. Occurrit bis tantum inter leges Caroli, in Codice scilicet 1  olim Tegernseensi iam regio Monacensi, unde Amerpachius col. 41-44 primus publici iuris fecit, atque 2 in ducali Gothano fol. 220. Utroque diligenter collato, editionem nostram ita instituimus, ut quam proxime fieri posset, utriusque libri, sed precipue Tegernseensis, unde omnes editiones anteriores fluxerunt, uestigia premeremus: quo euenit, ut textum iam habeamus Capitulari secundo Pippini Italie regis simillimum, quemque exinde locis nonnullis emendare possis.

Editionem capitularis Langobardicam a Pippino rege promulgatam, sistimus ope Codicum 1 Sancti Pauli sec. IX; 2 regii Parisiensis n. 4613; 3 bibl. ducalis Guelferbytane Blankenburgici; 4 Chisiani; 5 Cauensis, et Codicum qui capitularia legibus Langobardicis addita exhibent, Mutinensis apud Muratorium, Ambrosiani, Florentini, Londinensis, uindobonensis, ueronensis, Estensis apud Muratorium.



CAPITULARE FRANCICUM [1Kb]


Incipit capitulare qualiter precepit [1 1Kb] domnus rex de quibusdam causis [2 1Kb] .

Primo capitulo de senedochia [3 1Kb] iussit ut quicumque senedochia habent [4 1Kb] , si ita pauperes pascere uoluerint et concilio facere quomodo ab antea fuit, habeant ipsa senedochia, et regant ordinabiliter. Et si hoc facere noluerint, ipsas dimittant; et per tales homines in antea sint gubernate [5 1Kb] , qualiter Deo et nobis exinde placeant.

2. De ecclesiis baptismalibus, ut nullatenus eas laici homines tenere debeant, sed per sacerdotes fiant, sicut ordo est, gubernatas. Et neque illi pagenses neglegentiam habeant de hoc quod ibidem facere debeant. Et illi sacerdotes eas sic regant quomodo  ordo canonicus exposcit.

3. De aduocatis sacerdotum, uolumus pro ecclesiastico honore et pro illorum reuerentia, aduocatos habeant.

4. De diuersis generationibus hominum qui in Italia commanent, uolumus ut ubicumque culpa contigerit unde faida crescere potest, pro eas fatigationes [6 1Kb] hominis illius contra quem culpauit, secundum ipsius legem cui neglegentiam commisit, emendet. De uero [7 1Kb] statu ingenuitatis aut aliis querelis, unusquisque secundum suam legem se ipsum defendat.

5. De compositionibus que ad palatium pertinent. Si comites ipsas causas commouerint ad requirendum, illam tertiam partem ad eorum recipiant opus,  duas uero ad palatium. Et si per suam negligentiam remanserint, et missus dominicus ipsas causas ceperit inquirere, tunc uolumus ut ipse comes illam tertiam partem non habeat, sed cum integritate ad palatium ueniat.

6. De monasteria et senedochia qui per diuersos [8 1Kb] comites esse uidentur, ut regales sint; et quicumque eas habere uoluerit, per beneficium dono regis habeant.

7. De rebus per diuersos comites, uolumus ut ad palatium [9 1Kb] pertineant.

8. Si cui res in elymosina date sunt, et ipse mortuus fuerit antequam eas dispenset, tunc missus dominicus una cum episcopo parrochie ipsius consideret [10 1Kb] , qualiter in domni regis mercede ipsa elymosina  fiat facta, et infra triginta noctes impleta esse debeant.

 9. De filia cuius pater per manum arrogatoris omnes [1 1Kb] seruos suos iussit fieri liberos, et quia contra legem esse uidentur, instituimus [2 1Kb] quod ipsa filia [3 1Kb] in tertia portione [4 1Kb] de prefatis seruis iterum introire possit [5 1Kb]

10. Placuit inserere ubi lex erit, precellere consuetudine [6 1Kb] , et nulla consuetudo superponatur legi.

11. Placuit etiam nobis, ut quecumque femina potestatem habet per commeatum [7 1Kb] uiri sui uendere, habeat potestatem et donare.

12. De mancipiis palatii nostri et ecclesiarum nostrarum nolumus mundium [8 1Kb] recipere, sed nostras ipsas mancipias habere.

 13. Placuit nobis, ut illos liberos homines comites nostri ad eorum opus seruile non opprimant; et quicumque hoc fecerit, sicut iudicatum [9 1Kb] habemus emendet.

14. De rebus que Hildegarde regine tradite fuerunt, uolumus ut fiant descripte breues [10 1Kb] . et ipse breues ad nos fiant adducte.

15. Non est nostra uoluntas ut homines [11 1Kb] Placentini per eorum preceptum [12 1Kb] de curte palatii nostri illos [13 1Kb] aldiones recipiant.

16. De fugitiuis partibus Beneuenti et Spoleti [14 1Kb] siue Romanie uel Pentapoli, qui confugium faciunt, ut [15 1Kb] reddantur, et sint reuersi ad proprium locum.

 17. Sicut consuetudo fuit sigillum [16 1Kb] et epistula prendere, et uias uel portas custodire, ita nunc sit factum.



CAPITULARE LANGOBARDICUM.


Capitulare quem domnus rex precepit [1 1Kb] de quibusdam causis.

De sinodochia. Iussit ut quicumque sinodochia habent, si ita pauperes pascere uoluerunt et consilio facerent quomodo ab antea fuit, habeant ipsa sinodochia, et regant ordinaliter. Si hoc facere noluerint, ipsas dimittant, et per tales homines in antea sint gubernatas, qualiter Deo et nobis exinde placeat.

2. De ecclesia babtismalis. Ut nullatenus eas laici homines tenere debeant, set per sacerdotes fiant, sicut ordo est [2 1Kb] , gubernate. Et neque illi pagensis neglegentiam habeant de hoc quod ibidem facere debent; et illi sacerdotes eas sic regant quomodo ordo canonicus exposcit.

 3. De aduocatis ecclesiarum. uolumus ut pro ecclesiastico honore et pro sacerdotum reuerentia aduocatos habeant.

4. De culpa unde faida crescent. De diuersarum generationum hominibus qui in Italia commanent, uolumus ut ubicumque culpa contigerit unde faida crescere potest, per satisfactionem hominis illius contra quem culpauit, secundum ipsius legem cui negligentiam commisit, emendet. De uero statu ingenuitatis aut aliis querellis, uniusquisque secundum suam legem se ipsum defendat.

5. De compositionibus qui ad palatium pertinet. Si comites ipsas causas commouerint ad requirendum, illam tertiam partem ad eorum recipiant [3 1Kb] opus, duas  uero ad palatium. Et si per eius negligentiam remanserit, et missus dominicus ipsas causas ceperit at requirere, tunc uolumus ut ipsi comites ut illam tertiam partem non habeant, sed cum integritatem in palatio ueniant.

6. De monasteriis et sinodochiis regalibus. De monasteria et sinodochia qui per diuersos comites esse uidentur, ut regales sint; ut quicumque eas habere uoluerint, per beneficio domni nostri regis habeant.

7. De rebus forfactis. De rebus forfactis per diuersos comites, uolumus ut at palatium pertineat [4 1Kb] .

8. De eo cuius in eleemosyna date sunt. Si cui res in elemosina date sunt, et ipse mortuus fuerit antequam eas dispenset, tunc missus dominicus [5 1Kb] una cum episcopo parrochie illius consideret [6 1Kb] , qualiter  in domni regis mercede ipsa elemosina fiat facta et infra triginta noctes impleta esse debeant.

 9. De iure filie in res seruorum quos pater fecit liberos. De filia cuius pater per manus erogatoris omnes seruos suos iussit fieri liberos, et quia contra legem esse uidetur, instituimus ut ipsa filia in talem [1 1Kb] portionem de prefactis seruis iterum introire possit, quale [2 1Kb] portionem de aliis rebus genitoris sui.

10. De auctoritate legis et consuetudinis. Placuit nobis inserere, ubi lex est, precellat consuetudinem, ut nulla consuetudo nec superponatur legem.

11. De potestate uendendi et donandi in femina. Placuit etiam nobis quecumque femina [3 1Kb] potestatem habet per comiatum uiri sui [4 1Kb] uendere, habeat potestatem donare.

12. De mancipiis palatii et ecclesiarum. De mancipiis  palatinis et ecclesiarum nostrarum nolumus mundio recipere, set nostras ipsa mancipias habere [5 1Kb] .

13. De liberis hominibus ad seruilia opera non cogendis. Placuit nobis, ut illos liberos homines comites nostri ad eorum opus seruile non obpremant; et quicumque hoc facere presumpserit, secundum iudicatum quod habemus emendet.

14. De rebus regine [6 1Kb] . De rebus qui Ildicarde regine tradite fuerunt, uolumus ut fiant scripta per brebes, et ipsa brebes ad nos fiant adducte.

15. De aldionibus palatii. Non est nostra uoluntas, ut homines Placentinos [7 1Kb] per eorum precepto de curte palatii nostri illos aldiones recipiant.

16. De fugitiuis. De fugitiuis qui in partibus Benebenti  aut Spoleti, siue Romanie uel Pentapoli [8 1Kb] , confugium faciunt, ut reddantur, et sint reuersi ad propria loca.

17. De sigillis et epistolis, et de porturis custodiendis. Sicut consuetudo fuit sigillum et epistola prindere, et uias uel portoras custodire, ita nunc sit factum.



CAPITULARE PADERBRUNNENSE .


Exstat unicus horum capitulorum codex in bibliotheca uaticana inter codices Palatinos n. 289, mbr., sec. IX, quem post Holstenii, Furstenbergii, Conringii et Baluzii curas, Rome anno 1822 presens iterum exscripsi. Eius itaque ad fidem editionem nouam institui. De tempore et loco edicti huius non constat. At neminem fugiet, sanguineas leges nec anno 777 quo primum totius Saxonie senatus et populus Paderbrunne conueniens, »ingenuitatem et alodem manibus dulgtum fecerunt nisi conseruarent christianitatem et fidelitatem domni Caroli regis et Francorum,« nec anno 780, quo in synodo ad Lippibrunnon ecclesie constructe et tota Saxonia inter episcopos presbyteros abbates et comites diuisa est, nec demum anno 782 quo in conuentu ad eumdem locum generali ex nobilissimo Saxonum genere comites constituti sunt, sed tunc demum imponi et consentiri potuisse, cum, triennio post cedem Adalgisi et Geilonis exacto, tota Saxonia supplicio Ferdensi, pugnis ad Theotmelli, ad Hasam et ad Lippiam, et continuis Francorum cedibus, rapinis et uastationibus ad internecionem usque deleta esset. Tunc enim Carolus an. 785 publicum populi sui conuentum habuit ad Paderbrunnon »cum Francis et Saxonibus«, ubi iis que ad illius conuentus rationem pertinebant peractis, ecclesiis per Saxoniam restauratis [a 1Kb] et paulo post Widokindo et Abbione ad christianitatem conuersis, tota Saxonia et in religione et in fidelitate regis per annos septem perstitit. Ad illud igitur potissimum tempus et locum edictum hocce pertinere censeo.


 Capitula que de partibus Saxonie constituta sunt [a 1Kb] .

Primum de maioribus capitulis hoc placuit omnibus, ut ecclesie Christi, quo modo construuntur in Saxonia, et Deo sacrate sunt, non minorem habeant honorem, sed maiorem et excellentiorem, quam [b 1Kb] uana habuissent idolorum.

2. Si quis confugia fecerit in ecclesiam, nullus eum de ecclesia per uiolentiam expellere presumat, sed pacem habeat usque dum ad placitum presentetur; et propter honorem Dei sanctorumque ecclesie ipsius reuerentiam, concedatur ei uita et omnia membra. Emendat autem causam in quantum potuerit, et ei fuerit iudicatum; et sic ducatur ad presentiam domni [1 1Kb] regis; et ipse eum mittat ubi clementie ipsius placuerit.

 3. Si quis ecclesiam per uiolentiam intrauerit, et in ea [2 1Kb] per uim uel furtu aliquid abstulerit, uel ipsam ecclesiam igne cremauerit, morte moriatur.

4. Si quis sanctum quadragensimale ieiunium pro despectu [3 1Kb] christianitatis contempserit, et carnem comederit, [c 1Kb] morte moriatur. Sed tamen consideretur a sacerdote, ne forte causa necessitatis hoc cuilibet proueniat ut carnem commedat.

5. Si quis episcopum aut presbyterum siue diaconum interficerit, similiter capite punietur.

6. Si quis a diabulo deceptus crediderit, secundum morem paganorum, uirum aliquem aut feminam strigam esse et homines [4 1Kb] commedere, et propter hoc ipsam incenderit, uel carnem eius ad commedendum dederit, uel ipsam commederit, capitis [5 1Kb] sententie  punietur.

7. Si quis corpus defuncti hominis secundum ritum paganorum flamma consumi fecerit, et ossa eius ad cinerem redierit, capite punietur.

8. Si quis deinceps [d 1Kb] in gente Saxonorum inter eos latens non baptizatus se abscondere uoluerit, et ad baptismum uenire contempserit, paganusque permanere uoluerit, [e 1Kb] morte moriatur.

9. Si quis hominem diabulo sacrificauerit, et in  hostiam more paganorum demonibus obtulerit, morte moriatur.

10. Si quis cum paganis consilium aduersus christianos inierit, uel cum illis in aduersitate christianorum perdurare uoluerit, morte moriatur. Et quicumque hoc idem fraude contra regem uel gentem christianorum consenserit, morte moriatur.

11. Si quis domino regi [6 1Kb] infidelis apparuerit, capitali sententia punietur.

12. Si quis filiam domini sui rapuerit, morte moriatur.

13. Si quis dominum suum uel dominam suam interficerit, simili modo punietur.

14. Si uero pro his mortalibus criminibus latenter commissis aliquis sponte ad sacerdotem confugerit,  et confessione data ageri penitentiam uoluerit, testimonio sacerdotis [7 1Kb] de morte excusetur.

15. De minoribus capitulis consenserunt omnes, ad unamquamque ecclesiam, curte et duos mansos terre, pagenses ad [8 1Kb] ecclesiam recurrentes condonant, et inter centum uiginti homines, nobiles et ingenuis similiter [9 1Kb] et litos, seruum et ancillam eidem ecclesie tribuant.

16. Et hoc Christo propitio placuit, ut undecumque census aliquid ad fiscum peruenerit, siue in frido, siue in qualecumque banno, et in omni redibutione ad regem pertinente, decima pars ecclesiis et sacerdotibus reddatur.

17. Similiter secundum Dei mandatum precipimus ut omnes decimam partem substantie et laboris  suis ecclesiis et sacerdotibus donent, tam nobiles quam ingenui similiter et liti, iuxta quod Deus unicuique dederit christiano, partem Deo reddant.

18. Ut in dominicis diebus conuentus et placita publica non faciant, nisi forte pro magna necessitate aut hostilitate cogente; sed omnes ad ecclesiam recurrant ad audiendum uerbum Dei, et orationibus uel iustis operibus uacent. Similiter et in festiuitatibus preclaris Deo et ecclesie conuentui deseruiant, et secularia placita demittant.

 19. Similiter placuit his decretis inserere, quod omnes infantes infra annum baptizantur. Et hoc statuimus, ut si quis infantem intra circulum anni ad baptismum offerre contempserit, sine consilio uel licentia sacerdotis, si de nobile generi fuerit, centum uiginti solidos fisco componant; si ingenuus [1 1Kb] , sexaginta; si litus, triginta.

20. Si quis prohibitum uel inlicitum coniugium sibi sortitus fuerit, si nobilis, solidos sexaginta; si ingenuus [2 1Kb] , triginta; si litus, quindecim.

21. Si quis ad fontes aut arbores uel lucos [3 1Kb] uotum fecerit, aut aliquit [4 1Kb] more gentilium obtulerit, et ad honorem demonum commederet; si nobilis [5 1Kb] fuerit, solidos sexaginta; si ingenuus, triginta; si litus [6 1Kb] , quindecim. Si uero non habuerint unde presentaliter  persoluant, ad ecclesie seruitium donentur usque dum ipsi solidi soluantur.

22. Iubemus ut corpora christianorum Saxanorum ad cimiteria ecclesie deferantur, et non ad tumulus paganorum.

23. Diuinos et sortilegos ecclesiis et sacerdotibus dare constituimus.

24. De latronibus et malefactoribus, qui de una comitatu ad alium confugium fecerint, si quis eos receperit in suam potestate, et septem [7 1Kb] noctibus secum detenuerit, nisi ad presentandum [8 1Kb] , nostrum bannum soluat. Similiter si comis eum absconderit, et ad iustitiam faciendam presentare noluerit, et ad hoc excusare non potest, honorem suum perdat.

 25. De pignore, ut nullatenus alterum aliquis pignorare presumat. Et qui hoc fecerit, bannum persoluat.

26. Ut nulli hominum contradicere uiam ad nos ueniendo pro iustitia reclamandi aliquis presumat. Et si aliquis hoc facere conauerit, nostrum bannum persoluat.

27. Si quis homo fideiussorem inuenire non potuerit,  res illius in forbanno mittantur usque dum fide iussorem presentet. Si uero super bannum in domum suum intrare presumpserit, aut solidos decem aut unum bouem pro emendatione ipsius banni conponat; et insuper unde debitor exstitit, persoluat. Si uero fideiussor diem statutum non obseruaberit, tunc ipse tantum damni incurrat quantum manus sua fideiussoris exstitit. Ille autem qui debitor fideiussori exstitit, duplum restituat pro eo quod fideiussorem in damnum cadere permisit.

28. De premiis et muneribus, ut munera super innocente nullus accipiat. Et si quis hoc facere presumpserit, nostrum bannum soluat. Et si, quod absit, forte comis hoc fecerit, honorem suum perdat.

29. Ut uniuersi comites pacem et concordiam ad  inuicem habere studeant. Et si forte inter eos aliqua discordia aut conturbium ortum fuerit, aut nostrum solatium uel perfectum pro hoc non demittant.

30. Si quis comitem interficerit, uel de eius morte consilium dederit, hereditas illius ad partem regis eueniat, et in ius eius redicatur

31. Dedimus potestatem comitibus bannum mittere infra suo ministerio de faida uel maioribus causis in solid. 60. De minoribus uero causis comitis bannum in solid. 15 constituimus.

32. Si cuilibet homini sacramentum debet aliquis, aframeat illum ad ecclesiam sacramenta ad diem statutum. Et si iurare contempserit, fidem faciat, et solidos quindecim componat qui inactiuus apparuit,  et deinceps causam pleniter emendare faciat.

33. De periuris, secundum legem Saxonorum sit.

34. Interdiximus ut omnes Saxones generaliter conuentus [9 1Kb] publicos nec faciant, nisi forte missus [10 1Kb] noster de uerbo nostro eos congregare fecerit. Sed unusquisque [11 1Kb] comes in suo ministerio placita et iustitias faciat. Et hoc a sacerdotibus consideretur, ne aliter faciat.



CAPITULARE LANGOBARDICUM .


Anno 786 post Hardradi comitis et Thuringorum rebellionem, que magnum in Caroli regno »conturbium« generauerat, compressam, cum rex populos sibi subiectos sacramenti uinculo astringendos iudicaret, atque expeditionem Beneuentanam meditaretur, edictum hocce a Pippino rege promulgatum esse ex capitibus eius 6, 7 et 9, coniicio. Textum ex unico codice bibl. Paris. n. 4613 restituere studui, atque ultimi capitis lacunas, quantum coniectura assequi mihi licuit, explere conatus sum.

 1. De his feminis qui se Deo uouerant, et se monachica ueste induerant, et postea se maritis copulauerunt, ut inquiratur unusquisque in iudiciariam sibi commissas ubi eas inuenerint, ut sine dilatatione eas ab ipsis illicitas coniunctionibus separare debeant, ut ipsas de supra memorata inlicita coniunctione ad penitentie recurrant medicamentum.

2. De illos homines qui aliquam incantationem uel diuinationem agent, uel his similia que in conspectu Dei abhominatione esse uidentur, similiter inquirat  unusquisque, ubi eos inuenerint, non dimittat illos sine disciplina correptionis, et faciant eos penitentiam agerent de has inlicitas presumtiones.

3. De prauos illos homines qui brunaticus colunt, et de hominibus suis subtus maida cerias incendunt, et uotos uouent, ad  tale uero iniquitas eos faciant unusquisque; nisi uoluerint ad ecclesia panem offerre, simpliciter offerant, non cum aliqua de ipsa iniqua commixtione.

4. Similiter inquirat unusquisque homines sibi  commissos, ubi forsitan inuenitur, ubi facte sunt inlicitas coniunctiones, ita ut qui uxorem consobrino aut insobrino suo uxorem duxisset, aut etiam qualibet parentem suam sibimetipsos uxorem copulasset, sine omnem moderatione eos ab inuicem separentur, et eos ad penitentie remedium faciant destinari.

5. Et hoc etiam scribimus, ut cuncti diligentes inquirat, ut si est homo uxorem habens, ut supra ipsa cum alia adulterans, et concubinam [1 1Kb] habuerit, a [2 1Kb] tali igitur inlicita perpetratione faciat eos cum omni sollicitudine separari. Sic placuit domni regi, ut qui has nefandas criminas emendare de terminibus sibi commissis, ut diximus, emendare neglexerit, ut in sacro palatio widrigildum suum componat.

6. De singulis capitulis quibus domnus rex missis  suis precepit, qui nulla [3 1Kb] sacramenta debeant audire et facere, quam ob rem istam sacramenta sunt necessaria, per ordine ex antiqua consuetudine explicare faciunt, et quia modo isti infideles homines magnum conturbium in regnum domni Karoli regi uoluerint terminare, et in eius uita consiliati sunt, et inquisiti dixerunt quod fidelitatem ei non iurasset.

7. Quomodo illum sacramentum iuratum esse debeat ab episcopis et abbatis, siue [4 1Kb] comitibus uel bassis regalibus, necnon uicedominis, archidiaconibus, adque canonicis. Clerici qui monachorum nomine non pleniter conseruare uidentur, et ubi regula sancti Benedicti secundum ordinem tenent, ipsi in uerbum tantum et in ueritate promittant [5 1Kb] , de quibus specialiter abbas adducant domno nostro; deinde  aduocatis et uicariis, centenariis, siue fore censiti presbiteri, atque cunctas generalitas populi, tam puerilitate annorum 12 quamque de senili, qui ad placita uenissent, et iussionem adimplere seniorum et conseruare possunt, siue pagenses [6 1Kb] , siue episcoporum et abbatissuarum uel comitum hominum, et reliquorum hominum, fiscilini quoque et coloni, et ecclesiasticis adque serui, qui honorati beneficia et ministeria tenent, uel in bassallatico honorati sunt  cum domini sui, et caballos, arma, et scuto, et lancea, spata et senespasio habere possunt, omnes iurent, et nomina uel numerum de ipsis qui iurauerunt ipsis missis in brebem secum adportent. Et comites similiter de singulis centini esse noti, tam de illos qui infra pago nati sunt, pagensales fuerint, quamque et de illis qui aliunde in bassallatico commendati sunt. Et si fuerint aliquis qui per ingenio fugitando de comitatu ad aliud comitatu se propter ipsum sacramentum distulerit, aut per superbia iurare noluerint, semoti per brebem renuntiare sciant, et tales aut per fideiussores mittant; et ipsi fideiussores non habuerint qui in presentia domni regis illos abducant, sub custodia seruetur. Aut si in illo uicinio habitare uoluerint, sicut ceteri iurent. Et si fugitiuum quis  deuenerint, domno regi nuntiatum fiant per ipsos missos.

8. Explicare debent ipsi missi, qualiter domni regi dictum est, quod multi se conplangunt legem non habere conseruatam, et quia omnino uoluntas domni regis est, ut unusquisque homo suam legem pleniter habeat conseruatam. Et si alicui contra legem factum est, non est uoluntas nec sua iussio. uerumtamen si comis aut missus uel quilibet homo hoc fecit, fiat annuntiatum domni regi, quia ipse plenissime hec emendare uult. Et per singulos inquirant, quale habeant legem ex nomine; et nullatenus sine [7 1Kb] comite de ipso pago istam legationem perficiant. Excepto si ille comis in alia utilitate domni regis non fuerit, aut aliqua infirmitas eum non detenuerit, quod  ibi esset, non habeat.

9. [a 1Kb] Ut parata seruitia habeant ipsi missi una cum comitibus qui in eorum ministeriis fuerint, ut omnes generaliter hoc anno ueniant hostiliter in solatio domni regis sicut sua fuerit iussio, et pacem in transitu custodiant infra patria; qui per epistolas suas de uoluntate sua illis significare uult, quando uel ubi debeant inter se coniungi.


Expliciunt capitula.



ENCYCLICA DE LITTERIS COLENDIS.






CAPITULARE ECCLESIASTICUM. An. 789 .

 In edendo capitulari codices hi ad manus fuerunt: 1. Cod. bibl. Guelferbytane olim Helmstadiensis, Ms., in-8o maiori, littera Anglosaxonica exaratus, seculi uIII exeuntis uel IX. 2. C. bibl. Sangallensis n. 733 membr. sec. IX ineuntis. 3. C. bibl. Palatine uindobonensis in catalogo iuris canonici n. 128 signatus, membr. sec. IX, in 8o mai. 3 b. C. bibl. regie Monacensis inter libros sancti Emmerammi Ratisponenses E. 91 signatus, qui anno 821 exaratus, a me tamen cum editis non est collatus. 3 c. C. bibl. regie Monacensis inter libros Tegernseenses membr. sec. IX, unde editio princeps Amerpachii fluxit. 4. C. bibl. Guelferbytane Blankenburgensis sec. X. 5. C. bibliothece ducalis Gothane sec. XI. Precipuas Baluzii lectiones sigla B. notaui.

 Regnante domino nostro Iesu Christo in perpetuum. Ego Carolus, gratia Dei eiusque misericordia donante, rex et rector regni Francorum, et deuotus sancte [1 1Kb] ecclesie defensor humilisque adiutor, omnibus ecclesiastice pietatis ordinibus, seu secularis potentie dignitatibus, in Christo domino deo eterno, perpetue pacis et beatitudinis salutem. Considerans pacifico [2 1Kb] pie mentis intuitu, una cum sacerdotibus et consiliariis nostris, abundantem in nos [3 1Kb] nostrumque populum Christi regis clementiam, et quam necessarium est non solum toto corde et ore eius pietate [4 1Kb] agere gratias incessanter, sed etiam continua bonorum operum exercitatione eius insistere laudibus, quatenus qui nostro regno tantos contulit honores, sua protectione nos nostrumque regnum  in eternum conseruare dignetur. Quapropter placuit nobis uestram rogare solertiam, o pastores eclesiarum Christi, et ductores [5 1Kb] gregis eius, et clarissima mundi luminaria, ut uigili cura et sedula ammonitione populum Dei per pascua [6 1Kb] uite eterne ducere [7 1Kb] studeatis, et errantes oues, bonorum [8 1Kb] exemplorum seu adhortationum humeris intra eclesiastice firmitatis muros reportare satagimini; ne lupus insidians aliquem canonicas sanctiones transgredientem, uel paternas traditiones uniuersalium conciliorum excedentem, quod absit, inueniens deuoret. Ideo magno [9 1Kb] deuotionis studio ammonendi et adhortandi sunt, immo conpellendi, ut firma fide et infatigabili  perseuerantia intra paternas sanctiones se conteneant: in quo opere et studio [10 1Kb] sciat certissime sanctitas uestra nostram uobis cooperare [11 1Kb] diligentiam. Quapropter et nostros ad uos direximus missos, qui  ex nostri nominis auctoritate una uobiscum [12 1Kb] corrigerent que corrigenda essent. Sed et aliqua capitula ex canonicis institutionibus, que magis nobis [13 1Kb] necessaria uidebantur, subiunximus. Ne aliquis, queso, huius pietatis ammonitionem esse presumtiosam iudicet, qua nos errata corrigere, superflua abscidere, recta cohartare [14 1Kb] studemus [15 1Kb] , sed magis beniuolo caritatis animo suscipiat. Nam legimus in regnorum libris, quomodo sanctus Iosias regnum sibi a Deo datum circumeundo, corrigendo, ammonendo, ad cultum ueri Dei studuit reuocare. Non ut me eius sanctitate equiperabilem faciam, sed quod nobis sunt ubique sanctorum semper exempla sequenda, et quoscumque poterimus, ad studium bone uite, in laudem et in gloriam domini nostri Iesu Christi,  congregare necesse est. Quapropter, ut prediximus, aliqua capitula notare iussimus, ut simul hec eadem uos ammonere studeatis, et quecumque uobis alia necessaria esse sciatis [16 1Kb] , ut et ista et illa equali intentione predicetis. Nec aliquid quod uestre sanctitati et [17 1Kb] populo Dei utile uideatur, amittite [18 1Kb] ut pio studio non ammoneatis; quatenus ut et uestra sollertia et subiectorum obedientia eterna felicitate ab omnipotente Deo remuneretur.

OMNIBUS [19 1Kb] .---1. [a 1Kb] Sunt enim aliqui, qui culpis exigentibus ab episcopo proprio excommunicantur, et ab aliis ecclesiasticis uel laicis presumptiose in communionem accipiuntur: quod omnino sanctum  Nicenum concilium, simul et Calcidonense, necnon et Antiochenum atque Sardicense, fieri prohibent [b 3Kb] .

EPISCOPIS [20 1Kb] .---2. Item enim habet [21 1Kb] in eodem concilio,  ut eorum qui ad ordinandum ueniunt, [a 1Kb] fides et uita prius ab episcopo diligenter discutiatur, et sic ordinentur [b 1Kb] .

OMNIBUS.---3. Item in eodem concilio, necnon et in Antiocheno, simul et in Calcidonense, ut fugitiui clerici et peregrini a nullo recipiantur, nec ordinentur, sine commendaticiis litteris, et sui episcopi uel abbatis licentia [c 2Kb] .

OMNIBUS [1 1Kb] .---4. Item in eodem sinodo interdictum est presbiteris et diaconibus, uel omnibus qui in clero sunt, mulierem [2 1Kb] habere in domo sua propter suspicionem, nisi matrem, aut sororem, uel  eas tantum personas que suspiciones effugiunt [d 1Kb] .

OMNIBUS [3 1Kb] .---5 Item in eodem concilio, seu in decretis pape Leonis, necnon et in canonibus que dicuntur apostolorum, sicut et in lege ipse Dominus precipit [4 1Kb] , omnino omnibus interdictum est ad usuram aliquid dare [e 1Kb] .

EPISCOPIS [5 1Kb] .---6. [f 1Kb] Auditum est aliquos presbiteros [g 2Kb] missam celebrare, et [h 2Kb] non communicare: quod omnino in canonibus [6 1Kb] apostolorum interdictum esse legitur. uel quomodo dicere recte potest, si non communicauerit [7 1Kb] , sumpsimus, Domine, sacramenta? Hec uero per singula capitula in statutis  Niceni concilii legere potestis, seu [1 1Kb] in aliis sanctorum patrum sinodalibus edictis. [a 1Kb] .

OMNIBUS.---7. In Antiocheno concilio, quod his qui damnati sunt a sinodo uel a suo episcopo, et postea ministrare presumunt, precipitur ut nullus audeat ei [2 1Kb] communicare. Si quis uero eo [3 1Kb] communicat [4 1Kb] , simili sententia [5 1Kb] subiaceat sicut et damnatus [b 1Kb] .

EPISCOPIS.---8. Item in eodem concilio, ut ad metropolitanum episcopum, suffragani episcopi [6 1Kb] respiciant, et nil noue [7 1Kb] audeant facere in suis parrochiis [c 1Kb] sine conscientia et consilio sui metropolitani et metropolitanus sine eorum consilio [d 2Kb] .

SACERDOTIBUS.---9. Item in eodem concilio, simul  et [8 1Kb] Acyronense, ut corepiscopi cognoscant modum suum, et nichil faciant absque licentia episcopi in cuius parrochia habitant [e 2Kb] .

OMNI [9 1Kb] CLERO [10 1Kb] . 10. Item in eodem concilio, ut [f 1Kb] episcopus uel quilibet ex clero sine consilio uel litteris episcoporum, uel metropolitani, non audeant regalem dignitatem pro suis causis clamare, sed in commune episcoporum concilio causa eius [11 1Kb] examinetur [12 1Kb] [g 1Kb] .

EPISCOPIS.---11. Item in eodem concilio, simul et in Sardicense, necnon et in decretis [13 1Kb] Innocenti [14 1Kb] pape, ut nullus episcopus in alterius parrochia ordinationes aliquas audeat efficere [15 1Kb] uel negotia peragere que ad eum non pertinent [h 3Kb] .

 EPISCOPIS [1 1Kb] .---12. Item in eodem concilio, ut episcopus eius ecclesie curam habeat ad quam ordinatus est [a 1Kb] .

EPISCOPIS [2 1Kb] .---13. Item in eodem concilio, necnon et in Calcidonense, ut prouinciales episcopi cum suo metropolitano bis in anno propter causas ecclesie concilia celebrent [b 2Kb] .

EPISCOPIS [3 1Kb] .---14. In concilio Laodicense [4 1Kb] , necnon et [5 1Kb] in Affricano, precipitur, ut monachi et clerici [c 1Kb] tabernas non ingrediantur edendi uel bibendi causa [d 1Kb] .

 AD OMNES [6 1Kb] .---15. Item in eodem concilio, ut a uespera usque ad uesperam dies dominica seruetur [e 1Kb] .

OMNIBUS.---16. Item in eodem concilio, ut [f 2Kb] ignota angelorum nomina nec fingantur, nec nominentur, nisi illos [7 1Kb] quos habemus in auctoritate: id sunt Michahel, Gabrihel, Raphahel [g 1Kb] .

CLERICIS [8 1Kb] ET NONNANIS [9 1Kb] .---17. Item in eodem concilio, quod non oporteat mulieres ad altare ingredi [h 1Kb] .

SACERDOTIBUS [10 1Kb] .---18. Item in eodem concilio,  ut cauclearii [1 1Kb] , malefici, incantatores, uel incantatrices fieri non sinantur [a 1Kb] .

OMNIBUS [2 1Kb] .---19. Item in eodem concilio, necnon et in Sardicense, quod non oporteat in uillolis [3 1Kb] uel in agris episcopos constitui [b 1Kb] [4 1Kb] .

SACERDOTIBUS [5 1Kb] .---20. Item in eodem concilio, ut canonici libri tantum legantur in eclesia [c 2Kb] .

CLERICIS ET MONACHIS [6 1Kb] .---21. In concilio Calcidonense, ut non oporteat episcopos aut quemlibet ex clero per pecunias ordinari: quia utrique deponendi sunt, et qui ordinat, et qui ordinatur, necnon et qui mediator est inter eos.

 OMNIBUS.---22 [7 1Kb] . Item de eadem re in canonibus apostolorum legitur; quam heresim iam ipse princeps apostolorum in Simone mago terribiliter damnauit [d 2Kb] .

OMNIBUS [8 1Kb] .---23. Item in eodem concilio infra duo capitula, necnon et in decretis Leonis pape, ut [9 1Kb] nec monachus nec clericus [10 1Kb] in secularia [e 1Kb] negotia transeat. Et [f 1Kb] ut seruum alterius nullus sollicitet ad clericalem uel monachicum ordinem sine uoluntate et licentia domini sui [g 3Kb] .

SACERDOTIBUS [11 1Kb] .---24. Item in eodem concilio infra duo capitula, necnon et in Sardicense, ut nec  episcopi nec clerici [1 1Kb] transmigrentur de ciuitate in ciuitatem [a 1Kb] .

OMNIBUS.---25. Item in eodem synodo, ut nullus absolute ordinetur, sine [2 1Kb] pronuntiatione et stabilitate loci ad quem [3 1Kb] ordinatur [4 1Kb] [b 1Kb] .

MONACHIS ET OMNI CLERO [5 1Kb] .---26. Item in eodem concilio, ut clerici et monachi in suo proposito et uoto quod Deo [6 1Kb] promiserunt, permaneant [c 1Kb] .

SACERDOTIBUS [7 1Kb] .---27. Item in decretis Innocenti pape de eadem re, ut monachus, si ad clericatum proueatur [8 1Kb] , propositum monachice professionis non ammittat [d 1Kb] .

OMNIBUS.---28 [9 1Kb] . Item in eodem concilio, [e 1Kb] ut si clerici inter se negotium [10 1Kb] aliquod habuerint, a suo episcopo diiudicentur [11 1Kb] , non a secularibus [f 1Kb] .

 OMNIBUS [12 1Kb] .---29. Item in eodem concilio, ut nec clerici nec monachi conspirationes uel insidias contra pastorem suum faciant [g 1Kb] .

OMNIBUS [13 1Kb] .---30. Item in eodem concilio, ut laici episcopos aut clericos non accusent, nisi prius eorum discutiatur existimationis opinio [h 1Kb] .

OMNIBUS [14 1Kb] .---31. Item in eodem, [i 1Kb] ut loca que semel Deo dedicata [15 1Kb] sunt ut monasteria sint, [i 1Kb] maneant perpetuo monasteria, nec possunt [16 1Kb] ultra fieri secularia habitacula [k 1Kb] .

OMNIBUS [17 1Kb] .---32. In concilio Cartaginense. Primo omnium ut fides sancte Trinitatis et incarnationis Christi, passionis, et resurrectionis, et [l 1Kb] ascensionis in celos, diligenter omnibus predicetur [m 2Kb] .

OMNIBUS [18 1Kb] .---33. Item in eodem, de prohibenda  auaritia, ut [1 1Kb] nullus alienos fines usurpet, uel terminos patrum transcendat [a 1Kb] .

OMNIBUS [2 1Kb] .---34. Item in eodem, de his qui in periculo constituti sunt, et [b 1Kb] conuertunt [3 1Kb] se ad Deum, ut canonice inquirant reconciliacionem, et canonice reconcilientur [c 1Kb] .

OMNIBUS [4 1Kb] .---35. Item in eodem, ut illi qui non sunt bone conuersationis, et eorum uita est accusabilis [5 1Kb] , ut [6 1Kb] non audeant episcopos uel maiores natu accusare [d 1Kb] .

OMNIBUS.---36. Item in eodem, ut qui excommunicato  presumtiose communicauerit [7 1Kb] , excommunicetur et ipse [e 1Kb] .

SACERDOTIBUS.---37. Item in eodem concilio infra duo capitula, ut nullus [8 1Kb] presbyter contra suum episcopum superbire audeat [f 2Kb]

OMNIBUS.---38. Item in eodem, ut clerici et [9 1Kb] eclesiastici ordines [10 1Kb] , si culpam incurrerint, ut [11 1Kb] apud ecclesiasticos iudicentur, non apud seculares [g 2Kb] .

OMNIBUS [12 1Kb] .---39. Item in eodem, ut qui [13 1Kb] commodauerit pecuniam, pecuniam accipiat. Si speciem aliam, eandem speciem quantum [14 1Kb] dederit accipiet [15 1Kb] [h 1Kb] .

 OMNIBUS [1 1Kb] .---40. In concilio Africano, ut uirgines Deo sacrate a grauioribus [2 1Kb] personis diligenti custodia seruentur [a 1Kb]

EPISCOPIS [3 1Kb] .---41. Item in eodem, ut non liceat episcopo principalem [b 2Kb] cathedram [4 1Kb] sue parrochia neglegere, et ad [5 1Kb] aliquam eclesiam in suo diocese [6 1Kb] magis frequentare [c 1Kb] .

EPISCOPIS [7 1Kb] .---42. Item in eodem, ut falsa nomina martyrum et incerte sanctorum [d 3Kb] memorie [8 1Kb] non uenerentur [e 1Kb] .

 OMNIBUS.---43. Item in eodem, ut nec uxor a uiro [9 1Kb] dimissa alium accipiat uirum, uiuente uiro suo, nec uir aliam [10 1Kb] accipiat uiuente uxori priore [f 1Kb] .

EPISCOPIS.---44 Item in eodem, ut probati a metropolitano iudices non spernantur [g 1Kb] .

OMNIBUS.---45. Item in eodem infra duo capitula, [h 1Kb] ut uiles persone non habeant potestatem accusandi [11 1Kb] . Et si in primo crimine uicti sunt falsum dicere, in secundo non habeant potestatem dicendi [i 1Kb] .

 OMNIBUS [1 1Kb] .---46. Item in eodem, [a 1Kb] ut uirgines non uelentur ante uiginti quinque annos, nisi rationabili necessitate cogente [b 1Kb] .

OMNIBUS [2 1Kb] .---47. In concilio Gangarense, ut nulli liceat oblata, que ad pauperes pertineant rapere uel fraudare [3 1Kb] [c 1Kb] .

OMNIBUS SACERDOTIBUS [4 1Kb] ---48. Item in eodem, ut eclesiastica ieiunia sine necessitate rationabili non soluantur [5 1Kb] [d 1Kb] .

SACERDOTIBUS.---49. In concilio Acironense inuentum [6 1Kb] est in eos qui cum quadrupedibus uel masculis contra naturam peccant, dura et districta penitentia. Quapropter episcopi et presbiteri, quibus iudicium penitentie iniunctum [7 1Kb] est, conentur omnimodis hoc  malum a consuetudine prohibere uel abscidere [e 1Kb] .

EPISCOPIS [8 1Kb] .---50. In concilio Neocesariense, ut nullatenus presbiter ordinetur [9 1Kb] ante [f 33Kb] trigesimum etatis sue annum, quia dominus iehsu non predicauit ante trigesimum annum [g 1Kb] .

OMNIBUS.---51. In decretalibus Siricii pape, ut alterius sponsam nemo accipiat [h 1Kb] .

EPISCOPIS, MONACHIS [10 1Kb] , uIRGINIBUS.---52. Item eiusdem, ut monachi et uirgines suum propositum omnimodis obseruent [i 1Kb] .

OMNIBUS [11 1Kb] .---53. In decretalibus Innocenti pape, ut pax detur ab omnibus, confectis Christi sacramentis [i 1Kb] .

SACERDOTIBUS.---54. Item eiusdem, ut [k 4Kb] nomina [12 1Kb]  puplice non recitentur ante precem sacerdotalem [a 1Kb] .

EPISCOPIS [1 1Kb] , SACERDOTIBUS.---55. Item eiusdem [2 1Kb] ut nulli sacerdotum liceat ignorare sanctorum canonum instituta [b 1Kb] .

EPISCOPIS.---56 [3 1Kb] . In decretis Leonis pape, sicut et in Sardicense concilio, ut episcopi alterius clericum ad se non sollicitent, nec ordinent [c 1Kb] .

EPISCOPIS [4 1Kb] .---57. Item eiusdem, ut nullus episcopus seruum alterius ad clericatus officium sine domini sui uoluntate promouere presumat. Et hoc Gangarense concilium prohibet [d 1Kb] .

 EPISCOPIS [5 1Kb] .---58. Item eiusdem, ut si quis sacerdotum contra constituta decretalia presumptiose agat, et corrigi nolens [6 1Kb] , ab officio suo submoueatur [e 1Kb] .

EPISCOPIS [7 1Kb] .---59. In decretis Gelasii pape, ut nullus episcopus uiduas uelare presumat [8 1Kb] [f 1Kb] .

EPISCOPIS [9 1Kb] .---Hec enim, dilectissimi, pio studio et magna dilectionis intentione uestram unianimitatem ammonere studuimus, que magis necessaria uidebantur, ut sanctorum patrum canonicis institutis inherentes, premia cum illis eterne felicitatis  accipere mereamini. Scit namque prudentia uestra quam terribili anathematis censura feriuntur [1 1Kb] qui presumptiose contra statuta uniuersalium conciliorum uenire audeant [2 1Kb] . Quapropter et uos diligentius ammonemus, ut omni intentione illud orribile execrationis iudicium uobis [3 1Kb] cauere studeatis, sed [4 1Kb] magis canonica statuta [5 1Kb] sequentes, et pacifica unitate nitentes, ad eterna pacis gaudia peruenire [6 1Kb] digni efficiamini [7 1Kb] . Sunt quoque aliqua [8 1Kb] capitula que nobis [9 1Kb] utilia huic precedenti ammonitione subiungere uisa sunt.

OMNIBUS.---60. Primo omnium [10 1Kb] , ut fides catholica ab episcopis [11 1Kb] , presbyteris, diligenter legatur, et omni populo predicetur; quia hoc primum preceptum est domini Dei omnipotentis in lege:  Audi, Isrel, quia Dominus Deus tuus Deus unus est. Et ut ille diligatur ex toto corde, et ex tota mente, et ex tota anima, et ex tota uirtute nostra.

OMNIBUS. [12 1Kb] .---61. Ut pax sit et concordia et unianimitas cum omni populo christiano, inter episcopos, abbates, comites, iudices, et omnes ubique seu maiores, seu minores personas; quia nichil Deo sine pace placet, nec munus sancte oblationis ad altare, sicut in euangelio ipso Domino precipiente legimus; quia et illud secundum mandatum est in lege: Diliges [13 1Kb] proximum tuum sicut te ipsum. Item in Euangelio: Beati pacifici, quoniam filii Dei uocabuntur. Et iterum: In hoc cognoscent omnes quia mei discipuli estis, si dilectionem habueritis ad inuicem. In hoc enim [14 1Kb] precepto discernuntur filii Dei et filii  diaboli; quia [a 1Kb] filii diaboli semper dissensiones et discordias mouere satagunt: filii autem Dei semper paci et dilectioni student.

OMNIBUS [15 1Kb] .---62. Ut quibus data est potestas iudicandi, iuste iudicent, sicut scriptum est: Iuste iudicate, filii hominum. Non in muneribus, quia munera excecant corda prudentium, et subuertunt uerba iustorum. Non in adolatione, nec in consideratione persone, sicut in deuteronomio dictum est: Quod iustum est iudicate. Siue ciues sit [16 1Kb] ille, siue peregrinus, nulla [17 1Kb] sit  distantia personarum, quia Dei iudicium est. Primo namque iudici diligenter discenda est lex a sapientibus populo conposita, ne per ignorantiam a uia ueritatis erret. Et dum ille rectum intellegat iudicium, caueat ne declinet, aut per adolationem aliquorum, aut per amorem cuiuslibet amici, aut per timorem alicuius potentis, aut propter premium a recto iudicio declinet; et honestum nobis uidetur, ut [18 1Kb] iudices ieiuni causas audiant et discernant.

OMNIBUS.---63. Item habemus in lege, Domino precipiente: Non periurabis in nomine meo, nec pollues nomen domini Dei tui, et nec adsumes nomen Domini Dei tui in uanum [19 1Kb] . Ideo omnino ammonendi sunt omnes diligenter, ut caueant periurium, non solum in sancto euangelio, uel in altare, seu in sanctorum reliquiis, sed et in communi loquella; quia sunt aliqui  qui per caritatem et ueritatem iurant, et caueant se a iuramento [20 1Kb] nominis Dei, et nesciunt quia idem Deus quod est caritas et ueritas, dicente Iohanne apostolo, quia Deus caritas est. Item ipse Dominus in Euangelio: Ego sum uia et ueritas. Ideo qui in ueritate et caritate iurat, in Deo iurat. Item cauendum est ne farisaica [21 1Kb] superstitione aliquis plus aurum honoret quam altare; ne dicat ei Dominus: Stulte et cece, quid est maius, aurum uel altare quod sanctificat aurum? Set et nobis honestum uidetur, ut qui in sanctis [b 1Kb] habeat iurare, hoc ieiunus faciat, cum omni honestate et timore Dei. Et sciat se rationem redditurum Deo uniuscuiusque iuramenti, ubicumque [22 1Kb] sit, siue intra eclesiam, siue  extra eclesiam. Et [23 1Kb] ut paruuli, qui sine rationabili etate sunt [c 1Kb] non cogantur iurare, sicut Guntbodingi [24 1Kb] faciunt. Et qui semel periuratus fuerit, nec testis sit posthec, nec ad sacramentum accedat, [d 1Kb] nec in sua causa uel alterius iurator existat [25 1Kb] .

OMNIBUS [26 1Kb] .---64. Item habemus in lege Domini mandatum: Non auguriamini; et in deuteronomio: Nemo sit qui ariolos sciscitetur, [27 1Kb] uel somnia obseruet, uel ad auguria intendat. Item: Ne [28 1Kb] sit maleficus, nec incantator, nec pithones [29 1Kb] [e 3Kb] consultor [30 1Kb] . Ideo  precipimus ut [1 1Kb] [a 1Kb] cauculatores nec incantatores [2 1Kb] , nec [b 1Kb] tempestarii uel obligatores non fiant; et ubicumque sunt emendentur, uel damnentur.

Item [c 1Kb] de arboribus uel petris uel fontibus, ubi aliqui stulti luminaria uel alias obseruationes faciunt, omnino mandamus, ut iste pessimus usus et Deo execrabilis, ubicumque inueniatur, tollatur et distruatur.

OMNIBUS [3 1Kb] .---65. Item predicari necesse est, quantum malum sit odium uel inuidia; quia in lege scriptum est: Non oderis fratrem tuum in corde tuo, sed publice argues eum. Item Iohannes euangelista: Qui odit fratrem suum, homicida est. Item in Euangelio: Si peccauerit in te frater tuus, uade et corripe eum inter te et ipsum solum: et cetera que ibi leguntur. De  auaritia autem apostolum legimus dicentem: Auaritia, que est idolorum seruitus, cauenda est. Item de concupiscentia legitur, quod radix sit omnium malorum. Et in lege: Non concupisces [4 1Kb] rem proximi tui.

 EPISCOPIS [5 1Kb] , OMNIBUS [6 1Kb] .---66. Item ut homicidia infra patriam, sicut in [7 1Kb] lege Domini interdictum est, nec causa ultionis nec auaritie nec latrocinandi non fiant. Et ubicumque inuenta fuerint, a [8 1Kb] iudicibus nostris secundum legem ex nostro mandato uindicentur. Et non occidatur homo, nisi lege iubente.

OMNIBUS [9 1Kb] .---67. Item et furta et iniusta conubia, necnon et falsa testimonia, sicut sepe rogauimus, prohibete diligenter, sicut et lex Domini prohibet.

OMNIBUS.---68. Et hoc cum magno studio ammonete [10 1Kb] , ut filii honorent parentes suos; quia ipse Dominus dicit: Honora patrem tuum et matrem tuam [11 1Kb] , ut sis longeuus super terram quam Dominus Deus tuus dabit tibi.

 SACERDOTIBUS [12 1Kb] .---69. [d 3Kb] Ut episcopi diligenter [13 1Kb] discutiant per suas parrochias presbiteros, eorum fidem, baptisma, et missarum celebrationes, ut et fidem rectam teneant, et baptisma catholicum obseruent, et missarum preces bene intellegant, et ut  [a 1Kb] psalmi digne secundum diuisiones uersuum modulentur, et Dominicam orationem ipsi intellegant, et omnibus predicent intellegendam, ut quisque sciat quid petat a Deo: [b 1Kb] et ut Gloria Patri cum omni honore apud omnes cantetur; et ipse sacerdos cum sanctis angelis et populo Dei communi uoce Sanctus, Sanctus, Sanctus decantet. Et omnimodis dicendum est presbiteris et diaconibus ut [c 4Kb] arma non portent, sed magis se confidant [1 1Kb] in defensione Dei quam in armis.

ALIQUID SACERDOS [2 1Kb] , ALIQUID POPULUS [3 1Kb] .---70. Item placuit nobis ammonere reuerentiam uestram, ut unusquisque uestrum uideat per suam parrochiam, ut ecclesia Dei suum habeat honorem, simul et altaria secundum suam dignitatem uenerentur, et non sit domus Dei et altaria sacrata peruia canibus, et ut uasa sacrata Deo cum magna ueneratione habeantur, et ut sacrificia sanctificata cum magna diligentia ab eis colligentur qui digni sunt, uel cum  honore seruentur; et ut secularia negotia uel uaniloquia in ecclesiis non agantur, quia domus Dei domus orationis debet esse, non spelunca latronum; et ut intentos habeant animos ad Deum quando ueniunt ad missarum sollempnia, et ut non exeant ante conpletionem benedictionis sacerdotalis.

SACERDOTIBUS [4 1Kb] .---71. Sed et hoc flagitamus uestram [d 1Kb] almitatem, ut ministri altaris Dei suum ministerium bonis moribus ornent, seu [5 1Kb] alii canonici obseruantie [6 1Kb] ordines [7 1Kb] , uel monachici [8 1Kb] propositi [9 1Kb] congregationes [10 1Kb] [e 1Kb] obsecramus, ut bonam et probabilem [11 1Kb] habeant conuersationem, sicut ipse Dominus in Euangelio precipit: Sic luceat lux uestra coram hominibus, ut uideant opera uestra bona, et glorificent Patrem uestrum qui in celis est; ut eorum bona conuersatione multi protrahantur ad seruitium Dei. Et non solum seruilis conditionis infantes, [f 1Kb] sed etiam ingenuorum filios adgregant sibique sociant [12 1Kb] .  Et ut [a 1Kb] scole [b 1Kb] legentium puerorum fiant. Psalmos, [c 2Kb] notas, cantus, [d 1Kb] compotum, grammaticam per singula monasteria uel episcopia [1 1Kb] , et libros catholicos bene emendatos [2 1Kb] ; quia sepe dum bene aliqui [3 1Kb] Deum rogare cupiunt, sed per inemendatos libros [4 1Kb] male rogant. Et [e 1Kb] pueros uestros non sinite eos uel legendo uel scribendo corrumpere. Et si opus est euangelium psalterium et missale scribere, perfecte etatis homines scribant cum omni diligentia [5 1Kb] .

SACERDOTIBUS [6 1Kb] .---72. Simul et hoc rogare curauimus, ut omnes ubicumque qui se uoto [f 1Kb] monachice uite constrinxerunt, [g 1Kb] monachice et regulariter [7 1Kb] omnimodis secundum uotum suum uiuant, secundum quod scriptum est: uota uestra reddite domino Deo uestro. Et iterum: Melius est non uouere, quam [8 1Kb] non  reddere. Et ut ad monasteria uenientes, secundum regularem ordinem primo in [h 1Kb] pulsatorio probentur, et sic accipiantur [9 1Kb] . Et qui ex seculari habitu in monasterio  ueniunt, non statim foras ad ministeria monasterii mittantur antequam intus bene [i 1Kb] erudiantur. Et ut monachi ad secularia placita non uadant. Similiter qui ad [10 1Kb] clericatum accedunt [11 1Kb] , quod nos nominamus canonicam uitam, uolumus ut illi canonice secundum suam regulam omnimodis uiuant, et episcopus eorum regat uitam, sicut abbas monachorum.

OMNIBUS.---73. Ut equales mensuras et rectas, et pondera iusta et equalia omnes habeant, siue in ciuitatibus, siue in monasteriis, siue ad dandum in illis, siue ad accipiendum, sicut et in lege Domini preceptum habemus. Item in Salamone, Domino dicente [12 1Kb] : Pondus et pondus, mensuram et mensuram odit anima mea.

OMNIBUS [13 1Kb] .---74. Et hoc nobis conpetens et uenerabile  uidetur, ut [i 1Kb] hospites, peregrini, et pauperes, susceptiones regulares et canonicas per loca diuersa habeant: quia ipse Dominus dicturus erit in remuneratione  magni diei: Hospis [1 1Kb] eram, et suscepistis me. Et apostolus [2 1Kb] hospitalitatem laudans, dixit: Per hanc quidam placuerunt Deo, angelis hospitio susceptis.

EPISCOPIS, ABBATIBUS [3 1Kb] .---75. Auditum est aliquas [a 3Kb] abbatissas, contra morem sancte Dei eclesie, benedictiones [4 1Kb] cum manus inpositione et signaculo sancte crucis super capita uirorum dare, necnon et uelare uirgines cum benedictione sacerdotali. Quod omnino uobis, sanctissimi patres, in uestris parrochiis interdicendum esse scitote.

CLERICIS [5 1Kb] .---76. [b 1Kb] Ut illi clerici qui se fingunt habitu uel nomine monachos [6 1Kb] esse, et non sunt, omnimodis uidetur corrigendos atque emendandos esse, ut uel ueri monachi sint, uel ueri canonici sint [7 1Kb] .

OMNIBUS [8 1Kb] .---77. Item et pseudografia et dubie narrationes,  uel que omnino contra fidem catholicam sunt, et [9 1Kb] epistula pessima et [c 1Kb] falsissima, quam [d 1Kb] transacto anno dicebant aliqui errantes et in errorem  alios mittentes quod [e 1Kb] de celo cecidisset, nec [f 1Kb] credantur nec legantur, sed conburentur [10 1Kb] , ne in errorem per talia scripta populus mittatur. Sed soli canonici libri et catholici tractatus et sanctorum auctorem dicta legantur et tradantur.

ALIQUID [11 1Kb] SACERDOTIBUS, ALIQUID OMNIBUS.---78. Item ut isti mangones et [12 1Kb] cotiones qui sine omni lege uagabundi uadunt per istam terram, non sinantur uagare et deceptiones hominibus agere. Nec isti nudi cum ferro, qui dicunt se data sibi penitentia ire uagantes. Melius uidetur, ut si aliquid in consuetum et capitale crimen conmiserint, ut in uno loco permaneant laborantes et seruientes et penitentiam agentes secundum quod sibi canonice inpositum sit.

OMNI CLERO [13 1Kb] .---79. Ut [14 1Kb] cantum [15 1Kb] Romanum pleniter  discant, et ordinabiliter per nocturnale uel gradale officium peragatur [16 1Kb] , secundum quod beate memorie genitor noster Pippinus rex [g 1Kb] decertauit ut  fieret, quando Gallicanum tulit ob [a 1Kb] unanimitatem apostolice sedis, et sancte Dei eclesie pacificam concordiam

EPISCOPIS [1 1Kb] OMNIBUS.---80. [b 1Kb] Statuimus quoque, secundum quod et in lege Dominus precipit, ut opera seruilia diebus Dominicis non agantur, sicut [2 1Kb] et bone memorie genitor meus in suis [3 1Kb] synodalibus edictis mandauit, id est [c 1Kb] , quod nec uiri ruralia [4 1Kb] opera exerceant [5 1Kb] , nec in uinea colenda, nec [d 1Kb] in campis arando [6 1Kb] , metendo [7 1Kb] , uel fenum secando, uel sepem ponendo, nec in siluis stirpare, uel arbores cedere, uel in petris laborare, nec domos construere; nec in orto laborent [8 1Kb] , nec ad placita conueniant, nec uenationes exerceant. Et tria [e 1Kb] carraria opera licet  fieri in die Dominico; id est, [f 1Kb] ostilia carra, uel [g 1Kb] uictualia, uel si forte necesse erit corpus cuiuslibet ducere ad sepulchrum. Item femine opera textrilia non faciant, nec capulent [9 1Kb] uestitos, nec consuent, uel [h 1Kb] acupictile [10 1Kb] [i 1Kb] faciant; nec lanam carpere, nec linum battare [11 1Kb] , nec in publico uestimenta lauare, nec [i 3Kb] berbices tundere habeant licitum; ut omnimodis [k 1Kb] honor et requies diei Dominice seruetur. Sed [12 1Kb] ad missarum sollempnia ad [13 1Kb] eclesiam [14 1Kb] undique conueniant, et laudent Deum in omnibus bonis que nobis in illa die fecit.

OMNIBUS [15 1Kb] .---81. [l 1Kb] Sed et uestrum uidendum est, dilectissimi et uenerabiles pastores et rectores eclesiarum Dei, ut presbiteros quos mittitis per parrochias  uestras ad regendum, et ad predicandum per eclesias populum Deo seruientem, ut recte et honeste predicent; et non sinatis noua uel non canonica aliquos [a 1Kb] ex suo sensu, et non secundum scripturas sacras, fingere et predicare populo. Sed et uosmetipsi utilia honesta et recta, et que ad uitam ducunt eternam, predicate, aliosque instruite ut hec eadem predicent.

Primo omnium predicandum est omnibus generaliter, ut credant Patrem et Filium et Spiritum sanctum unum esse Deum omnipotentem, eternum, inuisibilem, qui creauit celum et terram, mare et omnia que in eis sunt, et unam esse deitatem, substantiam, et maiestatem in tribus personis Patris et Filii et Spiritus sancti.

 Item predicandum est quomodo Dei filius incarnatus est de Spiritu sancto [b 1Kb] et ex Maria semper uirgine pro salute et reparatione humani generis, passus, sepultus, et tertia die resurrexit, et ascendit in celis; et quomodo iterum uenturus sit in maiestate diuina iudicare omnes homines secundum merita propria; et quomodo impii propter scelera sua cum diabulo in ignem eternum [1 1Kb] mittentur, et iusti cum Christo et sanctis angelis suis in uitam eternam.

Item diligenter predicandum est de [2 1Kb] [c 1Kb] resurrectione mortuorum, ut sciant et credant in isdem corporibus premia meritorum accepturos.

Item cum omni diligentia cunctis predicandum est, pro quibus criminibus deputentur cum diabulo  in eternum supplicium. Legimus enim, apostolo dicente: Manifesta autem sunt opera carnis, que sunt fornicatio, immunditia, luxoria, idolorum seruitus,  ueneficia [3 1Kb] , inimicitie, contentiones, emulationes, animositates, ire, rixe, dissensiones, hereses, secte, inuidie, homicidia, ebrietates, comessationes, et his similia: que predico uobis, sicut predixi, quoniam qui talia agunt, regnum Dei non possidebunt [4 1Kb] . Ideo hec eadem que magnus predicator eclesie Dei singillatim nominauit, cum omni studio prohibete, intellegentes quam sit terribile illud quod dixit: Qui talia agunt, regnum Dei non consequentur.

Sed omni [5 1Kb] instantia ammonete eos de dilectione Dei et proximi, de [6 1Kb] fide et spe in Deo, de humilitate et patientia, de castitate et continentia, de benignitate et misericordia, de elimosinis et confessione peccatorum suorum, et ut debitoribus suis, secundum Dominicam orationem, sua debita dimittant: scientes  certissime quod qui talia agunt, regnum Dei possidebunt

Et hoc ideo diligentius iniungimus uestre caritati, quia scimus temporibus nouissimis pseudodoctores esse uenturos, sicut ipse Dominus in Euangelio predixit, et apostolus [7 1Kb] Paulus ad Timotheum testatur. Ideo, dilectissimi, toto corde preparemus nos in scientia ueritatis, ut possimus contradicentibus ueritati resistere, et diuina donante gratia uerbum Dei crescat et currat et multiplicetur in profectum sancte Dei eclesie, et salutem animarum nostrarum [8 1Kb] , et laudem et gloriam nominis Domini nostri Iesu Christi. Pax predicantibus, gratia obedientibus, gloria Domino nostro Iesu Christo. Amen [9 1Kb] .

Anno dominice incarnationis 789o, indictione 12a,  anno 21 [10 1Kb] regni nostri, actum est huius legationis edictum in Aquis [11 1Kb] palatio publico. Data [12 1Kb] est hec carta die 10. [13 1Kb] Kalendas Aprelis [d 1Kb] .



CAPITULARE MONASTICUM .


Capitularia duo sequentia primum ab Amerpachio uulgata, iam ope Codicum sex denuo prodeunt, scilicet:---1. C. bibl. S. Galli n. 733 membr., sec. IX.---2. C. bibl. reg. Monacensis inter libros S. Emmerammi Ratisponensis, E. 91-signati, qui anno 821 exaratus est.---3. C. bibl. reg. Monacensis inter libros Tegernseenses  m., sec. IX, unde Amerpachii editio manauit.---4. C. bibl. regie Paris. n. 4613 membr., sec. X.---5. C. bibl. ducalis Gothane m., sec. XI. 6.---C. bibl. reg. Paris. inter Suppl. lat., n. 75 m., s. X, quocum Mettensis Sancti uincentii congruit. Codices 1 et 4 Baluzius quoque inspexerat.

 1. De monachis [a 1Kb] gyrouagis uel [b 1Kb] sarabaitis [1 1Kb] .

2. De anachoritis, melius est ut hortentur in congregatione permanere, quam animus eorum aliubi ambulare temptet [2 1Kb] .

3. [c 1Kb] Ut non paruipendentes sint pastores animarum sibi commissarum; nec maiorem curam habeant de lucris terrenis, quam de animabus sibi commissis.

4. De abbatum [d 1Kb] obedientia que exhibere debent, et ut absque murmuratione faciant.

5. [e 1Kb] De decanis et prepositis, ut eorum mutatio secundum regulam fiat.

6. [f 1Kb] De cellarariis monasterii, ut non auari mittantur, sed tales quales regula precipit.

7. Ut ubi corpora sanctorum requiescunt, aliud oratorium habeatur ubi fratres secrete possint orare.

 8. [g 1Kb] De eulogiis.

 9. [h 1Kb] De susceptione hospitum, sicut regula continet.

10. [i 1Kb] De uestimentis monachorum, ubi superfluum est, abscidatur; et ubi minus, augeatur.

11. [i 1Kb] De nouiter uenientibus ad conuersationem [3 1Kb] , ut secundum regulam probentur, et non antea suscipiantur nisi sicut regula iubet. Et nullus cogatur inuitus promittere. Et de obedientia et de stabilitate permanendi, sicut regula habet.

12. [k 1Kb] De filiis nobilium qui offeruntur.

13. [l 1Kb] De ordinandis abbatibus [4 1Kb] .

14. [m 1Kb] De fratribus in uia directis.

15. [n 1Kb] Ut nullus abbas pro susceptione monachi premium non querat.

16. [o 1Kb] Ut disciplina monachi [5 1Kb] regularis imponatur, non secularis, id est, non orbentur, nec mancationes  alias habeant, nisi ex auctoritate regule.



CAPITULARE GENERALE .


Codicibus usus sum iisdem ac in Capitulari anteriore.

 1. Ut comites pupillorum et orfanorum causas primum [1 1Kb] audiant. Et in uenationem non uadant illo die quando placitum debent custodire, nec ad pastum.

2. De sacramentis fidelitatis causa, quod nobis et filiis nostris iurare debent, quod his uerbis contestari  debet: Sic promitto ego ille partibus domini mei Caroli regis, et filiorum eius, quia fidelis sum et ero diebus uite mee, sine fraude et malo ingenio.

3. De monasteriis minutis, ubi nonnanes sine regula sedent, uolumus ut in unum locum congregatio  fiat regularis, et episcopus preuideat ubi fieri possint; et ut nulla abbatissa foras monasterio exire non presumat sine nostra iussione, nec sibi subditas facere permittat; et earum claustra sit bene firmata, et nullatenus ibi winileudos [1 1Kb] scribere uel mittere presumat: et de pallore earum propter sanguinem nouationem [2 1Kb] .

4. De tabulis uel codicibus requirendis. Et ut nullus in psalterio uel in euangelio, uel in aliis rebus, [a 2Kb] sortire presumat, nec diuinationes aliquas [3 1Kb] obseruare.

5. Ut nullus glorietur per iniustam rationem aut conquirere aliquid aut continere.

6. Ut ille discipline que propter regem conseruandam [4 1Kb] sunt constitute, propter premium non  dimittantur.

7. Ut audiant episcopi baptisterium presbyterorum, ut secundum morem [5 1Kb] Romanum baptizent.

8. De calciamentis secundum Romanum usum.

9. Ut in diebus festis uel dominicis omnes ad ecclesiam ueniant; et non inuitent presbyteros ad domos suas ad missam faciendam.

10. Omnino prohibendum est omnibus ebrietatis malum. Et istas coniurationes quas faciunt per sanctum Stephanum, aut per nos, aut per filios nostros, prohibemus. Et precipimus ut episcopi uel abbates non uadant per casas miscendo.

11. De eo quod missi nostri prouideri [6 1Kb] debent, ne forte aliquis clamor [7 1Kb] super episcopum uel abbatem  seu abbatissam, uel comitem, seu super qualemcumque gradum sit, et nobis renuntiare.

12. De iniustis teloneis [8 1Kb] .

13. De manu leprosi.

14. Ut monachi, et qui in sacerdotali gradu constituti sunt, ad secularia negotia non transeant. De  reliquis tonsoratis detur spatium usque in synodum nostrum.

15. Ut episcopi et abbates et abbatisse cuppla [9 1Kb] canum non habeant, nec falcones, nec accipitres [10 1Kb] , nec ioculatores.

16. [11 1Kb] De pauperibus in plateis uel in quadruuiis iacentibus, ut [12 1Kb] ad ecclesiam ueniant, et illorum confessiones [13 1Kb] donent.

17. Ut super altaria teguria fiant uel laquearia.

18. Ut [b 1Kb] clocas non baptizent, nec cartas per perticas appendant [14 1Kb] propter grandinem.

19. Ut missi nostri prouideant beneficia nostra quomodo sunt condirecta, et nobis renuntiare sciant.

20. De leprosis, ut se non intermisceant alio populo.

 21. Et omnino missis nostris precipimus, ut bona que aliis per uerbum nostrum docent facere, factis in se ipsis ostendant.


Post superiora capitula sequuntur in Codice 4 duo sequentia Langobardis proposita.

1. Item de rebus ecclesiarum. uolumus ut qui aliqui per testes exinde qualemcumque rem tollere uoluerit, per quinque uel septem [15 1Kb] testimonia dicant suum testimonium, et sic tollantur qualecumque rem. Quia testamento quod Romani faciunt firmum non posset, nisi per quinque aut per septem confirmatur.

2. Item de thesauro quod subtus terra inuenitur: inuentus [16 1Kb] fuerit in terra ecclesiarum, tertia  ad parte episcopi reuocetur. Et si aliquod [17 1Kb] Langobardus aut qualibet homo propria expontanea uoluntate cauauerit, et aliquit ei dominus dederit in propria, sua quarta portione exinde tollantur, et ille uero tres portiones ad nos perueniat, et de uerbo nostro ut nullus presumat aliter facere.



CAPITULARE QUEM PIPPINUS REX INSTITUIT CUM SUIS IUDICIBUS IN PAPIA [a 1Kb] . 


Singula edicti huius capita iam antea inter leges Langobardorum erant edita. Recognouimus illud ope Codicum 1 Sangallensis sec. IX, qui tamen nonnisi capp. 5-9, 12-14, habet. 2. Sancti Pauli sec. IX. 3. Parisiensis, n. 4613, sec. X, unde Baluzius ediderat. 4. Chislani sec. X. 5. Cauensis sec. XI. 6. Gothani sec. XI. b. Mutinensis apud Muratorium, et Codicum Ambrosiani, Florentini, Londinensis. uindobonensis, ueronensis, Estensis apud Muratorium [b 1Kb] .

Capitulare in Codicibus Langobardicis necnon sancti Pauli, Parisiensi et Chisiano constitutionem anni 783 precedit; nichilominus tamen tempori subsequenti assignandum existimaui, tum quod caput 10, De feminis quarum mariti in Francia esse uidentur nonnisi post annum 787, quo Carolus nobiles Langobardos in Franciam abduxit, datum esse appareret, tum quod capp. 1, 2, 7, ad capitularia annorum 783 et 789 referri uiderentur.


 In nomine Domini. Incipit capitula de diuersas iustitias secundum sceda domni Caroli genitoris nostri [1 1Kb] .

1. Placuit nobis atque conuenit, ut omnes iustitie pleniter facte esse debeant infra regnum nostrum absque ulla [c 1Kb] dilatione [2 1Kb] [d 1Kb] tam de ecclesiis, quam de sinodochiis, seu pauperibus et uiduis, uel orfanis, atque de reliquis hominibus [3 1Kb] , secundum iussionem domini nostri Caroli regis [e 1Kb] .

2. Instituimus enim, ut sicut domnus rex Carolus [e 1Kb] demandauit de illis monachis qui de Frantia uel aliunde uenerunt, et eorum monasteria dimiserunt, ut presentaliter illis partibus reuertantur ad monasteria, et nemo ex uobis secum destineat ipsos.

3. De [f 1Kb] presbiteris qui de alia parrochia [4 1Kb] ueniunt, ut  nullus eos debeat recipere sine dimissoria episcopi sui.

4. De episcopis, presbiteris [5 1Kb] , abbatibus, comitibus [6 1Kb] , uel uassis dominicis, seu ceteris hominibus qui ad palatium ueniunt aut inde uadunt, uel ubicumque per regnum nostrum pergunt, ut non presumant ipsi nec homines eorum alicui homini suam causam tollere, nec suum laboratum, in tantum si non comparauerint, aut ipse homo eis per suam spontaneam uoluntatem non dederit. Et quando hybernum [7 1Kb] tempus fuerit, nullus debeat mansionem uetare ad ipsos iterantes, in tantum quod ipsi iniuste nullam causam tollant. Et si aliquis hoc facere presumpserit, tam seniores quam et uassalli, et ipse homo ibidem ad eos proclamauerit, tunc uolumus ut presentaliter ille homo qui hoc malum fecit, hoc  quod ad ipsum hominem tulit qui proclamat, secundum suam legem emendet, et ad palatium exinde bannum nostrum componat [8 1Kb] .

5. Stetit [g 1Kb] nobis de illos homines qui hic intra  Italia eorum seniores dimittunt, ut nullus eos debeat recipere in uassatico sine comiato senioris sui, antequam sciat ueraciter pro qua causa aut culpa ipse suum seniorem dimisit. Et ille homo qui eum recipere uoluerit, et ipsum secum habuerit, debeat eum in nostra presentia presentare, aut ipse aut missus suus intra quadraginta noctes postquam ipse homo ad eum uenerit, si nos intra Italia sumus. Et si nos intra Italia non fuerimus, tunc postquam in Dei nomine fuerimus reuersi, ipse intra quadraginta noctes eum in nostra presentia debeat presentare, sicut supra diximus. Et si quis super hoc facere presumpserit, et sic non adimpleuerit, exinde bannum nostrum ad partem nostram componat.

6. Stetit nobis de hominibus [h 1Kb] libellariis, ut nullus  comis nec iuniores eorum eos amplius non distringant nec inquietent, nisi sicut a [9 1Kb] tempore Langobardorum eorum fuit consuetudo.

7. Placuit nobis de ecclesias [i 1Kb] baptismalibus, ut in omnibus ita debeant esse ordinate et conseruate, quomodo domnus rex Carolus demandauit [i 1Kb] et in suo Capitulare continet.

8. Et hoc instituimus, ut emunitates a iamdicto domno nostro firmatas, in omnibus sic conseruatas esse debeant, sicut est iussio ipsius domni nostri Caroli regis.

9. Considerauimus ut uias et portoras uel pontes infra regnum nostrum, in omnibus pleniter emendate esse debeant per illa loca ubi antea semper fuerunt. Nam per alia loca super ipsa flumina nullatenus portoras esse debeant.

 10. [k 1Kb] Placuit nobis de illis feminis quarum mariti in Frantia esse uidentur, ut missi nostri per regnum nostrum hoc debeant inquirere, si eorum iustitias sic pleniter habeant, sicut fuit iussio domni nostri,  an non. Et qui sic habuerit, bene. Sin autem, tunc uolumus ut ipsi missi nostri [1 1Kb] ita compleant, sicut domnus noster demandauit.

11. Stetit nobis ut missos nostros, unum monacum et unum capellanum, direxissemus infra regnum nostrum preuidendum et inquirendum per monasteria uirorum et puellarum que sub sancta regula uiuere debent, quomodo est eorum habitatio, uel qualis est uita aut conuersatio eorum, et quomodo unumquodque monasterium de res habere uidentur unde uiuere possunt.

12. Placuit nobis ut nullus comis nec iuniores eorum nullatenus presumant alicui homini sua testimonia tollere aut abstrahere [2 1Kb] , nisi permittantur ei ipsa testimonia habere qui eas potest conquirere atque rogare.  Et si aliquis contra hoc facere presumpserit, nostra est uoluntas ut ipse in nostra presentia ueniat, et ibidem talem exinde accipiat sententiam, quomodo nostra fuerit uoluntas ad indicandum.

13. Stetit nobis de illos liberos [3 1Kb] Langobardos, ut licentiam habeant se commendandi ubi uoluerint [4 1Kb] , si seniorem non habuerit [5 1Kb] , sicut a tempore Langobardorum fecerunt, in tantum quod ad partem [6 1Kb] comiti sui faciat rationabiliter quod debet.

14 [7 1Kb] . Ut nullus presumat alteri res suas aut alia causa sine iudicium tollere aut inuadere; et qui hoc facere presumpserit, ad partem nostram bannum nostrum componat.






CAPITULARE FRANCOFURTENSE [a 2Kb] .


Textum huius constitutionis ope Codicum bibl. reg. Parisiensis:

1. n. 164 bis inter Supplementa latina, unde Sirmondus inter Concilia Gallie t. II, p. 194 sqq., primus euulgauerat;---2. n. 4628 A., atque exscripti inde 3, n. 4631, emendatum sistere conatus sum. Monendum restat, Baluzium in editione sua capita 1 et 2 resecasse, sed contra auctoritatem Codicum.

 1. Coniungentibus, Deo fauente, apostolica auctoritate atque piissimi domni nostri Karoli regis iussionem [1 1Kb] anno 26 principatus sui cunctis regni Francorum seu Italie, Aquitanie, Prouintie, episcopis ac sacerdotibus synodali concilio, inter quos ipse mitissimus sancto interfuit conuento [2 1Kb] . Ubi in primordia [3 1Kb] capitulorum exortum [4 1Kb] de impia ac nefanda erese Elipandi [5 1Kb] Toletane sedis episcopi et Felicis Orgellitane, eorumque sequacibus qui male sentientes in Dei filio adserebant adoptionem, quam omnes qui supra [6 1Kb] sanctissimi patres et respuentes una uoce contradixerunt, atque hanc eresi [7 1Kb] funditus a sancta ecclesia eradicandum statuerunt.

 2. Adlata est in medio questio de nouo [8 1Kb] Grecorum synodo quam [9 1Kb] adorandis imaginibus Constantinopolim fecerunt, in qua scriptum habebatur, ut qui imagines [10 1Kb] sanctorum ita ut deificam Trinitatem seruitio aut adorationem non impenderent, anathema iudicauerunt: qui [11 1Kb] supra sanctissimi patres nostri omnimodis [12 1Kb] et orationem et seruitutem rennuentes contempserunt, atque consentientes condempnauerunt. His peragratis [13 1Kb] .

3. De Tasiloni definitum est capitulum, qui dudum Baioarie dux fuerat [b 1Kb] , sobrinus uidelicet domni Karoli regis. In medio sanctissimi adstetit concilio, ueniam rogans pro commissis culpis, tam quam tempore  domni Pippini regis aduersus eum et regni Francorum commiserat, quam et quas postea sub domni nostri piissimi Karoli regis, in quibus fraudator [1 1Kb] fidei sue extiterat, indulgentiam ut ab eo mereretur accipere humili petitione uisus est postulasse, demittens uidelicet puro animo iram atque omnem scandalum de parte sua, queque in eo perpetrata fuisset, et sciebat, necnon omnem iustitiam et res proprietatis, quantum illi aut filiis uel filiabus suis in ducato Baioariorum legitime pertinere debuerant, gurpiuit atque proiecit, et in postmodum omni lite calcanda, sine ulla repetitione indulsit, et filiis ac filiabus suis in illius misericordia commendauit. Et idcirco domnus noster misericordia motus, prefato Tasiloni gratuitu animo et culpas perpetratas indulsit,  et gratia pleniter concessit, et in sua elemosina eum in amore dilectionis uisus est suscepisse, ut securus Dei misericordia existeret inantea. Unde tres breues ex hoc capitulo uno tenore conscriptos fieri precepit, unum in palatio retinendum, alium prefato Tasiloni, ut secum haberet in monasterio, dandum; tertium uero in sacri palacii capella recondendum fieri iussit.

4. Statuit piissimus domnus noster rex, consentienti sancta synodo, ut nullus homo, siue ecclesiasticus, siue laicus sit, ut nunquam carius uendat [2 1Kb] annonam, siue tempore abundantie siue tempore caritatis, quam modium publicum et nouiter statutum. De modio de auena denario uno, modio ordii denarius duo, modio siglo denarii tres, modio frumenti denarii  quatuor. Si uero in pane uendere uoluerit, duodecim panes de frumento, habentes singuli libras duas, pro denario dare debeat, sigalatius quindecim equo pondere pro denario, ordeaceos uiginti similiter pensantes. auenatios uiginti quinque similiter pensantes. De uero anona publica domni regis, si uenundata fuerit, de auena modius 2 pro denario, ordeo den. 1, sigalo den. 2, frumento mod. denar. 3. Et qui nostrum habet beneficium, diligentissime preuideat, quantum potest Deo donante, ut nullus ex mancipiis ad illum pertinentes beneficium famen moriatur, et quod superest illius familie necessitatem, hoc libere uendat iure prescripto.

 5. De denarius autem certissime sciatis nostrum edictum, quod in omni loco, in omni ciuitate, et in omni [a 1Kb] ompturio similiter uadant isti noui denarii, et accipiantur ab omnibus. Si autem nominis nostri nomisma habent, et mero sunt argento, pleniter pensantes, si quis contradicit eos in ullo loco, in aliquo negotio emptionis uel uenditionis, si ingenuus est homo, quindecim solidos componat ad opus regis; si seruilis conditionis, si suum est illud negotium proprium, perdat illud negotium, aut flagelletur nudus ad palam coram populo. Si autem ex iussione sui domini fecerit, tunc ille dominus solidos quindecim componat, si ei adprobatum fuerit.

6. Statutum est a domno rege et sancta synodo, ut episcopi iustitias faciant in suas parrochias. Si non  obedierit aliqua persona episcopo suo de abbatibus, presbiteris, diaconibus, subdiaconibus, monachis, et ceteris clericis, uel etiam aliis in eius parrochia, uenient ad metropolitanum suum, et ille diiudicet causam cum suffraganeis suis. Comites quoque nostri ueniant ad iudicium episcoporum. Et si aliquid est quod episcopus metropolitanus non possit corrigere uel pacificare, tunc tandem ueniant accusatores cum accusatu cum litteris metropolitano, ut sciamus ueritatem rei [3 1Kb] .

7. Definitum est a domno rege et sancta synodo, ut episcopus non migret de ciuitate in ciuitate, sed curam habeat ecclesie sue. Similiter presbyter et diaconus maneat in suas ecclesias canonice

 8. De altercatione Ursione uiennensis [4 1Kb] episcopi et [b 1Kb] aduocato Elifanto Arlatensis episcopi lecte sunt epistole beati Gregorii, Zozimi, Leonis et Simmachi, que difinierunt eo quod uiennensis ecclesia quattuor suffraganeas habere sedes deberet, quibus illa quinta premineret; ad Arlatensis ecclesia nouem suffraganeas habere deberet, quibus ipsa premineret. De Tarentasia uero et Eberduno siue Aquis, legatio facta est ad sedem apostolicam; et quicquid per pontificem Romane ecclesie definitum fuerit, hoc teneatur.

9. Definitum est etiam ab eodem domno rege, siue a sancta synodo, ut [c 2Kb] Petrus [5 1Kb] episcopus contestans  coram Deo et angelis eius iuraret cum duobus aut tribus sicut sacrationem suscepit, aut certe cum suo archiepiscopo, quod ille [a 1Kb] in mortem regis siue in regno eius non consiliasset, nec ei infidelis fuisset. Qui dum episcopus cum quibus iuraret non inuenisset, elegit sibi ipse ut suus homo ad Dei iudicium iret, et ille testaretur absque reliquiis et absque sanctis euangeliis, solummodo coram Deo, quod ille innocens exinde esset, et secundum eius innocentiam Deus adiuuaret illum suum hominem, qui ad illum iudicium exiturus erat et exiuit. Tamen eius homo ad iudicium Dei, neque per regis ordinationem, neque per sancta synodo censuram, sed spontanea uoluntate, qui etiam a Domino liberatus, idoneus exiuit. Clementia tamen regis [1 1Kb] nostri prefato episcopo gratiam  suam contulit, et pristinis honoribus eum ditauit, nec passus eum esse sine honore quem prospexit de composito crimine nichil male meruisse.

10. Definitum est quidem a domno rege, et sancta synodo esse dinoscitur, ut [b 1Kb] Gerbodus, qui se episcopum esse dicebat, et sui ordinationis testes non habuit, qui tamen episcopalia a [c 1Kb] Magnardo metropolitano episcopo coniunctus [2 1Kb] est, qui etiam professus est diaconus et presbiterum non secundum canonicam ordinationem ordinatum esse, ut ab eodem gradu episcopatus quod de se habere dicebat, deponeretur a predicto metropolitano siue a conprouincialibus episcopis.

11. [789. Gen. 14.] Ut monachi ad secularia negotia neque ad placita exercendi non exeant, nisi  ita faciant sicut ipsa regula precepit.

12. Ut reclusi non faciant nisi quos ante episcopus prouintie atque abbas comprobauerint, et secundum eorum dispositionem in reclusionis loco ingrediantur.

13. Ut abbas cum suis dormiat monachis secundum regulam sancti Benedicti.

14. [789. Mon. c. 6.] Ut cellarii in monasteriis auari non elegantur, sed tales electi sint quales regula sancti Benedicti docet.

 15. [Cap. 7.] De monasteria ubi corpora sanctorum sunt, ut habeat oratorium intra claustra, ubi peculiare officium et diuturnum fiat.

16. [Cap. 15.] Audiuimus enim ut quidam abbates cupiditate ducti premia pro intreuntibus in monasterio requirunt. Ideo placuit nobis et sancta synodo, pro suscipiendis in sancto ordine fratribus nequaquam pecunia requirantur; sed secundum regulam sancti Benedicti suscipiantur.

17. [Cap. 13.] Ut abba in congregatione non elegatur, ubi iussio regis fuerit, nisi [d 1Kb] per consensu episcopi loci illius.

18. [Cap. 16.] Ut abbates, qualibet culpa a monachis commissa, nequaquam permittimus cecari, aut menbrorum debilitate ingerere, nisi regularis  disciplina subiaceat.

19. [789. Eccl. cap. 14.] Ut presbyteri, diaconi, monachi, et clerici tabernis ad bibendum non ingrediantur.

20. [Cap. 55.] Ut episcopum canonum et regulam non liceat ignorare.

21. [Cap. 15.] Ut dies dominica a uespera usque ad uesperum seruetur.

22. [Cap. 19.] Quod non oporteat in uillolis nec in uicis episcopos ordinare.

23. [Cap. 23.] De seruis alienis, ut a nemine recipiantur, neque ab episcopis sacrentur, sine licentia dominorum.

24. [Cap. 27.] De clericis et monachis, ut in suo proposito permaneant.

 25. [779. Cap. 13.] Ut decimas et nonas siue census omnes generaliter donent qui debitores sunt ex beneficia et rebus ecclesiarum, secundum priorum capitularum domni regis. Et omnis homo ex sua proprietate legitimam decimam ad ecclesiam conferat. Experimento didicimus in anno [3 1Kb] *  quo illa ualida famis inrepsit, ebullire uacuas anonas a demonibus deuoratas, et uoces exprobrationis auditas.

26. Ut domus ecclesiarum et tegumenta ab eis fiant  emendata uel restaurata qui beneficia exinde habent. Et ubi repertum fuerit per ueraces homines quod lignamen et petras, siue tegulas, qui in domus ecclesiarum fuerint, et modo in domo sua habeat, omnia in ecclesia fiant restaurate unde abstracte fuerunt.

27. [789. Eccl. c. 24.] De clericis, nequaquam de ecclesia ad aliam ecclesiam transmigrentur, neque recipiantur sine conscientia episcopi et litteras commendatitias de cuius diocesia fuerunt; ne forte discordia exinde ueniat in ecclesia. Et ubi modo tales reperti fuerint, omnes ad eorum ecclesiam redeant, et nullus eum post se retinere audeat postquam episcopus aut abbas suus eum recipere uoluerit. Et si forte senior ignorat ubi suum requirere debet clericum, cum quo fuerit, ipse eum sub  custodia retineat, et non permittat eum uacare [1 1Kb] aliubi, usque dum domino suo restituatur.

28. [Cap. 25.] Ut non absolute ordinentur.

29. Ut unusquisque [2 1Kb] episcopus sibi subditos bene doceant et instruant; ita ut in domo Dei semper digni inueniantur qui canonice possint [3 1Kb] fieri electi.

30. [Cap. 28.] De clericis ad inuicem altercantibus, aut contra episcopum suum agentibus, sicut canones docent, ita omnimodis peragant. Et si forte inter clericum et laicum fuerit orta altercatio, episcopus et comes simul conueniant, et unanimiter inter eos causam diffiniant secundum rectitudinem.

31. [Cap. 29.] De coniurationibus et conspirationibus, ne fiant; et ubi sunt inuente, destruantur.

32. [Cap. 31.] Ut monasteria secundum canonicam  institutionem fiant custodita.

33. [Cap. 32.] Ut fides catholica sancte Trinitatis et oratio dominica atque symbolum fidei omnibus predicetur et tradatur.

34. [Cap. 33.] De auaricia et cupiditate calcanda.

35. [Cap. 74.] De hospitalitate sectanda [4 1Kb] .

36. [Cap. 35.] De criminosis, ut non habeant uocem accusandi maiores natu aut episcopos suos.

37. [Cap. 34.] De reconciliatione tempore necessitatis.

38. De presbyteris qui contumaces fuerint contra episcopos suos, nequaquam communicentur cum clericis qui in [a 1Kb] capella regis habitant, nisi reconciliati fuerint ab episcopo suo, ne forte canonica excommunicatio  super eos exinde ueniat.

39. Si presbyter in criminale opere fuerit deprehensus, ad episcopum suum dueatur, et secundum canonicam institutionem constringatur. Et si forte negare uoluerit, et accusator comprobationem dare non potuerit, et coram episcopo definitum esse nequiuerit, tunc ad uniuersali concilio illorum ratio deferatur.

 40. [Cap. 40.] De puellis que a parentibus priuate fuerint, sub episcoporum et presbyterorum preuidentia grauioribus feminis commendentur, sicut canonica docet auctoritas.

41. [Cap. 41.] Ut nullus episcopus propriam sedem amittat aliubi frequentando, aut in propriis rebus suis manere audeat, amplius quam tres ebdomadas. Et propinqui uel heredes episcopi res que ab episcopo sunt adquisite, aut per comparationes, aut per traditiones, postquam episcopus fuerit ordinatus, nequaquam post eius obitum hereditare debeant, sed ad suam ecclesiam catholice. Illas autem quam prius habuit, nisi traditionem ad ecclesiam ex eis fecerit, heredibus et propinquis succedant.

42. [Cap. 42.] Ut nulli noui [5 1Kb] sancti colantur, aut  inuocentur, nec memoria eorum per uias erigantur; sed hii soli in ecclesia uenerandi sint qui ex auctoritate passionum aut uite merito electi sint.

43. [Cap. 64.] De arboribus et lucis destruendis canonica obseruetur auctoritas.

44. [Cap. 44.] Ut electi iudices de utriusque partibus non spernantur.

45. [Cap. 63.] De eorum testibus canonica sit obseruatio. Et paruuli non trahantur ad sacramentum, sicut Guntbadingi faciunt.

46. [Cap. 46.] De uirginibus, quo tempore uelandi sint, uel quibus occupationibus [6 1Kb] ante annos uiginti quinque; si necessitas compellit, ea querantur que in canone scripta sunt.

 47. De abbatissis que canonice aut regulariter non uiuunt, episcopi requirant, ut regi adnuntient, ut ab honore priuentur.

48. [Cap. 47.] De oblationibus que in ecclesia uel in usus pauperum conferuntur, canonica obseruetur norma; et non ab aliis dispensentur nisi cui episcopus ordinauerit.

49. De presbyteris ante tricesimo etatis anno non ordinandis.

50. [Cap. 50.] Ut confecta sacra mysteria, in missarum solemniis omnes generaliter pacem ad inuicem prebeant.

51. [Cap. 53.] De non recitandis nominibus antequam oblatio offeratur.

 52. [Cap. 54.] Ut nullus credatur quod nonnisi in tribus linguis Deus orandus sit; quia in omni lingua Deus adoratur, et homo exauditur, si iusta petierit.

53. [Cap. 55.] Ut nulli episcoporum et sacerdotum liceat sacris canonis ignorare.

54. De ecclesiis que ab ingenuis hominibus construuntur, licet eas tradere, uendere, tantum modo  ut ecclesia non destruatur, sed seruiuntur [a 1Kb] cotidie honores.

55. Dixit etiam domnus rex in eadem sinodo, ut a sede apostolica [b 3Kb] , id est ab Adriano pontifici, licentiam habuisse, ut Angilramnum [1 1Kb] archiepiscopum [c 1Kb] in suo palatio assidue haberet propter utilitates ecclesiasticas. Deprecatus est eamdem synodum, ut eo modo sicut Angilramnum habuerat, ita etiam Hildeboldum episcopum [d 1Kb] habere debuisset; quia et de eodem, sicut et de Angilramnum, apostolicam licentiam  habebat. Omnis synodus consensit, et placuit eis eum in palatium esse debere propter utilitates ecclesiasticas.

56. Commonuit etiam ut Aliquinum [e 1Kb] ipsa sancta synodus in suo consortio [2 1Kb] siue in orationibus recipere dignaretur, eo quod esset uir in ecclesiasticis doctrinis eruditus. Omnis namque synodus secundum ammonitionem domni regis consensit, et eum in eorum consortio siue in orationibus reciperunt.



CAPITULARE SAXONICUM .


Constitutionem ab Holstenio ex Codice Romano publici iuris factam ope, 1. Codicis eiusdem, inter Palatinos bibl. uaticane n. 289, in-fol. 62-64, sec. IX et 2. Codicis Corbeiensis m. sec. IX, uel X, pag. 28-33, integritati sue restitui.

 Anno ab incarnatione domini nostri Iesu Christi 797o [1 1Kb] , et 30o ac 22o [2 1Kb] , regnante domno Carolo precellentissimo rege, conuenientibus in unum  Aquis palatio [3 1Kb] in eius obsequio uenerabilibus episcopis et abbatibus, seu inlustris uiris comitibus, 5. Kalendas Nouembris, simulque congregatis Saxonibus  de diuersis pagis, tam de Westfalahis et Angrariis, quam et de Oostfalahis [1 1Kb] [a 1Kb] , omnes unianimiter consenserunt et aptificauerunt, ut de illis capitulis pro quibus Franci, si regis bannum transgressi sunt, solidus sexaginta conponunt, similiter Saxones soluent, si alicubi contra ipsos bannos fecerint.



HEC SUNT CAPITULA.

1. [b 1Kb] Ut ecclesie, uidue, orfani, et minus potentes [2 1Kb] iustam et quietam pacem habeant. Et ut raptum et fortiam [3 1Kb] nec incendium infra patriam quis facere audeat presumptiue. Et de exercitu nullus super bannum domini regis remanere presumat.

2. Si quis supradicta octo [4 1Kb] capitula transgressus fuerit, omnes statuerunt et aptificauerunt, ut Saxones similiter sicut et Franci sexaginta solidos  conponant.

3. Item placuit omnibus Saxonibus, ut ubicumque Franci secundum legem solidos 15 soluere debent, ibi nobiliores Saxones solidos 12, ingenui 5, liti 4 conponant.

4. Hoc etiam statuerunt, ut qualiscumque causa infra patriam cum propriis uicinantibus pacificata fuerit, ibi solito more ipsi pagenses solidos duodecim pro districtione recipiant, et pro wargida, que iuxta consuetudinem eorum solebant facere, hoc concessum habeant. Si autem in presentia missorum regalium cause definite fuerint, pro iamdicta wargida suprascriptos solidos duodecim ipsis pagenses habeant concessos. Et pro hoc quia missus regalis ex hac re fatigatus fuerit, alios duodecim solidos inde recipiat  ad partem regis. Si autem ipsa causa ad palatium in presentia regis ad definiendum fuerit producta, tunc utrique solidi duodecim, id est, pro wargida, et quod uicinis debuit conponere, eo quod infra patriam diffinita ratio non fuerit, ad partem regis [5 1Kb] faciant conponere, quod sunt solidi uiginti quatuor. Nam si fuerit aliquis qui in patria, iuxta quod sui conuicini iudicauerint, seque pacificare noluerit, et ad palatium pro huius rei causa uenerit, et ibi ei fuerit iudicatum quod iustum iudicium iudicassent, in prima uice, ut supra dictum est, solidos uiginti quatuor ad partem regis conponat. Et si tunc inde rediens se pacificare et iustitiam facere rennuerit, et iterum pro ista causa ad palatium fuerit conuocatus et deiudicatus, bis uiginti quatuor solidos conponat. Si uero necdum  correptus tertia uice pro eadem re ad palatium remeauerit, triplam conpositionem exinde faciat ad partem regis.

5. Si quis de nobilioribus ad placitum mannitus uenire contempserit, solidos quatuor conponat, ingenui duos, liti unum.

 6. De presbyteris statuerunt, quod si aliquid eis aut eorum hominibus quis contrarium facere aut tollere presumpserit contra iustitiam, omnia in duplum restituat eis et conponat.

7. De missis regis statuerunt, ut si ab eis aliquis interfectus euenerit, in triplum eum conponere debeat qui hoc facere presumpserit. Similiter quicquid aut eorum hominibus factum fuerit, omnia tripliciter faciant restaurare et secundum eorum ewa conponere.

8. De incendio conuenit, quod nullus infra patriam presumat facere propter iram aut inimicitiam, aut qualibet maliuola cupiditate; excepto si talis fuerit rebellis qui iustitiam facere noluerit, et aliter districtus esse non poterit, et ad nos, ut in  presentia nostra iustitiam reddat, uenire dispexerit, condicto commune placito simul ipsi pagenses ueniant; et si unianimiter [6 1Kb] consenserint, pro districtione illius causa [7 1Kb] incendatur, tunc de ipso placito commune consilio facto secundum eorum ewafiat peractum, et non pro qualibet iracundia aut maliuola intentione, nisi pro districtione nostra. Si aliter facere ausus fuerit, sicut superius dictum est, solidos sexaginta conponat

9. Item placuit ut quandoquidem uoluit domnus rex propter pacem, et propter faidam et propter maiores causas, bannum fortiorem statuere, una cum consensu Francorum et fidelium Saxonum, secundum quod ei placuerit, iuxta quod causa exigit et oportunitas fuerit, solidos sexaginta multiplicare  in duplum, et solidos centum siue usque ad mille conponere faciat qui eius mandatum transgressus fuerit.

10. De malefactoribus qui uite periculum secundum ewa Saxonum incurrere debent, placuit omnibus ut qualiscumque ex ipsis ad regiam [8 1Kb] potestatem confugium fecerit, aut in illius sit potestate utrum interficiendum illis reddatur, aut una cum consensu eorum habeat licentiam ipsum malefactorem cum uxore et familia, et omnia sua foris [9 1Kb] patriam infra sua regna aut in marcu, ubi sua fuerit uoluntas, collocare, et habeant ipsum quasi mortuum.

11. Illud notandum est quales debent solidi esse Saxonum; id est, bouem annoticum utrisque sexus autumnali tempore, sicut in stabulum mittitur, pro  uno solido; similiter et uernum tempus, quando de stabulo exiit; et deinceps, quantum etatem auxerit, tantum in pretio crescat. De annona uero bortrinis pro solido uno scapilos quadraginta donant, et de sigule uiginti. Septemtrionales autem [10 1Kb] pro solidum scapilos triginta de auena et sigule quindecim. Mel  uero pro solido bortrensi sigla una et medio donant; Septemtrionales autem [1 1Kb] duos siclos de melle pro uno solido donent. Item ordeum mundum sicut et sigale  pro uno solido donent. In argento [2 1Kb] duodecim denarios solidum faciant. Et in aliis speciebus ad istum pretium omnem estimationem conpositionis sunt [3 1Kb] .



STATUTA RHISPACENSIA ET FRISINGENSIA .


Bernardus Pez in Codice diplomatico, p. 1, col. 74, encyclicam Arnonis Saliburgensis episcopi ediderat, qua episcopo Baioarie ad synodum a. d. XIII Kal. Sept. Rhispaci in diecesi Ratisponensi celebranda inuitat. Nomina eorum qui adfuerunt exstant in Historia Frisingensi, apud Meichelbeck, t. I, p. 94, decreta uero nunc primum prodeunt ex Codice bibl. ducalis Guelferbytane Blankenburgico sec. X, quo fol. 83-85 leguntur. Annus quo synodus habita est haud aperte constat, eam uero annum 801 precedere, contra Mansii argumenta ex capite 5, quo pro regis salute orandum sit, liquet. Subiicimus que in Codice proxime sequitur, fol. 85, 86, synodum Salisburgensem, eque ineditam.



DECRETUM SINODALE EPISCOPORUM EX IUSSIONE DOMNI KAROLI.


1. Ideoque conuenit supradictam congregationem sanctam domini Dei omnipotentis auxilio statuere in inuicem indissolubili uinculo caritatis, ut unanimes uno ore honorificare Deum patrem in celis et concordiam pacis inter se perpetuo iure firmare quod uniuerso populo christiano indesinenter conseruare oportet, maxime tamen his qui eclesiastici ordinis officio mancipantur, qui pro se et pro totius christianitatis salute immaculatas hostias domino Christo debent offerere.

2. Admonebant enim in ipso concilio, ut nullus eorum siue episcopus, siue abbas, uel presbyter, aut monachus, uel etiam ceteri ministri sancte Dei ecclesie,  seu sanctemoniales, a recto tramite deuiare presumeret, et hic qui in canonica uita degere debuisset, recte et secundum ordinem absque ulla transgressione uitam conseruasset canonicam, aut hi qui sub uoto monachicam uitam obseruare uouissent.

3. Statuerunt ut nullus inter eclesiasticos ordines pro qualibet causa absque iuditio episcopi sui uel etiam metropolitani consensu ad iuditia secularia minime audeat accedere. Sed si qualibet causa intra sanctas ecclesias contigisset adquirere, cum omni caritate et concordia in inuicem conseruata requiratur; si episcopus uel abbas uel etiam presbyter inter se aliquam habuissent secularis rei altercationem, cum moderamine caritatis et insolubili uinculo pacis cum consilio episcopi sui in inuicem sibi ea que in  causa essent absque iniuria uel damnatis iuramentis fideliter et deuote, iustitia inter eos peracta, cum timore Domini essent consentientes. Si uero cum consilio episcopi iustitia inter eos minime potuisset peragi, tunc ad metropolitanum episcopum causa deferatur, et cum ipsius consilio uel uoluntate necnon et iussu omnia perficerentur.

4. Statuerunt etiam, ut cum consilio uel uoluntate omnium pro remedio animarum elemosinas esse faciendas quater in anno, id est, sabbato ante palmas, et sabbato sancto pentecosten, et tertia sabbati septimi  mensis, et in sabbato proximo natiuitatis Domini, et hoc publice non propter laudem humanam uel uane glorie mercedem, sed pro eterna retributione et in exemplum populi christiani, unde ipse Dominus in euangelio ait: Sic luceat lux uestra coram hominibus, ut uideant uestra bona opera et glorificent patrem uestrum qui in celis est. Et hoc inuitus neque coactus nemo faciat, sed spontaneo iuditio unusquisque iuxta uires suas inpertire studeat, quia non requiret Deus quantum, sed quanta uoluntate proferatur. Quia uoluntas bona pro opere facti reputabitur

5. Item placuit sancto concilio quarta et sexta feria a carne et uino cuncto clero abstinendum et ad nonam letaniam faciendam cum missarum sollemniis pro incolomitate et prosperitate uel firmitate totius  sancte Dei eclesie uel pro eterna salute christiani populi et animarum suarum uita perpetua, uel pro uita et salute et stabilitate imperii domni regis uel filiorum eius, exceptis tamen diebus a natiuitate Domini usque in octauas epyphanie, et a pascha usque ad sanctam pentecosten, et precipuis festiuitatibus, id est sancte Marie, sancti Iohannis baptiste, duodecim apostolorum, sancti archangeli Michahelis, et sancti Martini, uel ueneranda festiuitate illius parrochie; uel etiam caritatis officium inplendum in aduentu fratrum superuenientium, et his qui in hoste uel in itinere sunt constituti, uel ad palatium domni regis ueniunt, uel infirmitate etiam detenti, indulgentiam concedimus. Cibos uero quadragesimales uel potus in arbitrio uniuscuiusque esse utendos. Hoc  tamen maxime cauendum, ut non usque satietatem cibum et potum sumamus, sed partius [1 1Kb] . Qui uero plus abstinuerit, plus se mercedem habere sciat. Si quis uero in ecclesiastico ordine uel clericatus officium hoc sponte adinplere studuerit, hortatur ut semper in melius proficiat. Si quis uero ex his neglegens et desidiosus fuerit, corripiatur, et inuitus per admonitionem nostram et correptionem etiam coactus hoc faciat. Et hoc admonemus, ut predicetur in populis, ut per exortationem et persuasionem uel per quamlibet occasionem hoc populis persuadere  possimus, cum omni studio fideliter et deuote faciamus. Similiter decreuimus reliqua capitula conuentionis nostre per singula queque breuiter prenotari.

6. Ut bis in anno concilia celebrentur, sicut in concilio Calcidonensi continetur kapit. 19.

7. De non ordinandis presbyteris et diaconibus, nisi in legitimis temporibus, sicut in decretis Zosimi pape continetur kapitulo 3 necnon et in decretis Gelasii pape capit. 11.

8. Ut pacem omnibus inperetur custodiri in eclesia, sicut in capitulo 1 continetur regule Innocentii pape.

9. Ut nullus communibus uestimentis spretis, noua et insolita assumat, id est quod uulgo nominatur  cotzos uel trembilos, sicut in prefatione Gangrensis [1 1Kb] sinodi prohibetur, et in decretis Gelasii habetur.

10. Ut nullus presbyter aut alius ex clero usuram exigat, sicut in decretis pape Leonis cap. 3, similiter et in decretis Gelasii pape cap. 15.

11. Ut nullus episcopus uel abbas attrahere [2 1Kb] audeat res nobilium [2* 1Kb] causa ambitionis sicut in canone Cartaginensi continetur cap. 5.

12. Ut si quis sacerdotum contra statuta decretalia presumptiose agit, et conuerti nolens, ab officio suo moueatur, noteturque omnibus, ut nullus eum in consortio recipiat; et si quis hoc fecerit, simili sententie subiacebit. Similiter et de laicis eandem constituimus regulam, sicut in decretis pape  Leonis continetur kap. 5.

13. [3 1Kb] Ut decime populi diuidantur in quattuor partes, id est una pars episcopo, alia clericis, tertia pauperibus, quarta in ecclesie fabricis applicetur [4 1Kb] , sicut in decretis [5 1Kb] pape Gelasii continetur cap. 27 [6 1Kb] .

14. Ut uiduis et pupillis, orfanis, cecis et claudis tuitionem atque adminiculum inpertiamus iuxta possibilitatem nostram uel uires, sicut in precepto domni regis continetur.

15. De incantationibus, auguriis uel diuinationibus, et de his qui tempestates uel alia maleficia faciunt, placuit sancto concilio, ut ubicumque deprehensi [7 1Kb] fuerint, uideat archipresbyter diocesis illius, ut diligentissima  examinatione constringantur, si forte confiteantur malorum que gesserunt; sed sub tali moderatione fiat eadem districtio, ne uitam perdant, sed ut saluentur in carcere adflicti [8 1Kb] , usque dum Deo inspirante spondeant emendationem peccatorum. Et ut nullatenus per aliqua [9 1Kb] premia a comitibus uel centenariis absque districta examinatione remittantur; et hoc si fecerint, archipresbyteri cum hoc cognouerint, nequaquam episcopos celare audeant, et  ab episcopis, ut dignum est, pro hoc corripiantur.

16. Ut omnes presbyteri doceant populum deuitare nefarium iuramenti usum, sicut in Calcidonensi continetur concilio cap. 19.

17. Ut nullus ex clero feminam secum in domo habitare permittat propter suspitionis causam, nisi matrem et sororem aut amitam, siue eas que suspiciones malas effugiunt, sicut in Niceno concilio continentur. Si quis post istam conuenientiam mulieres in domo sua habuerit, deponatur. Si clericus hoc perpetratus fuerit, uapulet.

18. Ut claustra monachorum laici non intrent, nec inquietent fratres degentes sub silentio, nisi forte si maiores persone fuerint, quod omnino uitare  non possumus.

19. Ut nouatiani qui ueniunt in monasterio, non recipiantur in ordine congregationis, antequam secundum regulam pleniter examinentur, et non preponantur ceteris in monasterio, antequam regularis uite ordinem pleniter et doceantur, sicut in regula sancti Benedicti continetur.

20. Ut nemo utatur cuculla, nisi qui se monachi uoto constrinxerit, aut si necessitas poposcerit propter frigorem, religiosus sacerdos utatur.

21. Et ut monasterium puellarum non intrent clerici neque laici, nisi tantum presbyter missam cantans uel uisitationem infirmorum faciens horis competentibus statim exeat.

22. Ut liceat sanctimonialem signum eclesie pulsare,  et lumen accendere.

23. Admonemus omnino omnem populum christianum, ab inlicitis et sceleratis nuptiis abstinere.

24. Ut monachi ad conuiuia laicorum minime accedere presumant. Ut qui monachico uoto est constitutus, nullo modo parrochiam teneat, nec ad iuditia secularia accedere presummat.

25. Ut nullus ex clero domnum regem inquietare audeat, antequam notetur causa episcopo suo. Et si ille minime potuerit definire, tunc dirigat eum ad metropolitanum episcopum. Et si ipse non potuerit causam ipsius deliberare cum consilio metropolitani, cum litteris commendatitiis dirigere eum studeat ad regem.

26. Ut abbatisse nullatenus exeant de monasteriis  suis nisi per consensum atque licentiam episcoporum suorum, ipsique episcopi preuideantur eis non negentur quando egredi debent de monasteriis pro utilitate sua. Talesque ipse abbatisse secum assumant, de quibus nullatenus redeuntes recitare presummant ceteris sanctimonialibus, quia plurima destructio est, sicut in sancta regula continetur.

27. Ut sanctemoniales non induantur uirilia indumenta,  id est rocho uel fanones, nisi tantum feminea uestimenta.

28. Ut abbates uel monachi uel monache ipsorum abstineant se de quadrupedia carne, sicut in sancta regula continetur, nisi infirmi ad reparationem corporis restaurandam. Hoc uero non denegamus, si contigerit, ut caritatis officium persoluere debeant, aut si euenerit ex qualicumque necessitate aut famis inopia, et hoc cum magna consideratione atque consilio episcoporum fieri debeat. Nullusque sibi reputetur hec obseruare non posse propter uaria itinera, quia Dominus missis in predicationem discipulis, iussit non peram sumere neque calciamenta neque duas tunicas, quanto magis nos qui sumptus atque uestimenta sufficienter habemus.

 29. Ut nullus episcopus neque abbas sibi atrahere  audeat res tributalium domni regis, id est basilicas eorum benedicere, uel quicquid a tali conditione pertinere uidetur, antequam domnus rex hoc pleniter definiatur.

30. Ut nemo presummat seruus alterius ministrum eclesie constituere uel benedicere, antequam a domino suo tradatur in manus pontificis in libertate integra persistendum omnibus diebus; et sciat dominus eius post illum diem nullo dominationis iure in eum exercere; et tunc si dignum est ad sacrum ordinem accedat. Hec uero que superius comprehensa sunt, obseruare statuimus primo in loco qui dicitur Rhispao, secundo ad Frigisingas, tertio que nunc subsecuntur, in monasterio Saliburch adaugere curauimus.



STATUTA SALISBURGENSIA .


 1. Ut per omnes dioceses legalia baptisteria constituantur, et sacra fons ibidem honorifice edificetur.

2. Ut infra quadragesimam singulis ebdomadibus ternas faciant letanias, id est 2. fer. 4. fer. 6. fer.

3. Ut omnis populus honorifice cum omnis supplicationibus deuotione, humiliter et cum reuerentia absque pretiosarum uestium ornatu uel etiam inlecebroso cantico et lusu seculari cum letaniis procedant, et discant Kyrieleyson clamare, ut non tam rustice ut nunc usque, sed melius discant.

4. Ut Deo opitulante eiusque consilio gubernante perpendamus, quid de his agendum sit quos ad sacrum ministerium ordinare cupimus, quod iudicio  examinentur, si promoueri digni sint.

5. Ut hi qui ad sacrum ministerium ordinati sunt presbyteri, nullatenus pretermittere audeant indesinenter missarum sollemnia celebrare, nisi certis ex causis que nostra sunt definire, pro quibus abstinere magis oportet usque ad tempus.

6. Ut episcopi abbates, presbyteri res sancte eclesie sibi commissas inter parentes et proximos suos non amplius quam canonica sancit licentia diuidant, ut ad cetera plebe uel his qui res suas ibidem offerunt, murmur uel detractio auferatur.

7. Ut admoneantur  archipresbyteri qui perquirere ac perscrutari ceteros presbyteros solent, diligenter considerare semetipsos, et ceteros quibus presunt minime neglegant, sed solerter  recogitent, se ad hoc constitutos, ut in ipsis episcopi sui partiantur onera sua.

8. Diaconi sobrie caste atque cum pudicitia uiuant, ebrietatem nullatenus sequantur; sed quasi ministri Dei, humilitatis in se semper exempla demonstrent

9. Ut monachi in monasterio qui uicibus ordinantur prepositi, decani, portarii, cellerarii, ceterique  ministri, non audeant sibi aliqua peculiaria usurpare nec collegere, quod anathema esse nouimus.

10. Ut missa sancte Dei genetricis Marie quater in anno sollemniter celebretur, id est purificatio 4. Non. Febr. et conceptio quod est 8. Kalendarum Aprilium et assumptio quod est 19. Kal. September, et natiuitas quod est 6. Id. Septemb.

11. Ut feria 4. ante initium quadragesime, quam Romani caput ieiunii nuncupant, sollemniter celebretur cum letania et missa post horam nonam.

12. Ut si uobis uidetur usum Romanum habere uelle, feria 4. ante cenam Domini orationes que scripta sunt ad feriam 6. parasceue, ab episcopis uel presbyteris hora tertia diei supradicte ferie 4. dicantur  in eclesia cum genuflexione, nisi tantum pro Iudeis, similiter et in parasceue hora nona, ut Romani faciunt; sicut in missale habet orationem ad collectam secundum Romanam consuetudinem faciamus

13. Ut nullus de nobilibus neque abbas neque presbyter tonderi audeat, antequam in presentia episcopi examinentur eius causa, ad cuius diocesim pertinet. Et si aliquas res uel ad monasterium uel ad ecclesiam tradiderit ubi tonsuratus est, ibi sub canonica uel regulari maneat uita. Si autem postea in propria sua residere uult, faciat hostem ut ceteri laici.

14. Notetur abbatibus, ut nullus de fratribus in monasterio plus ametur quam alius, nisi qui in bonis  actibus melior inuenitur, ut murmur auferatur a ceteris. Et ut nullatenus alii cui consentiat aliquid peculiaris colligere uel habere; et ut omnino litis et contentio diligentissime tollatur in monasterio; et quisquis in eo litem commouerit, tali disciplina corripiatur, ut ceteri metum habeant talia perpetrandi.

15. Si altercatio horta fuerit inter uirum et feminam de coniugali copulatione, ut inter se negent de  carnali commixtione, decreuit sancta synodus, ut si uir negauerit eam fecisse ad uxorem, ut stet cum illa ad iudicium crucis, aut si ipse noluerit, inquirat aliam feminam que cum illa stet, et si uir eandem copulationem dicit super eam, et illa negauerit, tunc ipsa femina purget se secundum legem.

16. Conuenit igitur sancta synodo, ut quando quis Deo iubente de hoc seculo migrauerit, siue episcopus,  siue abbas seu monachus, siue presbyter seu sanctismonialis femina, de ipso loco uel monasterio dirigantur littere ad singulas domos episcopales, et ipse episcopus in diocesi  sua habeat commendatum, qui ipsas litteras suscipiat, et ceteris abbatibus uel abbatissis, necnon et omnibus presbyteris, pro ipsa anima orandum litteris suis notum faciant nomen et tempus.



EDICTUM PRO EPISCOPIS .


Primum ab Amerpachio ex Codice Tegernseensi editum, ope Codicum 1 Sancti Galli n. 733 m., sec. IX ineuntis; 2 c. bibl. ducalis Guelferbytane Blankenburgici m., sec. X; 3 bibl. ducalis Gothane m., sec. XI; 4 c. olim Tegernseensis, iam uero bibl. regie Monacensis, sec. X, recognoui. Ante annum 801 promulgatum fuisse patet.

 Karolus, gratia Dei rex Francorum et Langobardorum, ac patricius Romanorum, dilectis [1 1Kb] comitibus seu iudicibus et uassis nostris, uicariis, centenariis, uel omnibus missis nostris et agentibus. Cognoscat utilitas uestra quia resonauit [2 1Kb] in auribus nostris [3 1Kb] quorumdam presumptio non modica, quod non [4 1Kb] ita obtemperetis pontificibus uestris seu sacerdotibus, quemadmodum canonum et legum continetur auctoritas, ita ut presbyteros nescio qua temeritate presentari episcopis denegetis, insuper et aliorum clericos usurpare non pertimescatis, et absque consensu episcopi in uestras ecclesias mittere audeatis; necnon et in uestris ministeriis pontifices nostros talem potestatem habere non permittatis, qualem rectitudo ecclesiastica docet [5 1Kb] . Insuper nonas et decimas,  uel census, inproba cupiditate de ecclesiis unde ipsa beneficia sunt abstrahere nitimini, et precariis de ipsis rebus, sicut a nobis dudum in nostro capitulare [a 1Kb] institutum est, accipere neglegitis, et ipsam sanctam Dei ecclesiam una cum ipsis episcopis uel abbatibus emendare iuxta uires uestras [6 1Kb] denegatis.  Quapropter nos una cum consensu episcoporum nostrorum, abbatum, necnon et aliorum sacerdotum, hec instituta partibus uestris [7 1Kb] direximus. Precipientes enim iubemus, ut nullus quilibet ex [8 1Kb] fidelibus nostris, a minimo usque ad maximum, in his que ad Deum pertinent episcopo suo inobedientia [9 1Kb] parare [10 1Kb] audeat de supradictis capitulis, seu aliis eruditionibus ad illorum ministerium pertinentibus [11 1Kb] ; sed cum bona uoluntate et omni mansuetudine [12 1Kb] subiectionum unusquisque sacerdoti suo propter Deum et pacis studio obtemperare studeat. Si quis autem, quod absit, unus [13 1Kb] ex uobis de nonis et decimis censibusque reddendis [14 1Kb] , atque precariis renouandis, neglegens apparuerit, et importunus [15 1Kb] episcopis nostris de his que ad ministerium illorum pertinere  noscuntur, uel sicut in capitulare dudum a nobis factum continetur, contradicere presumpserit, sciat se procul dubio, nisi se [16 1Kb] cito correxerit, in conspectu nostro exinde dicere [17 1Kb] rationem. Et ut has litteras certius credatis, de anulo nostro subter eas decreuimus roborare.



CAPITULUM PRO PAGO CENOMANICO .


Exscripsi illud ex Codice Parisiensi bibl. reg. n. 5577, olim Colbert. n. 4167, regio 4382. membranaceo in octauo longiori, sec. X, ubi post aliquot Alcuini epistolas et tractatus habetur. Legitur et apud Benedictum libro Capitularium I, cap. 303; atque post Caroli reditum ex itinere Cenomanico et Turonensi promulgatum fuisse patet.



CAPITULUM DOMNI CAROLI.


Pro nimia reclamatione que ad nos uenit de hominibus ecclesiasticis seu fiscalinis qui non erant adiurnati quando in Cenomanico pago fuimus, uisum est nobis una cum consultu fidelium nostrorum statuere, ut quicumque de predictis hominibus quartam facti teneret, cum suis animalibus seniori suo  pleniter unum diem cum suo aratro in campo dominico araret, et post ea nullum seruicium ei annuale in ipsa ebdomada a seniore suo requireretur. Et qui tanta animalia non haberet ut in uno die hoc explere ualeret, perficeret predictum opus in duobus diebus. Et qui solummodo inualida ita ut per se non possent arare quattuor animalia haberet, cum eis sociatis aliis araret uno die in campo senioris, et unum  diem postmodum in ipsa ebdomade opera manuum [1 1Kb] faceret. Et qui nichil ex his facere poterat neque animalia haberet, per tres dies seniori suo manibus a mane usque ad uesperum operaretur, et senior suus ei amplius non requireret. Diuersis namque modis hec agebantur; a quibusdam tota ebdomada operabatur, a quibusdam dimidia, et a quibusdam duo dies. Idcirco hec statuimus, ut ne [2 1Kb] familia se  a predictis operibus subtrahere posset, neque a senioribus amplius eis exquireretur [3 1Kb] . Et qui minus quarte obtime de terra haberet, secundum estimationem sui telluris opera faceret. Hec Adalardo comiti palatio nostro ad eorum satisfactionem una cum aliis fidelibus nostris precipere nostra uice et publice adnuntiare iussimus.



CAPITULARE TICINENSE .


Note historice in prefatione obuie, additionem hanc ad leges Langobardorum mense Iunio, quo imperator Roma rediens Papie commoratus est, promulgatam esse probant. Sistimus eam ope Codicum: 1. S. Pauli membr., sec. IX ineuntis; 2. bibl. regie Paris. n. 4613; 3. Blankenburgensis; 4. Gothani; 4. b. Tegernseensis, unde prima capitularis editio, auctore Amerpachio fluxit; 5. Chisiani; 6. Cauensis, adiecta etiam lectione reliquorum Codicum qui capitularia Caroli Langobardica exhibent, scilicet  Ambrosiani,  Florentini,  Londinensis,  uindobonensis,  ueronensis,  Estensis apud Muratorium laudati. Subiecimus additionem duplicem. Prior prodit ex Codice sancti Pauli, cuius capita, ultimo excepto, etiam Codices Chisianus et Cauensis inter Ludouici leges, et Ansegisus, capp. 74 et 75 libri Iu, referunt; sed Codicis omnium antiquissimi auctoritas eo quoque adiuuatur, quod capita alia que leges eas in Chisiano et Cauensi excipiunt  eiusdem fere argumenti sunt, ita ut eadem constitutione uix ac ne uix quidem ita efferri potuissent. Additionem alteram ex Codice Blankenburgensi proferimus.



CAPITULA [a 1Kb] QUAE ADDITA SUNT AD LEGEM LANGOBARDORUM [1 1Kb] .


In nomine domini nostri Iesu Christi. Karolus, diuino nutu [2 1Kb] coronatus, Romanum regens imperium, serenissimus augustus, omnibus ducibus, comitibus, gastaldiis, seu cunctis rei publice per prouincias Italie a nostra mansuetudine prepositis. Anno ab incarnatione domini nostri Iesu Christi 801, indictione nona [3 1Kb] , anno uero regni nostri in Frantia 33, in Italia 28, consulatus autem nostri primo, cum Italiam propter utilitatem sancte Dei ecclesie ac prouinciarum disponendarum uenissemus, et multe adque diuerse per urbes singulas ante conspectum nostrum questiones tam de ecclesiasticis quam publicis ac priuatis rebus discuterentur, pleraque statim  recitata ex Romana seu Langobardica lege competenti sententia terminata sunt, quedam uero in nostri examinis arbitrium ad tempus dilata, quorum iudicialis sententia a legislatoribus [4 1Kb] aut penitus omissa est, aut a posteris obliuioni tradita. Quodcirca  nos considerantes utilitatem nostram et populi a Deo nobis concessi, ea que ab antecessoribus nostris regibus Italie in edictis legis Langobardice ab ipsis edite pretermissa sunt, iuxta rerum et temporis considerationem addere curauimus, silicet ut necessaria que legi defuerant supplerentur, et in rebus dubiis non quorumlibet iudicium arbitrium, set nostre regie auctoritatis sanctio preualeret. Capitula autem que nobis addere placuit, hec sunt.

1. De cartis donationum faciendum [5 1Kb] . Si quis [b 1Kb] Langobardus statum humane fragilitatis precogitans, pro salutem anime sue de rebus suis [6 1Kb] cartam donationis cuilibet facere uoluerit, non sicut actenus fieri solebat, ius sibi uendendi [7 1Kb] , commutandi, et per aliam cartam easdem res alienandi reseruet; set absolute  faciat unusquisque de rebus suis quod uellit [8 1Kb] , et nouerit sibi a nostra autoritate penitus interdictum duas de eadem rem facere donationis. Set postquam unam de rebus suis traditionem fecerit, aliam de ipsis faciendi nullam habeat potestatem [9 1Kb] . Ita [10 1Kb] tamen,  ut usumfructum si uoluerit habere [1 1Kb] , per precariam res traditas usque in tempus diffinitum possidendi sit concessa facultas.

2. De heriuanno [2 1Kb] . Si quis liber, contemta iussione nostra, ceteris in exercitum pergentibus, domi residere presumserit, plenum aribannum secundum lege Francorum, id est solidos sexaginta, sciat se debere conponere. Similiter et pro contemtu singulorum capitulorum que per nostre regie auctoritatis bannum promulgauimus, id est qui pacem ecclesiarum Dei, uiduarum, orfanorum, et pupillorum ac minus potentium inrumperit [3 1Kb] , sexaginta solidorum multam exsoluat.

3. De desertoribus. Si quis adeo contumax aut superbus extiterit, ut, dimisso exercitu, absque  iussio uel licentiam regis domum reuertatur, et quod nos Teudisca [4 1Kb] lingua dicimus herisliz [5 1Kb] fecerit, ipse ut reus maiestatis uite periculum incurrat, et res eius in fisco nostro socientur.

4. De latronibus. Si quis latronem [a 1Kb] morte dignum sibi ad occidendum traditum seruauerit, et uitam indigno concesserit, medietatem damni propter quod traditus est [6 1Kb] , componat. Et idem latro, si rursum in latrocinio fuerit conprehensus, quod prius debuerat, capitalis sententie debitum [7 1Kb] exsoluat.

5. De mancationem qualibet. Si quis alterum presumtiue sua sponte castrauerit, et ei ambos testiculos amputauerit, integrum widrigildum suum iuxta conditionem persone conponat. Si uirgam absciderit, similiter. Si unum testiculum [b 1Kb] , medietatem soluat.  Hoc de oculis, manibus, et pedibus [8 1Kb] , uel de lingua sancimus, ut si unum eorum abscisum fuerit, medietas [c 1Kb] widrigildi; si ambo, integritas pro facti emendatione conponatur.

6. De aldiones publicis ad ius publicum pertinentibus. Aldiones uel aldiane ad ius publicum pertinentes ea lege uiuant in Italia in seruitutem dominorum suorum [9 1Kb] , qua fiscalini [d 1Kb] uel lites [10 1Kb] uiuunt in Francia.

7. De latronibus. Si quis furem uel latronem comprehenderit, et eum indemnem dimiserit, neque illum ad presentia [11 1Kb] ducis aut comitis uel loci seruatoris, qui missus comitis est, adduxerit, et de hoc facto uel nequitia posthac in presentia iudicum  conuictus fuerit, ipse damni estimationem pro quo  fur uel latro comprehensus est, conponere [12 1Kb] cogatur.

8. De seruis fugacibus [13 1Kb] . Ubicumque intra Italia siue regius, siue ecclesiasticus, uel cuiuslibet alterius hominis seruus, fugitiuus inuentus fuerit, a domino suo sine ulla annorum prescriptione uindicetur; ea tamen ratione, si dominus Francus siue Alamannus aut alterius cuiuslibet nationis sit. Si uero Langouardus aut Romanus fuerit, ea lege seruos suos uel adquirat uel amittat, sicut inter eos antiquitus est constituta.



CAPITULA ADDITA IN CODICE SANCTI PAULI

9 [14 1Kb] . De qualibet causa. Si quis cum altero de qualibet causa contentionem habuerit, et testes contra eum per iudicium producti fuerint, si ille falsos eos esse suspicatur, liceat ei [15 1Kb] alios testes, quos meliores  potuerit, contra eos opponere, ut ueracium testimonio [16 1Kb] falsorum testium peruersitas superetur. Quod si ambe partes testium ita inter se dissenserint [17 1Kb] , ut nullatenus una pars alteri cederi uellit, elegantur duos ex ipsis, id est ex [18 1Kb] utraque parte unus, qui cum excutis [19 1Kb] et fustibus in campo discernunt [20 1Kb] utra pars falsitatem, utra ueritatem suo testimonio sequatur. Et canphioni qui uictus fuerit, propter periurium quod ante pugna commisit, dextera manu amputetur. Ceteri uero eiusdem partis testes, qui falsi apparuerint, manus suas redimant; cuius [21 1Kb] compositionis due [22 1Kb] partis eis contra quem testati sunt, dentur, tertia pro fredo soluatur. Et in seculari quidem causa huiuscemodi testium diuersitas  campo comprouetur; in ecclesiasticis autem negotiis crucis iudicio rei ueritas [23 1Kb] * inquiratur. Hoc et de timidis adque inbecillibus [24 1Kb] seo infirmis qui pugnare non ualent, nec [25 1Kb] propter hoc iustitiam suam careant, censuimus faciendum. Testes uero de qualiuet [26 1Kb] causa non aliunde querantur, nisi de ipsum comitatum in quo res unde causa agitur posite sunt, quia non est credeuilem [27 1Kb] , ut uel de statum [28 1Kb] hominis uel de possessionem cuiuslibet per alios melios rei ueritas cognosci [29 1Kb] * ualeat quam per illis qui uiciniores sunt.

10. Si quis in aliena patria [30 1Kb] hubi uel propter beneficium, uel propter aliam quamlibet occasionem [31 1Kb] assidue conuersari solet, de qualibet causa [31* 1Kb] fuerit interpellatus berbi [32 1Kb] gratia de conquisito suo uel de mancipiis,  hibi secundum suam legem iustitiam faciat, et cum  talibus [1 1Kb] coniuratoribus [2 1Kb] quales in eadem regionem uel prouintia secum habere potuerit, legitimum sagramentum iuret; excepto si quis eum de stato suo [3 1Kb] , id est de liuertate sua uel de hereditatem quam ei [4 1Kb] pater suus moriens derelinquid [5 1Kb] , appellauerit [6 1Kb] : de is duobus liceat illis sagramentum in patria, id est in legitimo sui sagramenti sui loco, iurandum offerre [7 1Kb] ; et is qui cum eo litigatur, si uellit, sequatur illum in patriam suam ad recipiendum illum sagramentum. Ipse tamen primo [8 1Kb] in eodem loco idem hubi interpellatus est, satisfaciat tam comiti et iudicibus quam auersario suo testibus prouando, quod rem queque hab eo requiritur patri suo [9 1Kb] ei derelinquid.

41. Ut omnis solutio adque conpositio que in lege Saliga continetur, inter Francos [10 1Kb] per duodecim dinariorum  solidos conponatur, excepto hubi contentio contra Saxones et Frisones exorta fuit, ibi uolumus ut 40 [11 1Kb] dinariorum quantitatem solidus habeat, quem uel Saxo uel Frisio et partem Salici Franci [12 1Kb] cum eo litigantis [13 1Kb] soluere debet.

12. Ut de stato suo, id est de liuertatem, uel de hereditatem, conpellandus iuxta legis constitutionem manniatur. De ceteris [14 1Kb] uero causis unde quis rationem est redditurus, si post secundam comitis admunitionem aliquis ad mallum uenire noluerit [15 1Kb] , rebus eius in bannum missis uenire et iustitiam facere conpellatur.

13. Cuiuscumque hominis proprietas ob crimen aliquid hab eo commissum in bannum fuerit commissa, et ille re cognita [16 1Kb] ne iustitiam faciat uenire  distullerit, annumque hac diem in eo banno illum esse [17 1Kb] permiserit, ulterius eam non adquirat, set ipso fisco regis societur. Debitum uero, quod his cuius ea fuit solbere debuit, per comitem ac ministros eius iuxta examinationem damni [18 1Kb] , de rebus mouilibus qui in eadem proprietate [19 1Kb] inuenta fuerit, his quibus idem deuitor fuit exoluatur. Quod si rerum mouilium ibidem inuentarum quantitas [20 1Kb] ad compositionem non sufficerit, de inmouilibus suppleatur, et quod superfuerit, sicut dictum est, fiscos regis possedeat. Si nichil super conpositionem remanere potuerit, totum in illam expendatur. Si autem homo ille nondum cum suis ceredibus proprium suum diuisum habuit, conuocet eos comes, et cum eis legitimam  diuisionem faciat, et tunc sicut iam dictum est partem eius fiscos regis addiciat: et compositionem de eam iuxta modum superius conprehensum hiis ad quos ille legibus pertinet hecsolbat [21 1Kb] .



CAPITULA ADDITA IN CODICE BLANKENBURGENSI, FOL. 89, 90.


14. Hoc nobis precipiendum est omnibus cognitum facere, ut infra regna Christo propitio nostra omnibus iter agentibus nullus hospitium deneget, mansionem et focum, similiter pastum nullus contendere faciat, excepto in prato uel messe.

15. Ut liberi homines nullum obsequium comitibus faciant nec uicariis, neque in prato neque in messe, neque in aratura aut in uinea, et coniectum ullum uel residuum non soluant, excepto haribannatoribus uel his qui legationem ducunt.

16. Ut [a 1Kb] publicum baptisterium in nulla parrechia esse debeat nisi ubi episcopus constituerit cuius parrechia est, nisi tantum si necessitas euenenerit  pro infirmitate aut pro aliqua necessitate. Illi presbiteri quos episcopus in sua parrechia constituerit, in qualicumque loco euenerit licentiam habeant, ut omnino sine baptismo non moriantur.

17. De [b 1Kb] modis excommunicationum tam de clericis quam de laicis. Si quis presbiter ab episcopo suo degradatus fuerit, et ipse per contemptum postea aliquid de suo officio sine comeatu facere presumpserit, et postea ab episcopo suo correptus uel excommunicatus fuerit, qui cum ipso communicauerit scienter, sciat se esse excommunicatum.

18. Similiter quicumque clericus aut laicus uel femina incestum commiserit, et ab episcopo suo correptus se emendare noluerit, et ab ipso excommunicatus  scienter, sciat se esse excommunicatum. Et ut sciatis qualis modus sit istius excommunicationis: in ecclesiam non debet intrare, nec cum ullo christiano cibum uel potum sumere, nec eius munera accipere debet, uel osculum porrigere, nec in oratione se iungere, nec salutare antequam ab episcopo suo fuerit reconciliatus. Quod si aliquis se clamauerit quod iniuste sit excommunicatus, licentiam habeat ad metropolitanum episcopum uenire, et ibidem secundum canonicam institutionem diiudicetur.; et interim suam excommunicationem custodiat. Quod si aliquis ista omnia contempserit, et episcopus minime emendare potuerit, regis iuditio damnetur.

19. Illud [c 1Kb] preterea per omnia precauentes prohibere decreuimus, ut nullus presummat ante annos  pubertatis, id est infra etatem, puerum uel puellam in matrimonium sociare, nec in dissimili etate; sed cetaneos sibique consencientes [22 1Kb] . Multas sepius ex huiuscemodi nuptiale contractu ruinas animarum  factas audiuimus, et tales fornicationes perpetratos, quales nec inter gentes: ita plane, ut cum contigerit puerum adultum esse et puellam paruulam, et e contrario si puella mature etatis et puer si tenere, et per uirum cognata et socrus deprehendantur adultere, et propter puellam frater uel pater pueri tanti peccati flagitio pereant inretiti. Unde qui hec prohibita de cetero usurpare presumpserit, ab omni eclesiastico consortio sit alienus, sed nec ad [1 1Kb] publicis sit inmunis iudiciis.

20. De coniunctione parentele, neque in quarto neque in quinto genuculo coniungere presummat aliquis; et si quis presumpserit, a sancta communione sit alienus.

21. Ecclesie uero que edificantur per singula  loca, nullus episcopus audeat sine dote eclesiam sacrare, queque sacrate fuerint, sint in potestate episcopi. Quod si quiscumque laicus exinde portionem querere presumpserit, ipse eclesie claudantur, et populus ipse a communione priuetur

22. De seruo uero et liberto, nisi tradatur a domino ipsius in manu pontificis, nullus eum presummat ad sacerdotium promouere.

 23. De ecclesia que antea sacrata fuit, et pro qualibet occasione aut incendio altare eius fuit destructum, licentiam habeat pontifex in eadem iterum altare construere. Quod si pontifex aut pro senectute, aut pro egritudine ad ipsum sanctum locum ambulare minime potuerit, tunc ille presbiter aut qualiscumque custos per consilium plebis ad suum pontificem altare deferat ad sacrandum; et ipse presbiter per auctoritatem pontificis sui in loco constituto ordinare debeat. Et si ecclesia nouiter edificata fuerit, nullus episcopus habeat licentiam, sicut superius legitur, presbiterum transmittere, sed ipse pontifex pergat uirtutes conlocare uel altaria sacrare.

24. [2 1Kb] [a 1Kb] Ut [3 1Kb] iudices siue missi fiscales freda non exigant prius quam facinus componatur [4 1Kb] . Hoc quoque  iubemus, ut iudices supranominati siue fiscales de quacumquelibet causa freda non exigant prius quam facinus componatur. Si quis autem per cupiditatem [5 1Kb] ista transgressus fuerit, legibus componat [6 1Kb] . Fredum autem non illi iudici tribuat [7 1Kb] cui culpam commisit, sed illi qui solutionem recipit; tertiam partem coram testibus fisco tribuat, ut pax perpetua stabilis permaneat.



CAPITULARE AQUISGRANENSE .


Codicum, in quibus capitulare hoc legitur, antiquissimus est: 1. C. bibl. regie Monacensis, inter libros S. Eminerammi Ratisbonensis F. 11 signatus, memb., sec. IX. Euolui preterea: 2. C. bibl. regie Parisiensis inter Suppl. lat. n. 75 signatum m. sec. X, cum quo: 3. C. uincentii Mettensis, quo Sirmondi et Baluzii editiones nituntur, ut supra monuimus conuenit. 4. C. Andaginensis monasterii, seculi X, apud Martene et Durand uett. SS. et Monumentorum Coll. t. uII, pag. 26. capitula eadem qua nos inscriptione, sed ordine paululum diuerso, scilicet capp. 3, 8, 4, 6, 7, 5, 1, 2, 9, 10-16, 17-21, sistit, subiectis capitulis sex, que in reliquis Codicibus non exstant. Capitulare in utroque Codice Parisiensi refertur ad annum imperii primum, quo, secundum annales Iuuauenses, Carolus mense Nouembri synodum examinationis episcoporum et clericorum fecit.



[a 1Kb] HAEC SUNT CAPITULA EX DIuINARUM SCRIPTURARUM SCRIPTIS [1 1Kb] , QUAE ELECTI SACERDOTES CUSTODIENDA ATQUE ADIMPLENDA CENSUERUNT [2 1Kb] .


1. Ut cuncti sacerdotes precibus assiduis pro uita et imperio domni imperatoris, et filiorum ac filiarum salute, orent.

2. Ut unusquisque sacerdos cotidianis adsistat orationibus pro pontifice cuius gubernatur regimine.

3. Ut unusquisque sacerdos ecclesiam suam cum omni diligentia edificet [3 1Kb] ; et reliquias sanctorum cum summo studio uigiliarum noctis et diuinis [4 1Kb] officiis conseruet [5 1Kb] .

4. Ut omnibus festis et diebus dominicis unusquisque  sacerdos euangelium Christi populo predicet [6 1Kb] .

5. Ut unusquisque sacerdos orationem dominicam et symbolum populo sibi commisso curiose insinuet, ac totius religionis studium et christianitatis cultum eorum mentibus ostendat.

6. Ut unusquisque sacerdos cunctos sibi pertinentes erudiat, ut sciant qualiter decimas totius facultatis ecclesiis diuinis debite [7 1Kb] offerant.

7. Ut et [8 1Kb] ipsi sacerdotes populi suscipiant decimas, et nomina eorum [9 1Kb] et quicumque [10 1Kb] dederint scripta habeant, et secundum auctoritatem canonicam coram testibus diuidant. Et ad ornamentum  ecclesie primam elegant [1 1Kb] partem, secundam autem ad usum pauperum uel [2 1Kb] peregrinorum per eorum manus misericorditer cum omni humilitate dispensent; tertiam uero partem semetipsis solis [3 1Kb] sacerdotes reseruent [4 1Kb] .

8. Ut omnes sacerdotes horis competentibus diei et noctis suarum sonent [5 1Kb] ecclesiarum signa, et sacra tunc [6 1Kb] Deo celebrent [7 1Kb] officia, et populos erudiant, quomodo aut quibus Deus adorandus est horis.

9. Ut nullus sacerdos in domibus uel in aliis locis, nisi in ecclesiis dedicatis, celebrare missas [8 1Kb] audeat, nisi necessitas compellit [9 1Kb] .

10. Ut a [10 1Kb] cunctis sacerdotibus ius et tempus baptismatis  temporibus congruis, secundum canonicam institutionem, cautissime obseruetur

11. Ut omnes sacerdotes quibuscumque horis omnibus indigentibus baptismum, infirmitatis causa, diligentissime tribuant.

12. Ut nullus presbyter sacrum officium siue [11 1Kb] baptismatis [12 1Kb] sacramentum, aut aliquit donorum spiritualium, pro aliquo [13 1Kb] pretio uendere presumat, ne uendentes et ementes in templo columbas imitentur; ut pro his que adepti sunt, gratiam diuinam non precia [14 1Kb] concupiscant terrena, sed solam regni celestis gloriam promereantur accipere.

13. Ut nullus presbyter a sede proprie [15 1Kb] sancte ecclesie sub cuius titulo ordinatus fuit, ambitionis [16 1Kb] causa ad alienam pergat ecclesiam, sed in eadem  deuotus usque ad uite permaneat exitum.

14. Ut nullus ex sacerdotum numero ebrietatis uicium nutriat [17 1Kb] , nec alios cogat per suam iussionem inebriari.

15. Ut nullus sacerdos extranearum mulierum habeat familiaritatem; nec in sua [18 1Kb] domo, in qua ipse habitat, nullam [19 1Kb] mulierem umquam permittat [20 1Kb] habitare.

6. Nulli sacerdotum liceat fideiussorem [21 1Kb] esse; neque, derelicta propria lege, ad [22 1Kb] secularium [23 1Kb] iudicia accedere presumat.

16 b. [24 1Kb] Ut qui possessionem ecclesie uel parechiam [25 1Kb] per triginta annos sine alicuius interpellatione tenuerit, iure perpetuo possideat. Si uero inde  crebro repetitum fuerit, fiat diligens inquisitio. Et si eum qui repetit, iuste querere patuerit, adhibitis ueracibus et nobilibus testibus quod repetit confirmando uindicet.

17. Nemo ex sacerdotum numero arma pugnantium umquam portet [26 1Kb] , nec litem contra proximum ullam excitet.

18. Ut nullus presbyterorum edendi aut bibendi causa ingrediatur in tabernis [27 1Kb] .

 19. Ut nullus sacerdos quicquam [28 1Kb] cum iuramento iuret, sed simpliciter cum puritate et ueritate omnia dicat.

20. Ut cuncti sacerdotes [29 1Kb] omnibus illis confitentibus eorum crimina, dignam penitentiam cum summa uigilantia ipsis indicent [30 1Kb] ; et omnibus infirmis ante exitum uite uiaticum et communionem corporis Christi misericorditer tribuant.

21. Ut secundum definitionem sanctorum patrum, si quis infirmatur, a sacerdotibus oleo sanctificato cum orationibus diligenter unguatur.



IN CODICE Iu HAEC SUBIICIUNTUR

22. De nonis et decimis. uolumus atque iubemus,  ut de omni conlaboratu et de uino et feno fideliter et pleniter ab omnibus nona et decima persoluatur. De nutrimine uero pro decima sicut hactenus consuetudo fuit ab omnibus obseruetur. Si quis tamen episcoporum fuerit qui argentum pro hoc accipere uelit, in sua maneat potestate.

23. De antiquis ecclesiis ut [31 1Kb] rem suam habeant. Ut nec decimis nec aliis possessionibus priuentur, ita ut oratoriis tribuatur.

24. De spiritalibus filiolis. Deinde precepimus, ut unusquisque compater uel proximi spiritales filios suos catholice instruant.

25. De sacerdotibus. Ut iuxta apostoli uocem irreprehensibiles  sint et moribus ornati, et nequaquaquam turpibus lucris deseuiant, iuxta illud quod ait scriptura: Nemo militans Deo implicat se negotiis secularibus, ut ei placeat se cui se probauit. Et a turpibus lucris et usuris non solum ipsi abstineant, uerum etiam plebes sibi subditas abstinere instruant.

26. De incestuosis. Ut incestuosi iuxta canonicam sententiam penitentia multentur. Qui uero decimas post crebras admonitiones et predicationes sacerdotum dare neglexerint, excommunicentur; iuramento uero eos constringi nolumus.

27. De discretione in corporis et sanguinis Domini perceptione. Cauendum est enim, ne si nimium in longum differatur, ad perniciem anime pertineat,  dicente Domino: Nisi manducaueritis carnem filii hominis et biberitis eius sanguinem, non habebitis uitam in uobis.---Si uero indiscrete accipiatur, timendum et illud quod ait apostolus: Qui manducat et bibit indigne, iudicium sibi manducat et bibit. Iuxta ergo apostolici documentum probare se debet homo et sic de pane illo manducare et de calice bibere, ut uidelicet abstinens se aliquot diebus ab operibus carnis et purificans corpus animamque suam preparet se  ad percipiendum tantum sacramentum exemplo Dauid; qui nisi se confessus fuisset abstinuisse se ab  opere coniugali ab heri et nudius tertius, nequaquam panes propositionis a sacerdote accepisset.



MANDATUM DE SAXONIBUS OBSIDIBUS IMPERATORI MOGUNTIAE PRAESENTANDIS. 


Membranam cuius ope b. m. Ussermannus tomo I Prodromi Germanie sacre, n. 3 mandatum hoc publici iuris fecerat, anno 1820, in monasterio Sancti Pauli in Carinthia constitutus, integram iterum exscripsi. Constat duobus foliis membrane tenere, Codici membr. canones ecclesiasticos continenti et seculo nono exarato, seculo ut uidere est XIu, assutis; scriptura est anni circiter post Christum natum octingentesimi. Edictum primis anni 802 mensibus, cum imperator Aquisgrani commoraretur ascribendum esse, eo patet, quod Carolus eo tantum anno et anno 794 paschali tempore Francofurti, in suburbanis Moguntie, moratus sit. Anno uero 794 minus commode ascriberetur, cum annis posterioribus demum maximus Saxonum obsidum numerus in manus regis incidisset.

Ceterum nomina episcoporum et abbatis, scilicet Basileensis, Constantiensis, Augustini, et Augiensis, hic de iis tantum Saxonibus, qui in Alamannia tenebantur, iamque per episcopum Basileensem Hittonemque comitem imperatori adducendi erant, sermonem esse produnt. Comitum nomina nonnulla in chartis Alamannicis eius eui occurrere Ussermannus animaduertit, scilicet Hittonem an. 809 in Albwinipara circa Danubium, Richoinum an. 817, Wanningum in Nibelgouia an. 802, Unrocum, Ripoinum in Nibelgouia an. 802, Birtilonem in Bertoldesbara.



DE WESTFALAHIS ISTOS RECIPIET HAITO EPISCOPUS [a 1Kb] ET HITTO COMIS.


Leodac filium Bodoloni

Adalradum filium Marcradi habuit [b 1Kb] Aino [c 1Kb] episcopus

Odonem filium Emmoni habuit Ansbertus comis

Eruin filium Rano habuit Richoinus

Crailinc filium Thetmer habuit Richoinus

Gerimfrid filium Egloin habuit Egeno [d 1Kb] episcopus

Aichardh filium Fredred habuit Ado de Alamania

Theodoar filium Audradi habuit Winangus comis

Baldricum filium Rotgeri habuit [e 1Kb] Geremannus comis

Adalgaudum filium Suigaut habuit Unrocus comis



DE OSTFALAHIS:

 Gerardum filium Macconis habuit Sinbertus [f 1Kb] episcopus

Hisi filium Brunardi habuit Agino episcopus

Filium Maingis habuit Lantfredus

Titbaldum [1 1Kb] filium Sigibaldi habuit Ripoinus comis

uulferi filium Sieri habuit Audracus comis.

Hernaldum filium Suithardi habuit Waldo abbas [g 1Kb]

Eriwardum filium Herigildi habuit Eriualdus Alamannus


Isti ueniant ad Mogontiam media quadragesima.

 Fredeger filium Ermamenarii habuit Birtilo

Filium Macconis habuit uulfaldus comis

Wendulfum filium Bernulfi habuit uulfaldus

Dodonem filium Attosti habuit Torro

Sidugath filium Benninc habuit Bertaldus comis

Ricohardum filium Unuani habuit [2 1Kb] Bertaldus comis

Fredegarium filium Wicarii habuit Walah

Alabernum filium Tutonis habuit * uulualdus



DE ANGRARIIS:

Bunun filium Theotaker habuit Wichartus

Altbertum filium Wilberni habuit Sindbert episcopus

Hetti filium Megi habuit Sciltung

Hadamarum filium Sigimari et Hittun filium Fridileih  et Brunherum filium Liutheri habuit Wolfoltus

Ditmannum filium Osmanni habuit Waldo

Fridamundum filium Warmunti habuit Einhartus et Macrinum filium Megitodi

Ruadhartum filium Danctagi habuit Ruadhari

Hadabernum filium Witradi habuit Reccho

Wolfurichum filium Eoriches habuit Egino episcopus

Hi sunt in summa 37.



CAPITULARE AQUISGRANENSE AN. 802 .


Annales Laureshamenses, Sancti Amandi, Guelferbytani et Iuuauenses, Carolum imperatoria dignitate accepta in Francia reducem, mense Martio anni 802 Aquisgrani placitum habuisse referunt, quo et noua sacramenta reciperet, et missos ad exigenda ea ab uniuerso populo et ad iustitias per omnia sua regna faciendas transmitteret. Capitula ea de re edita seruauit Codex bibl. Paris. n. 4613, sec. X, unde Baluzius orimus uulgauit, cuiusque ad fidem diligenter recognita hic iterum prodeunt.

 1. De legatione a domno imperatore directa. Serenissimus igitur et christianissimus domnus imperator Karolus elegit ex optimatibus suis prudentissimis et sapientissimos uiros, tam [a 2Kb] archiepiscopis, quam et reliquis episcopis, simulque et abbates uenerabiles laicosque religiosos, et direxit [1 1Kb] in uniuersum regnum suum, et per eos cunctis subsequentibus secundum rectam legem uiuere concessit. Ubi autem aliter quam recte et iuste in lege aliquit esse constitutum, hoc diligentissimo animo exquirere iussit et sibi innotescere: quod ipse donante Deo meliorare cupit. Et nemo per ingenium suum uel astutiam perscriptam legem, ut multi solent, uel sibi suam iustitiam [b 2Kb] marrire audeat uel preualeat, neque ecclesiis Dei, neque pauperibus, nec uiduis, nec pupillis, nullique homini  christiano. Sed omnes omnino secundum Dei preceptum iusta uiuerent rationem iusto iudicio, et unusquisque in suo proposito uel professione unianimiter permanere; ammonere canonici uita canonica absque turpis lucri negotio pleniter obseruassent, sanctemoniales sub diligentia custodia uitam suam custodirent, laici et seculares recte legibus suis uterentur absque fraude maligno, omnem in inuicem in caritate et pace perfecte uiuerent; et ut ipsi missi diligenter perquirere, ubicunque aliquis homo sibi iniustitiam factam ab aliquo reclamasset, sicut Dei omnipotentis gratiam sibi [2 1Kb] cupiant custodire et fidelitate sibi promissa conseruare; ita ut omnino in omnibus ubicunque, siue in sanctis ecclesiis Dei, uel etiam pauperibus, pupillis, et uiduis, adque cuncto populo, legem  pleniter adque institia exhiberent secundum uoluntatem et timorem Dei. Et si tale aliquit esset quod ipsi per se cum comitibus prouincialibus emendare et ad iustitiam reducere nequiuissent, hoc absque ulla ambiguitate cum [c 1Kb] brebitariis suis ad suum reserent iudicium; et per nullius hominis adulationem uel premium, nullius quoque [3 1Kb] consanguinitas, defensione, uel timore potentum rectam iustitia uia inpediretur ab aliquo.

2. De fidelitate promittenda domno imperatori [4 1Kb] .  Precepitque ut omni homo in toto regno suo, siue ecclesiasticus, siue laicus, unusquisque secundum uotum et propositum suum, qui antea fidelitate sibi regis nomine promisissent, nunc ipsum promissum hominis cesaris faciat. Et hii qui adhuc ipsum promissum non perficerunt, omnes usque ad duodecimo etatis annum similiter facerent. Et ut omnes traderetur publice, qualiter unusquisque intellegere posset, quam [5 1Kb] magna in isto sacramento et quam multa conprehensa sunt, non, ut multi usque nunc extimauerunt, tantum fidelitate domno imperatori usque in uita ipsius, et ne aliquem inimicum in suum regnum causa inimicitie inducat, et ne alicui infidelitate illius consentiant aut retaciat; sed ut sciant omnes istam in se rationem [6 1Kb] hoc sacramentum habere.

 3. Primum ut unusquisque et persona propria se in sancto Dei seruitio, secundum Dei preceptum et secundum sponsionem suam, pleniter conseruare studeat secundum intellectum et uires suas; quia ipse domnus imperator non omnibus singulariter necessariam potest exhibere curam et disciplinam.

4. Secundo, ut nullus homo neque cum periuri neque alii ullo ingenio uel fraude, per nullius umquam adolationem uel premium, neque seruum domni imperatoris, neque terminum, neque terram, nichilque quod iure potestatiuo permaneat, nullatenus contradicat, neque abstrahere audeat uel celare. Et ut nemo [7 1Kb] fugitiuos fiscales suos, qui se iniuste et cum fraudes liberas dicunt, celare neque abstrahere cum periurio uel alio inienio presumat.

 5. Ut sanctis ecclesiis Dei, neque uiduis, neque orphanis, neque peregrinis, fraude uel rapinam uel aliquit iniurie quis facere presumat; quia ipse domnus imperator, post Domini et sanctis eius, eorum [8 1Kb] et protector et defensor esse constitutus est.

6. Ut beneficium domni imperatoris desertare nemo audeat, propriam suam exinde construere.

7. Ut ostile bannum domni imperatori nemo pretermittere presumat, nullusque comis [9 1Kb] tam presumtiosum  sit, ut illum de his qui hostem facere debiti sunt, exinde uel aliqua propinquitatis [1 1Kb] defensionem, uel cuius muneris adolationem dimittere audeant.

8. Ut nullum bannum uel preceptum domni imperatoris nullus omnino in nullo marrire presumat, neque opus eius tricare [2 1Kb] uel inpedire, uel minuere, uel in alia contrarius fierit uoluntati uel preceptis eius. Et ut nemo debitum suum uel censum marrire ausus sit.

9. Ut nemo in placito pro alio rationare usum habeat defensionem alterius iniuste, siue pro cupiditate [3 1Kb] aliqua, minus rationare ualente, uel pro ingenio rationis sue iustum iudicium marrire, uel rationem suam minus ualente opprimendi studio. Sed unusquisque  pro sua causa uel censum uel debito ratione reddat, nisi aliquis isti infirmus aut rationes nescius, pro quibus missi uel priores qui in ipso placito sunt, uel iudex qui causa huius rationis sciat, rationetur con placito; uel si necessitas sit, talis persone largitur ut [4 1Kb] rationem, qui omnibus prouabilis sit et qui in ipsa bene nouerit causa: quod tamen omnino fiat secundum conuenientiam priorum uel missum qui presentem adsunt. Quod et omnimodis secundum iustitiam legem fiat; adque premium, mercedem, uel aliquo male adulationis ingenio, uel defensione propinquitatis, ut nullatenus iustitia quis marrire preualeat. Et ut nemo aliquit alicui iniuste consentiat, sed omni studio et uoluntate omnes ad iustitia perficiendam preparati sunt.

 Hec enim omnia supradicta imperiali sacramento obseruari debetur.

10. Ut episcopis et presbyteris secundum canones uibant, et itaque ceteros doceant.

11. Ut episcopi, abbates, adque abbatisse, que ceteris prelati sunt, cum summa ueneratione hac diligentia subiectis sibi preesse [5 1Kb] studeat, non potentiua dominationem uel tyrannide sibi subiectos premant, sed simplici dilectionem cum mansuetudinem et caritatem, uel exemplis bonorum operum, commissa sibi grege sollicite custodiant.

12. Ut abbate ubi monaci sunt pleniter cum monachis secundum regula uibant, adque canonis [6 1Kb] diligenter discant et obseruent. Similiter abbatisse  faciant.

13. Ut episcopi, abbates, adque abbatisse aduocatos adque uicedomini centenariosque legem scientes, et iustitiam diligentes, pacificosque et mansuetus habeant, qualiter per illosque sancte Dei ecclesie magis profectum [7 1Kb] uel merces adcrescat; quia nullatenus neque prepositos neque aduocatos damnosus et cupidus in monasteria habere uolumus, a quibus magis nos blasphemia uel detrimenta oriantur. Sed tales sint, quale eos canonica uel regularis institutio [8 1Kb] fieri iubet, uoluntati Dei subditos [9 1Kb] , et ad omnes iustitia  perficiendi semper paratos, legem pleniter obseruantes absque fraude maligno, iustum semper iudicium in omnibus exercentes, prepositos uestros tales, quales sancta regula fieri docet. Et hoc omnino obseruent, ut nullatenus a quibus magis nobis [10 1Kb] a canonica uel regulari norma discendant, sed humilitatem in omnibus habeant. Si autem aliter presumserint, regulare disciplina sentiant. Et si se emendare noluerit, a prepositum remoueantur; et qui digni sunt, in loca eorum subrogentur.

14. Ut episcopi, abbates adque abbatisse comiteque unanimes [11 1Kb] inuicem sint, consentientes legem ad iudicium iustum terminandum cum omni caritate et concordia pacis, et ut fideliter uiuant secundum uoluntate Dei, ut semper ubique et propter illos et inter illos iustum  iudicium ibique perficiantur; pauperes, uidue, orphani, et peregrini consolationem adque defensionem [12 1Kb] hab eis habent; ut et nos per eorum bona uoluntatem magis premium uite eterne quam supplicium mereamur.

15 [13 1Kb] . Abbates autem et monachis omnis modis uolumus et precipimus, ut episcopis suis omni humilitate et hobhedientia sint subiecti, sicut canonica constitutione mandat. Et omnis eclesie adque basilice in eclesiastica defensione et potestatem permaneat. Et de rebus ipse basilice nemo ausus sit in diuisione aut in sorte mittere. Et quod semel offeritur, non reuoluatur, et sanctificat et uindicet. Et si autem aliter presumpserit, presoluatur, et bannum nostrum conponat. Et monachi ab episcopo prouincie  ipsius corripiantur. Quod si se non emendent, tunc archiepiscopus eos ad sinodum conuocet. Et si neque sic se correxerint [14 1Kb] , tunc ad nostra presentiam simul cum episcopo suo ueniant.

16. De ordinatione elegenda, ut domnus imperator iam olim ad Francorum banno concessit ut episcopi abbatibus, ita etiam nunc et firmauit; eo tamen tinore, ut neque episcopus neque abbas in monasterio uiliores meliori plus diligit, et eum sibi propter consanguinitatem suam uel aliqua adolationem melioribus suis preferre studeat, et talem nobis duce ordinandum, cum meliorem eo habet occultato et oppressu: quod nequaquam fieri uolumus, quia inrisio [15 1Kb] et delusio nostra hoc fieri uidetur. Set talis  in monasteriis nutriantur ad ordinandum [16 1Kb] , in quo et nobis et merces et profectus adcrescat commendatoribus suis.

17. Monachi autem ut firmiter ac fortiter secundum regula uiuant, quia displicere Deo nouimus quisquis in sua uoluntate tepidus est, testante Iohanne in apocalypsin: Utinam calidus esses aut frigidus: sed quia tepidus es, incipian te euomere ex ore meo. Seculare sibi neglegentiam nullatenus usurpent. Foris monasterio nequaquam progrediendi licentiam habeant, nisi maxima cogente necessitatem:  quod tamen episcopus, in cuius diocese [1 1Kb] erunt, omnino precuret, ne foris monasterio uagandi usum habeant. Sed si necessitas sit ad aliquam obhedientiam aliquis foris pergere, et hoc cum consilio et consensum episcopi fiat, et tales persone cum testimonium foris mittantur in quibus nulla sit suspitio mala, uel a quibus nulla oppinio mala oriatur. Foris uero peculium uel res monasterii abbas cum episcopi sui licentiam et consilium ordinet qui preuideat, non monachum, nisi alium [2 1Kb] fidelem. Questum uerum seculare uel concupiscentia mundanarum rerum omnimodis deuideant; quia auaritia uel concupiscentia huius mundi omnibus est deuetanda christiani, maxime tamen in his qui mundo et concupiscentiis abrenuntiasse uidetur. Lites et contentiones  nequaquam neque infra neque foris monasterio mouere presumat. Qui autem presumserit, grauissima disciplina regulari corripiantur, et taliter ceteri metum habeant talia perpetranda. Ebrietatem et commessationem omnino fugiant, quia inde libidine maxime polluari omnibus notum est. Nam peruenit ad aures nostras oppinio perniciosissima, fornicationes et in habhominatione et inmunditia multas iam in monasteriis esse deprehensos. Maxime contristat [3 1Kb] et conturbat, quod sine errore magno dici potest, ut unde [4 1Kb] maxima spe salutis omnibus christianis orriri crederent, id est, de uita et castitate monachorum, inde detrimentum [5 1Kb] , ut aliquis ex monachus sodomitas esse auditum. Unde etiam rogamus et contextamur, ut certissime amplius ex his  diebus omnia custodia se et his malis conseruare studeant, ut numquam amplius tale [6 1Kb] quid aures nostras perueniat. Et hoc omnibus notum sit, quia nullatenus in ista mala in nullo loco amplius in toto regno nostro consentire audeamus, quanto minus qui inter eos qui castitatis et sanctimonie emendatiores esse cupimus. Certe si [7 1Kb] * amplius quot tales ad aures nostras peruenerit, non solum in eos, sed etiam et in ceteris, quur talia consentiant, talem ultionem facimus, ut nullus christianus qui hoc audierit, nullatenus tale [8 1Kb] quid perpetrare amplius presumpserit [9 1Kb] .

18. Monasteria puellarum firmiter obseruata sint, et nequaquam uagare sinantur, sed cum omni diligentia conseruentur, neque litigationes uel contentione  inter se mouere presumat, neque in nullo magistris et abbatissis inhobedientes uel contrarie fieri audeant. Ubi autem regulares sunt, omnino secundum regula obseruent, ne fornicatione dedite, non ebrietatis, non cupiditati seruientes, sed omnimodis iuste et sobrie uiuant. Et ut in claustra uel monasterium earum uir nullus intret, nisi presbiter propter uisitationem infirmarum cum testimonio intret, uel ad missam tantum, et statim exeat. Et ut nemo alterius filiam suam in congregationem  sanctemonialium recipiat absque notitia uel consideratione episcopi ad cuius diocense pertinet locus ille; et ut ipse diligenter exquirat, qualiter in sancto loco [10 1Kb] ad Dei seruitio permanere cupiat, et stabilitatem suam ibidem firmare uel professionem. Ancilla autem aliorum hominum, uel tales feminas que secundum more conuersationis in sancta congregatione uiuere uolunt, omnes pleniter de congregatione eiciantur.

19. Ut episcopi, abbates, presbiteri, diaconus, nullusque ex omni clero, canes ad uenandum, aut acceptores, falcones, seu sparuarios habere presumant; sed pleniter se unusquisque in ordine suo canonice uel regulariter custodiant. Qui autem presumserit, sciat unusquisque honorem suum perdere. Ceteri uero tale exinde damnum patiatur, ut reliqui  metum [11 1Kb] habeant talia sibi usurpare.

20. Ut abbatisse una cum sanctimonialibus suis se unianimiter [12 1Kb] aut diligenter infra claustra se custodiant, et nullatenus foris claustra ire presumant. Sed abbatisse cumpro posuerint [13 1Kb] aliquas de sanctimonialibus dirigere, hoc nequaquam absque licentiam et consilium episcopi sui faciant. Similiter et cum ordinationem aliqua in monasteriis agere debeant, uel aliquas in monasteriis receptiones facere, et hoc cum episcopis suis pleniter antea retractent; et quod salubrius uel utilius fieri disponat, episcopi archiepiscopo annuntient, et cum eius consilio que agenda sunt perficiantur.

21. Ut presbiteros ac ceteros canonicos quos comites suis [14 1Kb] in ministeriis [15 1Kb] habent, omnino eos  episcopis suis subiectos exhibeant, ut canonica institutio iubet; de his episcopis suis pleniter sub sancta disciplina eos erudire sunt consentientes, sicut nostra gratia uel suos honores habere desiderant.

22. Canonici autem pleniter uitam obserbent canonicam, et domo episcopali uel etiam monasteria, cum omni diligentiam, secundum canonica disciplina erudiantur. Nequaquam foris uagari sinantur [16 1Kb] , sed sub omni custodia uibant, non turpis lucri dediti, non fornicarii, non fures, non homicides, non raptores, non litigiosi, non iracundi, non elati, non ebriosi, sed casti corde et corpore, humiles, modesti, sobrii, mansueti, pacifici, ut filii Dei digni sint ad sacro ordine promouere. Non per uicos neque per uillas ad ecclesiam uicini [17 1Kb] uel terminantes sine magisterio  uel disciplina, qui sarabaiti dicuntur, luxoriando uel fornicando, uel etiam cetera iniqua operando que consentiri absordum est.

23. Presbiteri cleros quos secum habent sollicite preuideant, ut canocice uiuant, non inanis lusibus, uel conuiuiis secularibus, uel canticis uel luxoriosis usum habeant; sed caste et salubre uiuant.

24. Si quis autem presbiter siue [18 1Kb] diaconos qui post hoc in domo sua secum mulieres, extra canonicam licentiam, habere presumserit, honorem simul  et hereditatem priuetur, usque [1 1Kb] ad nostram presentiam.

25. Ut comites et centenarii ad omnem iustitiam faciendum conpellent, et iuniores tales in ministeriis [2 1Kb] suis habeant, in quibus securi confident qui legem adque iustitiam fideliter obseruent, pauperes nequaquam oppriment, fures, latronesque, et homicidas, adulteros, malificos, adque incantatores, uel auguriatrices, omnesque sacrilegos nulla adulatione uel premium nulloque sub tegimine celare audeat, sed magis prodere, ut emendentur ut castigentur secundum legem, ut Deo largiente omnia hec mala a christiano populo auferatur.

26. Ut iudices secundum scriptam legem iuste iudicent, non secundum arbitrium suum

 27. Precipimusque ut in omni regno nostro, neque diues neque pauper, peregrino nemini hospitia [3 1Kb] denegare audeant, id est, siue peregrinus propter Deum perambulantibus terram, siue cuilibet iteranti propter amorem Dei et propter salutem anime sue, tectum et focum aqua nemo ille deneget. Si autem amplius eis aliquis boni facere uoluerit, a Deo sibi sciant retributionem optimam, ut ipse dixit: Qui autem susceperit unum paruulum propter me, me suscepit. Et alibi: Hospes fui [4 1Kb] , et suscepistis me.

28. De legationibus a domno imperatore uenientibus missis directis, ut comites et centenarii preuideant omni sollicitudine, sicut gratia domni imperatori cupiunt, ut absque ulla mora [5 1Kb] eant per ministeria [6 1Kb] eorum, omnibusque omnino precepit, quia hoc  debiti sunt, preuidere ut nullum moram nusquam patiatur, sed cum omni festinatione eos faciant ire uiam suam, et taliter prouidentiam suam habeant, ut missi nostri disponant.

29. De pauperinis uero qui in sua elymosyna domnus imperator concedit, qui pro banno suo soluere debent, ut eos iudices, comites, uel missi nostri pro concesso non habeant constringere pro arte [7 1Kb] sua.

30. De his quos uult domnus imperator, Christo propitio, pacem defensionem habeant in regno suo, id sunt, qui ad suam clementiam festinant aliquo muntiare cupientes, siue ex [8 1Kb] christianis, siue ex paganis, aut propter inopia uel propter famem suffragantia querunt, ut nullus eos sibi seruitio constringere  uel usurpare audeant, neque alienare, neque uindere; sed ubi sponte manere uoluerint, sub defensione domni imperatoris ibi habeant suffragia in sua elymosina. Si quis hoc trangredere presumpserit, sciant se exinde damnum pati uitam presumptiosus dispositum iussa domnum imperator [9 1Kb] .

31. Et his qui iustitiam domni imperatoris annuntiant, nichil lesiones uel iniuria quis [10 1Kb] machinare presumat, neque aliquid inimicitie contra eos mouere.  Qui autem presumpserit, bannum dominicum soluat. uel si maioris debiti reus sit, ad sua presentia perduci iussum est.

32. Homicidia, pro quibus multus Deo perit [11 1Kb] populus christianus, omni contextatione deserere ac uetare mandamus; qui ipse Dominus audiuit e [12 1Kb] tinimicitie sue fidelibus contradixit, multommagis homicidia. Quomodo enim secundum Deum [13 1Kb] placatum fore [14 1Kb] confidit, qui filium suum proximum sibi occiderit? Qualiter uero Christum dominum sibi propitium esse arbitretur, qui fratrem suum interficerit? Magnum quoque et inhabitaculum periculum est cum Deo patre, et Christo celi terre dominatore, inimicitias hominum moueretur, quos aliquit tempus latitando [15 1Kb] effugere potest, sed tamen casu [16 1Kb] aliquando  in manus inimicorum suorum incidit; Deum autem ubi effugere ualet? cui omnia secreta manifesta sunt, qua temeritate eius iram quis extimat euadere [17 1Kb] ? Qua ne propter populus nobis ad regendum [18 1Kb] commissos hoc male pereat, hoc omni disciplina deuitare preuidimus; quia nos nullo [19 1Kb] modo placatum uel propitius habere, qui sibi Deum iratum non formidauerit: sed seuissima districtione [20 1Kb] uindicare uellimus qui malum homicidii ausus fuerit perpetrare. Tamen [21 1Kb] ne etiam peccatum adcrescat, ut inimicitia maxima inter christianos non fiat, ubi suadentes diabulo homicidia contingant, statim reus ad suam emendationem recurrat, totaque celeritate [22 1Kb] perpetratum malum ad [23 1Kb] propinquos extincti digna compositionem emendet. Et hoc firmiter banniamus, ut [24 1Kb] parentes  interfecti nequaquam inimicitia super commissum malum adaugere [25 1Kb] audeant, neque pacem fieri petenti [26 1Kb] denegare, sed datam fidem paratam compositionem recipere, et pacem perpetuam reddere, reum [27 1Kb] autem nullam [28 1Kb] moram compositionis facere. Ubi autem hoc peccatorum merito contingerit, ut [29 1Kb] quis uel fratres uel propinquum suum occiderit, statim se ad penitentia sibi compositam sumit, et ita ut episcopus eius sibi disponat absque [30 1Kb] ulla ambiguitate, sed iuuante Domino perficere suum remedium studeat, et componat occisum secundum legem, et cum propinquis suis se omnino complaceat, et data fidem ullam inimicitiam exinde mouere nemo audeat. Qui autem digna emendationem facere oontemserit, hereditatem priuet usque ad iudicium nostrum.

 33. Incestuosum [31 1Kb] scelus omnino prohibemus Si quis autem nefanda [32 1Kb] fornicatione contaminatus fuerit, nullatenus sine districtione graui relaxetur; sed taliter ex hoc corripiantur, ut ceteri metum habeant talia perpetrandi, ut auferetur penitus et inmunditia populo christiano, et ut reus ex hoc per penitentia amittat pleniter sicut ei ab episcopo suo disponatur, et eadem femina in manus parentum sit  constituta usque ad iudicium nostrum. Si autem iudicium episcopi ad suam emendationem consentire noluerit, tunc ad nostra presentia perducantur, memores exemplo quod de incestis factum est quod Fricco perpetrauit [1 1Kb] in sanctimoniali Dei.

34. Ut omnes pleniter bene parati sint quandocunque iussio nostra uel annuntiatio aduenerit. Si quis autem tunc se imparatum esse dixerit et preterierit mandatum, ad palatium perducatur; et non solum ille, sed etiam omnes qui bannum uel preceptum nostrum transgredere presumunt.

35. Ut omnes omnino episcopus et presbyteros suos omni honore uenerentur in seruitio et uoluntate Dei; ut incestis [2 1Kb] nuptiis et se ipsos et ceteros maculare  audeant, coiunctiones facere non presumat, antequam episcopi presbyteri cum senioribus populi consanguinitatem coniungentium diligenter exquirant; et tunc cum benedictionem iungantur. Ebrietatem deuitant, rapacitatem fugiant, furtum non faciant; lites et contentiones adque blasphemia, siue in conuiuiis siue in complacito, omnino deuitentur [3 1Kb] , sed cum caritate et concordia uibant.

36. Et ut omnes omnino ad omnem iustitia exsequenda et missis nostris sint consentientes; et usum periurii omnino non [4 1Kb] permittant, qui hoc pessimum scelus christiano populo auferre [5 1Kb] necesse est. Si quis autem post hoc in periurio probatus fuerit, manum dextera se perdere [6 1Kb] sciat; tamen ne [7 1Kb] hereditatem  propria priuentur usque ad nostrum iudicium.

37. Ut hii qui parricidia uel fratricidia [8 1Kb] fecerit, auunculum, patruum, uel aliquem ex propinquis occiderint, et iudicium episcoporum, presbiterorum, ceterorumque iudicium obhedire et consentire noluerint; quod ad salutem anime sue iustumque iudicium soluendum missi nostri et comitis in tali [9 1Kb] custodia coartent ut salui sint, nec ceterum populum quoinquinent usque dum in nostra presentia perducatur, et de res propria sua interim nil habeant.

38. Similiter et his fiat qui inlicitis et incestis coniunctionibus reprehensi sunt correcti, et nec se  emendare uolunt, neque episcopis neque presbiteris  suis obtemperare, et bannum nostrum presumat contempnere.

39. Ut in forestes nostras feramina nostra nemine furare audeat, quod iam multis uicibus fieri contradiximus; at [10 1Kb] nunc iterum banniamus firmiter, ut nemo amplius faciat, sicut fidelitatem nobis promissa unusquisque conseruare cupiat, ita sibi caueat. Si quis autem comis uel centenarius, aut bassus noster, aut aliquis de ministerialibus nostris feramina nostra furauerit, omnino ad nostra presentia perducantur ad rationem. Ceteris autem uulgis, qui ipsum furtum de feraminibus fecerit, omnino quod iustum est componat, nullatenusque eis exinde aliquis relaxetur. Si quis autem hoc sciente alicui perpetratum, in ea fidelitate conseruatam quam nobis promiserunt et  nunc promittere habent, nullus hoc celare audeat.

40. Nouissime igitur ex omnibus decretis nostris nosse cupimus in uniuerso regno nostro et missos nostros nunc directos, siue inter ecclesiasticos uiros, episcopos, abbates, presbiteros, diaconus, canonicos, omnes monachos, siue sanctimoniales, qualiter unusquisque in suum ministerium uel professione nostra bannum uel decretum habeat conseruatum, uel ubi ciuibus ex his dignum sit ex bona uoluntate sua gratias agere, uel adiutoria impendere, uel ubi aliquid adhuc sit necessitatis emendare. Simili autem laicos, et in omnibus ubicunque locis, si de mundeburde sanctorum ecclesiarum, uel etiam uiduarum et orphanorum, seu minimum potentium adque rapina, necnon de exercitali placito instituto, et super ipsis causis, qualiter  preceptum uel uoluntate nostre sint obhedientes, uel etiam qualiter [11 1Kb] bannum nostrum habeat conseruatum, qualiterque super omnia unusquisque certamen habeat in sancto seruitio Deo seipsum custodire, ut hec omnia bona et bene sunt ad Dei omnipotentis laudem, et gratias referamus, ut dignum est. Ubi autem aliud inultum [12 1Kb] esse credimus, sic [13 1Kb] ad emendandum omne studio et uoluntate certamen habeamus, ut cum Dei adiutorio hoc ad emendationem perducamus, et ad nostra eterna mercedem et omnium fidelium nostrum. Similiter et de comitibus uel centenariis ministerialibus nostris inter nos omnia  supradicta nosse cupimus feliciter.



CAPITULA MISSIS DOMINICIS DATA .


Constat ex annalibus, Carolum ex conuentu Aquensi missos suos per omnia regna sua ad iustitias faciendas et sacramenta fidelitatis ab omnibus exigenda transmisisse. Seruauit nobis Codex 1 regius Parisiensis, n. 4995, capitula missis per missaticum Parisiense et Rodomense data, eaque hic primum integra publici iuris facimus, cum Baluzius quinque tantum eius capitula, incertum unde recepta, capitulis missorum per missaticum Senonense immiscuerit. Et hec quidem ediderat ex Codd. 2 Palatino et 3 S. uincentii Mettensis; nos ea quoque ope Codicis 4 regii Parisiensis inter Supplementa latina n. 75 recognita iterum sistimus.


 Capitula [a 3Kb] missorum per missaticum Parisiense et Rodomense.



ITEM CAPITULA CAROLI IMPERATORIS MAGNI.

1. De fidelitatis iurandum [b 1Kb] omnes repromittant.

2. De episcopis et reliquis sacerdotibus, si secundum canonicam institutionem uiuant, et si canones bene intellegant et adimplent.

3. De monasteriis uirorum ubi monachi sunt, si  secundum regulam uiuant an canonice, et si regulam et canones bene intellegant ubi promissa est.

4. De monasteria puellarum, utrum secundum regulam an canonice uiuant, et de claustra earum.

5. De legibus mundanis.

6. De periuria.

7. De homicidia.

8. De adulteria et inlicitis causis perpetratis, tam per episcopiis et monasteriis uirorum et puellarum, quamque et inter seculares homines.

9. De illis hominibus qui nostra beneficia habent distructa et alodes eorum restauratas. Similiter et de rebus ecclesiarum.

10. De illis Saxonibus qui beneficia nostra in Francia habent, quomodo an qualiter habent condricta.

 11. De obpressionibus liberorum hominum pauperum qui in exercitu ire debent, et a iudicibus sunt obpressi.

12. Ut omnes bene parati sint, quomodocumque nostra iussio uenerit.

 13. De nauigia preparandum circa litoralia maris.

14. De liberis hominibus qui circa maritima loca habitant, si nuntius uenerit ut ad succurrendum debeant uenire, et hoc neglexerit, unusquisque solidos uiginti conponat, medietatem in dominico, medietatem ad populum. Si ictus [1 1Kb] fuerit, solidos quindecim conponat ad populum, et fredo dominico.

15. De legationibus ad nos uenientibus, et de missis a nobis directis.

16. De his quos uolumus ut pacem habeant et defensionem per regna, Christo propitio, nostram.

17. De illis hominibus qui propter nostram iustitiam adnunciantes occisi sunt.

18. De decimis ed nonis atque iustitia [2 1Kb] ecclesiarum Dei dare et omnes dare studeant.

 19. De banno domno imperatoris et regis an per semetipsum consuetus est bannire, id est de mundeburde ecclesiarum, uiduarum, orfanorum, et de minus potentium atque rapto, et de exercitali placito instituto. Ut hii qui ista inrumperint, bannum dominicum omnimodis conponant.

20. Ut diligenter inquirant inter episcopis, abbatis, siue comites, uel abbatissas, atque uassos nostros, qualem concordiam et amicitiam ad inuicem habeant per singula ministeria, an si aliqua discordia inter ipsos esse uidetur, et omnem ueritatem in eorum sacramento nobis exinde renuntiare non neglegent. Ut omnes habeant bonos uicedominos et aduocatos.

21 [a 1Kb] In Parisiaco, Melciano, Melidunense, Prouinense,  Stampinse, Carnotinse, Pinciacense, [b 1Kb] Fardulfus et [c 1Kb] Stephanus. Insuper totum undecumque necesse fuerit, tam de iustitiis nostris, quamque [3 1Kb] et iustitias ecclesiarum, uiduarum, orfanorum, pupillorum, et ceterorum hominum, inquirant et perficiant. Et quodcumque ad emendandum inuenerint, emendare studeant in quantum melius potuerint. Et quod per se emendare nequiuerint, in presentia nostra [d 1Kb] adduci faciant.

In Cenomanico, Hoxonense, Liuino, Baiocasim, Constantino, Abrincadin, Ebrecino, et Madricinse, et de illa parte Sequane Rodomense, [e 1Kb] Magenardus  episcopus et [f 1Kb] Madelgaudus.


 Capitula missorum per missaticum Senonense.

In primis de Aurelianense ciuitate ad Segonnam quomodo rectum est, deinde ad Trecas cum Tricassino toto, inde ad Lingones, de Lingonis ad Bissancion in uillam parte [1 1Kb] Burgundie, inde uero ad Augustidunum, postea ad Ligerem usque ad Aurelianis, sunt missi Magnus [c 1Kb] archiepiscopus et Godefridus comes.

1. De fidelitate iusiurandum ut omnes repromittant.

2. De episcopis et reliquis sacerdotibus, si secundum canonicam institutionem uiuant, et si canones bene intellegant et adimpleant.

3. De abbatibus, utrum secundum regulam an canonice uiuant, et si regulam aut canones bene intellegant.

4. De monasteriis uirorum ubi monachi sunt, si  secundum regulam uiuant, ubi promissa est.

5. De monasteriis puellarum, utrum secundum regulam an canonice uiuant, et de claustris earum.

6. De legibus mundanis.

7. De periuriis.

8. De homicidiis.

9. De adulteriis et inlicitis causis perpetratis, tam per episcopia et monasteria uirorum et puellarum, quamque inter seculares homines.

10. De illis hominibus qui beneficia nostra habent destructa et alodos eorum restauratos. Similiter et de rebus ecclesiarum.

11. De illis Saxonibus qui beneficia nostra in Francia habent, quomodo aut qualiter habeant condricta.

 12. De obpressione liberorum hominum pauperum qui in exercitu ire debent, et a iudicibus sunt obpressi.

13. Ut omnes preparati sint bene, quandocunque nostra iussio uenerit.

 14. De legationibus ad nos uenientibus, et de missis a nobis directis.

15. De his quos uolumus ut pacem habeant et defensionem per regna, Christo propitio, nostra.

16. De illis hominibus qui iustitiam nostram adnuntiantes occisi sunt.

17. De decimis et nonis atque iustitia ecclesiarum Dei, ut [4 1Kb] dare et emendare studeant.

 18. De banno domni imperatoris Karoli, quod per semetipsum consuetus est bannire, id est de mundoburde [5 1Kb] ecclesiarum, et uiduarum, orfanorum, et de minus potentium, atque rapto, et de exercitali placito instituto, ut hi qui ista inrumperint, bannum dominicum omnimodis componant.

19. De omni re insuper totum undecunque necesse  fuerit, tam de iustitiis nostris, quamque iustitiis ecclesiarum Dei, uiduarum, orphanorum, pupillorum, et ceterorum hominum, inquirant et perficiant. Et quodcunque ad emendandum inuenerint, emendare studeant in quantum melius potuerint. Et quod per se emendare non potuerint, in presentiam nostram adduci faciant.

[g 1Kb] Sacramentale qualiter promitto ego, quod ab isto die inantea fidelis sum domno Karolo piissimo imperatori, filio Pippini regis et Berthane regine, pura mente, absque fraude et malo ingenio de mea parte ad suam partem, et ad honorem regni sui, sicut  per drictum debet esse homo domino suo. Si [6 1Kb]  me adiuuet Deus et ista sanctorum patrocinia que in hoc loco sunt, quia diebus uite mee per meam uoluntatem, in quantum mihi Deus intellectum dederit, sic attendam et consentiam.

Item aliud. Sacramentale qualiter repromitto ego domno Karolo piissimo imperatori, filio Pippini regis et Berthane, fidelis sum sicut homo per drictum debet esse domino suo, ad suum regnum et ad suum rectum. Et illud sacramentum quod iuratum habeo, custodiam et custodire uolo, in quantum ego scio et intellego, ab isto die inantea. Si me adiuuet Deus, qui celum et terram creauit, et ista sanctorum patrocinia.



CAPITULA EXCERPTA .


Capitula hec a Baluzio ex schedis Iacobi Sirmondi primum edita, proxime ad capitulare superius referenda sunt. Pauca enim exhibent, que in eo atque in capitulari an. 789 eccl. iisdem uerbis non legantur.

 1. [Cap. 2] Ut eorum qui ad ordinandum ueniunt, fides et uita et scientia prius ab episcopo discutiantur.

2. [Cap. 3] Ut fugitiui clerici et peregrini a nullo recipiantur sine commendatitiis litteris.

3. [Cap. 4] Ut presbyteri, diaconi, uel ceteri clerici mulierem extraneam in domo sua non habeant.

4. [Cap. 14] Ut monachi et clerici tabernas non ingrediantur, edendi uel bibendi causa.

5. [Cap. 16] Ut ignota angelorum nomina nec fingantur nec nominentur.

6. [Cap. 17] Ut mulieres ad altare non ingrediantur.

7. [Cap. 20] Ut canonici libri tantum legantur in ecclesia.

8. [Cap. 21] Ut nullus per pecuniam ordinetur.

9. [Cap. 22] Ut monachus uel clericus ad secularia  negotia non transeat.

10. [Cap. 24] Ut clerici de ciuitate ad ciuitatem non transmigrentur.

11. [Cap. 25] Ut nullus absolute ordinetur.

12. [Cap. 26] Ut clerici et monachi in suo proposito permaneant.

13. [Cap. 28] Ut clerici inter se negotium habentes a suo episcopo diiudicentur, non a secularibus.

14. [Cap. 29] Ut clerici et monachi insidias contra pastorem suum non faciant.

15. [Cap. 31] Ut [1 1Kb] loca que semel Deo dedicata sunt ut monasteria sint, maneant perpetuo monasteria, nec possint ultra fieri secularia habitacula.

16. [Cap. 37] Ut nullus presbyter contra suum episcopum superbire audeat.

 17. [Cap. 38] Ut clerici ecclesiastici ordinis, si culpam incurrerint, apud ecclesiasticos iudicentur, non apud seculares.

18. [Cap. 39] Ut qui commodauerit pecuniam, pecuniam accipiat. Si speciem aliam, eandem speciem, quantum dederit, accipiat.

19. Ut [2 1Kb] ante uiginti quinque annos etatis nec diacones ordinentur, nec uirgines consecrentur

20. Ut [3 1Kb] uirgines Deo sacrate simul habitantes inuicem se custodiant, nec passim uagando ecclesie ledant existimationem.

21. [Cap. 42] Ut falsa nomina martyrum non uenerentur.

22. [Cap. 43] Ut nec uxor a uiro dimissa alium accipiat, uiuente uiro suo, nec uir aliam accipiat, uiuente  uxore priore.

 23. [Cap. 48] Ut ecclesiastica ieiunia sine necessitate rationabili non soluantur.

24. [Cap. 50] Ut nullatenus presbyter ante trigesimum etatis sue annum ordinetur.

25. [Cap. 55] Ut nulli sacerdotum liceat ignorare sanctorum canonum instituta.

26. [Cap. 57] Ut nullus episcopus ad clericatus officium seruum alterius, sine domini sui uoluntate, promouere presumat.

27. [794, 51; 802, 1, 10] Ut episcopi et reliqui sacerdotes canones bene intelligant, et secundum canonicam institutionem uiuant.

28. [789 ec., c. 69] Ut episcopi diligenter discutiant per suas parochias presbyteros, eorum fidem, baptisma, et missarum celebrationes, et ut fidem rectam  teneant, et baptisma catholicum obseruent, et missarum preces bene intelligant, et ut psalmi digne secundum modulationes uersuum modulentur.

29. [Cap. 60] Ut fides catholica ab episcopis et presbyteris diligenter legatur, et omni populo predicetur. [Cap. 68] Et dominicam orationem ipsi intelligant et omnibus predicent intelligendam, ut quisque sciat quid petat a Deo.

30. Ut omnis populus christianus fidem catholicam et dominicam orationem memoriter teneat.

31. [Cap. 61] Ut inter episcopos, abbates, comites, iudices, et omnes ubique seu maiores seu minores personas, pax sit et concordia et unanimitas; quia nichil Deo sine pace placet.

32. Ut abbates canonici canones intelligant et canones  obseruent, et clerici canonici secundum canones uiuant.

33. Ut abbates regulares et monachi regulam inelligant, et secundum regulam uiuant.

34. Ut abbatisse canonice et sanctimoniales canonice secundum canones uiuant, et claustra earum ordinabiliter composita sint.

35. Ut abbatisse regulares et [4 1Kb] sanctimoniales in monachico proposito existentes regulam intelligant et regulariter uiuant, et claustra earum rationabiliter disposita sint.

36. [Cap. 70] Ut ecclesia Dei suum habeat honorem; simul et altaria secundum suam dignitatem uenerentur. Et non sit domus Dei et altaria sacra peruia canibus. Et ut secularia negotia uel uaniloquia  in ecclesiis non agantur.

 37. [Cap. 69] Ut presbyteri et diacones uel reliqui clerici arma non portent, sed magis confidant in defensione Dei quam in armis.

38. [Cap. 62] Ut quibus data est potestas iudicandi, iuste uel iudicent, non muneribus, quia munera excecant corda prudentium. Et ut iudices ieiumi causas iudicent [1 1Kb] et discernant.

39. [Cap. 63] Ut omnes caueant periurium, non solum in sancto euangelio, uel in altare, seu in sanctorum reliquiis, sed et in communi loquela. Et ut qui in sanctis habet iurare, hoc ieiunus faciat cum omni honestate et timore Dei. Et qui semel periuratus fuerit, nec testis sit post hec, nec in sua causa nec in alterius iurator existat.

40. [Cap. 64] Ut nemo sit qui ariolos sciscitetur  uel somnia obseruet, uel ad auguria intendat: nec sint malefici, nec incantatores, nec phitones, cauculatores, nec tempestarii, uel obligatores. Et ubicunque sunt, emendentur uel damnentur.

41. [Cap. 64] Ut obseruationes quas stulti faciunt ad arbores uel petras, uel fontes, ubicunque inueniuntur, tollantur et destruantur.

42. [Cap. 66] Ut homicidia infra patriam nec causa ultionis, nec auaritie nec latrocinandi, non faciant. Et non occidatur homo, nisi lege iubente.

43. [Cap. 67] Ut furta et iniusta connubia et inlicite cause prohibeantur.

44. [Cap. 73] Ut equales mensuras et rectas et pondera iusta et equalia omnes habeant. Et [2 1Kb] qui antea dedit tres modios, modo det duos.

 45. [Cap. 78] Ut mangones et cociones et nudi homines qui cum ferro uadunt, non sinantur uagari et deceptiones hominibus agere.

46. [Cap. 80] Ut opera seruilia diebus dominicis non agantur. Et ut dies dominica a uespera ad uesperam celebretur.

47. Ut [a 1Kb] omnes fidelitatem promittant domno imperatori.

 48. [Ib. cap. 5?] Ut comites et iudices confiteantur qua lege uiuere debeant, et secundum ipsam iudicent.

49. [Cap. 9] Ut beneficia domni imperatoris et ecclesiarum considerentur, ne forte aliquis alodem suum restaurans beneficia destruat.

50. (Cap. 10] Ut beneficia Saxonum in Francia considerentur qualiter condirecta sint.

51. [Cap. 11] Ut liberi homines pauperes a nullo iniuste opprimantur.

52. [Cap. 12] Ut omnes parati sint quandocunque domni imperatoris iussio uenerit.

53. [Cap. 15] Ut missi ad domnum imperatorem uenientes, et ab eo directi, honorabiliter suscipiantur.

54. [Cap. 16] Ut ii qui in mundeburde domni imperatoris  sunt, pacem et defensionem ab omnibus habeant.

55. [Cap. 17] Ut inquiratur si aliquis homo propter iustitiam domni imperatoris annuntiando occisus sit, uel aliquid mali passus sit.

56. [Cap. 18] Ut ii qui per beneficium domni imperatoris ecclesiasticas res habent, decimam et nonam dare et ecclesiarum restaurationem facere studeant.

57. [Cap. 19] Ut bannus quem per semetipsum domnus imperator banniuit, sexaginta solidos soluatur. Ceteri uero banni quos comites et iudices faciunt, secundum legem uniuscuiusque componantur.

58. [Cap. 20] Ut omnes bonos et idoneos uicedominos et aduocatos habeant et iudices.

 59. [Cap. 20] Ut missi nostri, undecunque necesse fuerit, tam de iustitiis ecclesiarum Dei, uiduarum, orphanorum, pupillorum et ceterorum hominum, inquirant et perficiant, et quodcunque ad emendandum inuenerint, emendare studeant in quantum melius potuerint. Et quod per se emendare nequiuerint, in presentiam nostram adduci faciant.



ADMONITIO GENERALIS.


Capitulare superius  in Cod. Paris. 4613 excipiunt pauceilinee, a Baluzio pro capite 41 habite sed amissa Codicis parte reliqua imperfecte, et que ad capitulare ipsum non pertineant. Deperditam uero partem exscripsi ex Codice Cauensi, et apparet esse orationem imperatoris, qua proceres conuentu soluto domum redire iubet. Habitam esse in fine conuentus superioris, tum ex loco quo in Codice Parisiensi legitur, tum uero ex iis que sub finem ducibus, comitibus et iudicibus de iustitia facienda ingeruntur, effici uidetur. Innumera sermonis uitia, cuique harum rerum perito intellectu non difficilia, tollere nolui. Numerus 1 Codicem Cauensem, 2 Parisiensem indicat.



AMMONITIONEM DOMNI CAROLI IMPERATORI.


Audite [1 1Kb] , fratres dilectissimi, pro salute uestra [2 1Kb] huc [3 1Kb] missi sumus [4 1Kb] , ut admoneamus uos [5 1Kb] , quomodo secundum Deum iuste est bene uibatis, et secundum hoc seculum [6 1Kb] cum iustitia, et cum misericordia conuertimini  [7 1Kb] . Ammoneo uos in primis, ut credatis in unum Deum omnipotentem Patrem et Filium et Spiritum sanctum. Hic est unus Deus [8 1Kb] et uerus, perfecta trinitas et uera unitas [9 1Kb] , Deus creator [10 1Kb] omnium uisibilium et inuisibilium, in quo est salus nostra, et  auctor omnium bonorum nostrorum. Credite filium Dei pro salute mundi hominem factum, natum [1 1Kb] de Spiritu sancto ex uirgine Maria. Credite quod pro salute nostra mortem passus est, et tertia die resurrexit a mortuis, ascendit in celos, sedens ad dexteram Dei. Credite eum uenturum [2 1Kb] ad iudicandum uiuos et mortuos, et tunc reddet unicuique secundum opera sua. Credite unam Ecclesiam, id est congregationem bonorum hominum, per totum orbem terre; et scitote quia illi soli salui esse poterunt, et illi soli ad regnum Dei pertinent, qui in istius [3 1Kb] ecclesie fidem [4 1Kb] et communionem et caritatem perseuerent [5 1Kb] usque in finem; qui uero pro peccatis [6 1Kb] suis excommunicantur ab istam ecclesiam, et non conuertantur ad ea per penitentiam, non possunt ob seculo  aliquid Deo acceptauilem facere. Confidite [7 1Kb] , quod in baptismum omnium peccatorum remissionem suscepisti. Sperate Dei misericordia quod cotidiana peccata nostra per confessionem et penitentiam redimantur. Credite resurrectionem omnium mortuorum, uitam eternam. Impiorum ad supplicium eternum. Hec est ergo fides nostras, per quam salui eritis, si eam firmiter tenetis, et bonis operibus adimpletis, quia fides sine operibus mortua est, et opera sine fidem etiam si bona sunt Deo placere non possunt. Primum ergo diligite Deum omnipotentem, ex toto corde, et ex omnibus uiribus uestris, et quicquid potestis scire quod Deo placet, illum semper agite quantum potestis per Dei adiutorium: qui uero Deo contrarii sunt, fugite; qui enim dicit Deum diligere,  et mandata eius non seruat, mendax est. Diligite proximos uestros sicut uos ipsos, et elemosina facite pauperibus secundum uires uestras. Peregrinos suscipite in domos uestras, infirmos uisitate, in is qui in carceribus sunt, misericordiam preuete; nulli malum quantum hac uere potestis faciatis; ne his qui faciunt ut consentiatis: non solum enim qui faciunt rei sunt, sed qui consentiunt faciendi. Dimittite uobis inuicem debita uestra sicut uultis quod uobis Deus dimittat uestra peccata. Redimite captiuos, adiuuate iniuste oppressis, defendite uiduas et orphanos; iuste iudicate; iniqua non consentitis; ira longa non teneatis; ebrietates et commessationes superfluas fugite. Humiles et benignus estote inter  uos; domini nostri fideliter seruiatis; furta et periuria ne faciatis, nec consentiatis facientibus. Hodia et inuidia uiolingue [8 1Kb] separant a regno Dei. Reconciliate citius ad pacem inter uos; quia humanum est peccare, angelicum est emendare, diabolicum est perseuerare in peccato. Ecclesiam Dei defendite, et causa eorum adiuuate, ut fieri possint pro uobis orare sacerdotes Dei. Quod Deo promisistis in baptismo, recordamini; abrenuntiastis diabolo per operibus eius;  nolite ad eam reuerti quibus abrenuntiasti, sed permanete [9 1Kb] in Dei uoluntate sicut promisisti, et eum diligite qui uos creauit, et quo omnia bona habuistis. Unusquisque in eo ordine Deo seruiat fideliter in quo ille est. Mulier sint subiecti uiri sui, in omni bonitate et pudicitia, custodiant se a fornicatione, et beneficiis [a 1Kb] , et abaritiis, quoniam qui hec facit, Deo repugnant. Nutriant filios suos in Dei timore, et faciant elemosinas ex tantum, quantum habet hilarem mentem, et bona uoluntatem. uiri diligant uxorem suam, et inhonesta [10 1Kb] uerba non dicat ei; guberne domus suas; in bonitate conueniant ad ecclesia frequentius. Reddant hominibus que debent sine murmurationem, et Deo que Dei sunt cum bona uoluntate. Filii diligant parentes suos, et honoret illos.  Non sint illi inobedientes, caueant se a furtis et homicidiis et fornicationibus; quando ad legitima etate ueniunt, legitimam ducat uxorem. Nisi forte illi plus placeant in Dei seruitio intrare. Clerici, canonici, episcoporum suorum diligenter obediant mandata sua; gira non sint de loco ad locum. Negotiis secularibus se non inplicent. In castitate permaneant, lectio sanctorum scripturarum frequenter ammonet Dei intendant, ecclesiastica diligenter exerceant. Monachi qui Deo promiserunt custodiant, nichil extra abbati sui preceptum faciat; turpi lucrum non faciant. Regula memoritur teneat et firmiter custodiat, scientes preceptum quod multis melius est non uotum uobere, quam post uotum non reddere. Duces, comites, et iudices, iustitiam faciat populos, misericordiam in  pauperes, pro pecunia non mutet equitates, per odia non damnent innocentes. Illa apostolica semper in corde teneantur, qui ait: Omnes nos stare oportet ante tribunal Christi, ut recipiant unusquisque prout gessit, siue bonum siue malum. Quod Dominus ipse ait: In quo iudicio iudicabitis, iudicabitur de uobis. Id est: misericorditer agite, ut misericordiam recipiatis a Deo. Nichil occultum quod non sciatur, neque opertum quod non reueletur. Et pro omni otioso uerbo reddimus rationem in die iudicii. Quanto magis faciamus omnes cum adiutorio, ut cum Deo placere possit in omnibus operibus nostris, et post hac uita presentem gaudere mereamur cum sanctis Dei in eternum. Brebis est ista uita, et incertum est tempus  mortis; quid aliut agendum est, nisi ut semper parati sumus. Cogitemus quam terribilis est incidere in manu Dei. Cum confessione et penitentia, et elemosinis, misericors est Dominus, et clemens; si uiderit [11 1Kb] nos ex toto corde ad se conuertere, statim miserebitur nostris, ut possent nobis misericordiam suam; et concede nobis ista uita prospera, et futura cum sanctis suis in eternum. Deus uos conseruet [12 1Kb] , dilectissimi fratres.



CAPITULARE LANGOBARDICUM .


Edimus capitulare hoc ex Codicibus: 1. Chisiano et, 2. Cauensi, subiectis lectionibus Codicum Ambrosiani, reliquorumque qui leges Langobardicas [a 1Kb] exhibent. Legitur in Codicibus inter leges Caroli, sed capitibus 3 et 5 a Pippino rege promulgatum fuisse efficitur. Anno 802 ascripsi quod eius capitula 2 et 3 et in capitulis Francicis eiusdem temporis occurrant, aliaque, e. g., de decimis in capitularibus Pippini mox sequentibus innui uideantur.



INCIPIT KAPITULA, QUALITER DOMNUS REX AD PLACITUM SUUM FIDELIBUS [1 1Kb] SUIS AMMONUIT.


1. uolumus atque ammonemus [2 1Kb] , ut episcopi suum in omnibus iuxta uires peragere studeant ministerium in parrochiis eorum, et ut predicationem et confirmationem ibidem expleant. Et ut de monasteriis que infra eorum parrochia sunt, uigilanter curent, ut canonici secundum canones, regulares secundum regulam uiuant: et ubi aliter quam ordo poposcit inuenerint, emendare studeant; et si emendare nequiuerint, nobis renuntient.

2. Ut abbates qui monasteriis regularibus [3 1Kb] presunt, uolumus atque iuuemus, ut secundum regulam uiuant et doceant; et de subiectis de hoc quot [4 1Kb] quot [5 1Kb] illis et carnaliter et spiritualiter ministrare  procurent [6 1Kb] et uigilantiam habeant.

3. Ut abbates qui canonicam debent normam, illis [7 1Kb] similiter suis preuideant clericis, sicut ordo canonicus docet, et iuxta uires certent, qualiter ipse ordo ibidem seruetur, et officium debitum ipsi explere queant; et ubi opus est, sua monasteria emendare procurent. Et ut abbates monasteria sibi commissa magis frequentare delectent, et suos clericos instruant, ut Dei seruitium expleant [8 1Kb] et ordinem suum custodiant, quam per cetera delectamenta uoluntatum [9 1Kb] secularium uacare non sinant [10 1Kb] , nisi forte contingat eos in seruitio domni imperatoris nostrumque esse occupatos: et hoc ad tempus erit, non semper.

 4. Ut comites pleniter iustitiam diligant, et iuxta uires expleant, et iustitiam sancte Dei ecclesie uigilanti cura instent [11 1Kb] , et orfanorum uiduarum pauperum et omnium qui in eorum ministerio commanent et de quacumque causa ad eos uenerit querella, plenissima et iustissima deliberatione diffinire decertent; et sicut rectius et iustius est, ita agant; et ut primitus ad placita eorum orfanorum et uiduarum nec non et pauperum causas deliberent; nec propter aliqua dilatione eorum iustitia a iudicibus dilatetur.

5. uolumus ut episcopi et comites concordiam et dilectionem inter se habeant, ad Dei et sancte ecclesie  protractatum [12 1Kb] peragendum, ut episcopus  suo comiti ubi ei necessitas poposcerit, adiutor et exortator existat, qualiter suum ministerium explere possit. Similiter et comis faciat contra suum episcopum, ut in omnibus illi adiutor sit, qualiter infra suam parrochiam canonicum possit adimplere ministerium.

6. Precipimus etiam comitibus et omnibus fidelibus domni imperatoris nostrique [13 1Kb] , ut quicumque de rebus ecclesie beneficia habent, pleniter [14 1Kb] nonas et decimas ad ipsas ecclesias donent absque ulla deminoratione aut dilatione, in quantum melius possunt; et iuxta possibilitatem [15 1Kb] quando necessitas exigit [16 1Kb] , de opera ad ipsas ecclesias restaurandas adiutorium [17 1Kb] faciant.

7. Et uos episcopi, qui omnium [18 1Kb] uos nonas et  decimas accipitis, in uestra prouidentia sit, qualiter ecclesie et cappelle que in uestra parrochia sunt emendentur, et luminaria eis prebeatis, et ut presbyteri in eis uiuere possint.

8. Ut nemo alterius clericum sine commendaticiis aut dimissoriis litteris recipere audeat.

9. Ut episcopi et abbates per sinodochia et monasteria eorum ospitalem [19 1Kb] ubi antiquitus fuit, faciant, et summopere curent ut nullatenus pretermittantur.

10. Ut uassi et austaldi [20 1Kb] nostri in uestris ministeriis, sicut decet, honorem et plenam iustitiam habeant, et si presentes [21 1Kb] esse non possunt, suos aduocatos habeant, qui eorum res ante comitem defendere possint; et quicquid eis queritur, iustitiam  faciant.

11. uolumus ut aduocati in presentia comitis eligantur, non habentes fama mala, sed tales eligantur quales lex iubet eligere

12. uolumus etiam atque iubemus, ut comites et eorum iudices non dimittant [22 1Kb] testes habentes mala fama testimonium perhibere, sed tales eligantur qui testimonium bonum habeant inter suos pagenses. Et primum per ipsos iudices inquirantur, et sicut ab aliis [23 1Kb] iudices [24 1Kb] rectius inquirere potuerint, ita faciant, non uoluntas malorum hominum assensum prebentes; ut et ipsi comites uel eorum iudices,  quos [25 1Kb] nouerunt causa de qua inter eos agitur comperta  [1 1Kb] esse, sine blandimento ipsius qui causam habet faciant [2 1Kb] ad eandem causam uenire, et per eorum inquisitionem fiat definita. Et iubemus, ut testimonia ab inuicem separentur, sicut lex iubet; quia si ita agant, multi falsi testes possunt conuinci [3 1Kb] .

13. Sed et hoc uolumus, ut comites plenam iustitiam de latronibus faciant per eorum ministeria, et ut malefactores et fures non patiantur quietos residere, sed semper eos, in quantum ualent, infestent.

14. Ut ante uicarios nulla criminalis actio diffiniatur, nisi tantum leuiores causas que facile possunt diiudicari; et nullus in eorum iudicio aliquis in seruitio hominem conquirat, sed pér fideiussores [4 1Kb] remittatur usque in presentiam comitis. Et ingenuos  homines nulla placita faciant custodire, postquam illa tria custodiant placita que instituta [5 1Kb] sunt, nisi forte contingat, ut aliquis aliquem accuset; excepto illos scabinos qui cum iudicibus resedere debent.

15. uolumus, ut sicut nos omnibus legem obseruamus, ita et omnes [6 1Kb] nobis legem conseruare faciant, et plenam iustitiam in eorum ministeriis, quicquid ad nos pertinet, facere studeant.

16. Iubemus [7 1Kb] enim, ut propter ullam districtionem quem nos facere iubemus aut quibuslibet causis  serui non mittantur in districtionem, sed per missos nostros uel domini [8 1Kb] eorum aut illorum aduocati [9 1Kb] ipsos seruos [10 1Kb] distringant [11 1Kb] , et ipsi [12 1Kb] , sicut lex iubet, rationem pro seruos reddant, utrum culpabiles sint, an non. Ipsi uero domini distringant et inquirant seruos suos, sicut ipsi amant.

17. Ut nemo pedicas in foreste [13 1Kb] dominica [14 1Kb] nec in quolibet [15 1Kb] loco tendere presumant. Et hoc si ingenui perpetrauerint, bannum dominicum soluant; si serui, domini illorum emendent sicut lex est [16 1Kb] .

18. Ut nemo presumat quis hominem [17 1Kb] uendere aut comparare nisi in [18 1Kb] presentia comitum aut missorum illorum, et [19 1Kb] ut nemo audeat in furto mancipia emere et in aliam regionem occulte ducere; ubi uero repertum fuerit, legali sententie subiaceat.

 19. Ut nemo forcapium [20 1Kb] de mancipiis aut de qualibet causa recipere presumat, sicut sepius domnus imperator commendauit [21 1Kb] .

20. Ut mancipia aduentitia et fugitiua nullus recipere presumat.

21 [22 1Kb] . De mannire uero nisi de ingenuitate aut de hereditate non sit opus obseruandum; de ceteris uero inquisitionibus [23 1Kb] per districtionem comitis ad mallum ueniant, et iuste examinentur ad iustitiam faciendam. Comites uero non semper pauperes per placita opprimant.



CAPITULARE GENERALE AQUENSE .


Mense Octobri magnum Carolus iterum congregauit conuentum, quo et ecclesiastica et secularia imperii negotia tractaret. Amplissimum ea de re testimonium annales Laureshamenses et Moissiacenses prebent, referuntque »generalem imperatoris iussionem exiisse super omnes episcopos, abbates, presbyteros, diacones et uniuersum clerum, ut clerici secundum canones, monachi secundum regulam sancti Benedicti uiuerent, eiusque ad normam uitiis prioribus emendatis, officium quoque secundum morem Romane ecclesie psallerent et scholas cantorum construerent. Quo tempore et ducibus comitibus et reliquo Christiano populo una cum legislatoribus congregatis, imperator omnes leges in regno suo legi, explicari et emendari fecit, edixitque ut iudices per scriptum iudicarent, et absque munerum acceptione, unicuique iustitiam tribuerent.« Cuius conuentus acta cum hucusque non prodiissent, iam 1 ex Codice bibliothece ducalis Guelferbytane Blankenburgensi iussionem generalem, que hic referenda uidetur, 2 tum ex codice bibliothece regie Monacensis inter S. Emmerammi Ratisbonenses G. 111 signato, primisque seculi IX annis exarato capitulare examinationis presbyterorum, canonicorum, abbatum, laicorumque; 3 ex Codicibus duobus bibl. regie Monacensis inter Codd. Frisingenses, seculo IX et X exaratis capitula de iis que omnes ecclesiastici discere iussi sunt; 4 ex Codice regio Parisiensi n. 4995 capitula excerpta ex canonibus ab Adriano papa Carolo missis una cum capitulis examinationis abbatum et monachorum proferimus. Leges eodem conuentu litteris tradite, Saxonum, Thuringorum et Frisionum secundo collectionis nostre tomo referentur.



CAPITULARE GENERALE. ITEM [1 1Kb] IUSSA KAROLI PER UNIuERSUM REGNUM, EPISCOPIS, ABBATIBUS, PRESBITERIS PERTINENTIA.


1. Omnes ecclesiasticos de eorum eruditione et doctrina diligenter examinare, et in eadem examinatione nos quamuis imperiti simus per prouinciam  istam, et non solum eclesiasticorum dogma, sed etiam laicorum inuestigare iussa sunt nutrimenta uel beniuolentia sancte exercende iustitie.

2. Primo qualiter unusquisque eclesiasticus, siue episcopus seu abbas uel presbiter omnesque canonici uel monachi, suum habeant officium preparatum,  quidque [1 1Kb] neglectum, quidue emendationi condignum, ut his qui bene nouerit officium suum gratias exinde habeat et in melius semper proficere suadetur. Qui autem neglegens aut desidiosus inde fit, condigna satisfactione usque ad emendationem congruam constringatur.

3. Qualiterque presbiteri psalmos habeant, qualiterque cursum suum siue diurnum uel nocturnum adimplere secundum Romanum usum preualeant.

4. Quomodo catecuminos de fide christiana instruere soleant, ac deinde quomodo missas speciales siue pro defunctis uel etiam pro uiuis sciant commutare rationabiliter secundum utrumque sexum siue in singulari numero siue in plurali.

5. Similiter et in doctrina populorum et in officio  predicandi, nec non et confessione peccatorum, qualiter eos agere doceant, qualiter eis remedium peccatorum imponere sciant uel procurent [2 1Kb] .

6. Super omnia autem de eorum conuersatione et castitate, quomodo formam et exemplum prebeat christianis.

7. Quomodo obedientes sint episcopis suis, qua uerecundia et pace uel caritate inter se inuicem uiuant.



RELIQUO POPULO.

8. Et ut sciant episcopos suos pia sollicitudine sibi humiliter preesse debere, non tyrannicam in eis [3 1Kb] se uindicare potentiam; sed ita subditis suis sibi obedire cupiant, ita etiam et ipsi sollicite cauere  procurent, ne iniuste aliquem uel iracundia commoti absque ratione affligere audeant, sed consortes eorum se esse considerent, et magis debent studere amare quam timere [4 1Kb] .

9. Deinde preceptum est de fide sua pleniter unumquemque examinare, qualiter uel ipsi credant uel alios credere doceant.

10. Similiter et orationem dominicam quomodo intellegant, et ipsam orationem uel symboli sensum pleniter discant, et sibimet ipsis sciant, et aliis insinuare preualeant.

11. Ut canones et librum pastoralem necnon et homelias ad eruditionem populi diebus singulis festiuitatum congruentiam discant.

12. Ut nullus tonsus sine canonica sit uita uel  regulari, nullusque absolutus sine magisterio episcopali uel presbiter aut diaconus uel abbas, quia displicere Deo nouimus eos qui sine disciplina uel magisterio sunt.

13. Ut nullus ex laicis presbiterum uel diaconem seu clericum secum habere presummat uel ad eclesias suas ordinare absque licentiam seu examinatione episcopi sui, ut ipse sciat, si recte possit appellari clericus, aut presbiter. et sit absque reprehensione.

14. Omnibus omnino christianis iubetur simbolum et orationem dominicam discere.

 15. Ut nullus infantem uel alium ex paganis de fonte sacro suscipiat, antequam simbolum et orationem dominicam presbitero suo reddat.

16. Ut incestas nuptias omnino uitare doceantur, et abstinere a fornicatione, homicidio, furto, periurio, maleficio, ab auguriis et incantationibus, uel sacrilegio, ebrietate et conuitio, rapina, odio uel inuidia, et sanctam communionem digne excipiant.

17. Ut nemo ex ecclesiasticis ulla umquam occasione extra canonicam uel regularem licentiam aliquid agere presummat.

18. Deinde omnino monachis Dei uerbo preceptum est et domini nostri omniumque optimatum suorum iussum atque decretum est, ut nullus monachus secularibus negotiis amplius occupetur, quam in synodo  Calcidonensi decretum est.

19. Qui uere et sincere singularem sectantur uitam, competenter honorentur. Quoniam [5 1Kb] uero quidam utentes habitum monachi eclesiastica negotia ciuiliaque conturbant, circumeuntes indifferenter urbes nec non et monasteria sibi instituere temptantes, placuit nullum quidem usquam edificare aut construere monasterium uel oratorii domum preter conscientiam ciuitatis episcopi. Monachos uero per unamquamque ciuitatem aut regionem subiectos esse episcopo, et quietem diligere, et intentos esse tantummodo ieiunio et orationi, in locis quibus renuntiauerunt seculo permanentes; nec ecclesiasticis uero nec secularibus negotiis communicent, uel in aliquo sint molesti, propria monasteria deserentes.



CAPITULA EXAMINATIONIS GENERALIS.


In palatio regis inuentum habent, ut presbyteri non ordinentur prius quam examinentur.

1. Cap. Interrogo [6 1Kb] uos presbyteri quomodo credetis ut fidem catholicam teneatis, seu simbolum et orationem dominicam quomodo sciatis uel intelligitis.

2. Canones [7 1Kb] uestras quomodo nostis uel intellegitis.

3. Benitentialem quomodo scitis uel intellegitis.

4. Missam uestram secundum ordinem Romanam quomodo nostis uel intellegitis.

5. Euangelium quomodo legere potestis uel alios inperitos erudire potestis.

6. Homelias orthodoxorum Patrum quomodo intellegitis, uel alios instruere sciatis.

7. Officium diuinum secundum ritum Romanorum  in statutis sollemnitatibus ad tecantandum [8 1Kb] quomodo scitis.

8. Baptisterium quomodo nostis uel intellegitis.

9. Canonicos interrogo si secundum canones uiuant, an non.

10. uos autem abbates interrogo, si regulam scitis uel intellegitis, et qui sub regimine uestro sunt secundum regulam beatissimi Benedicti uiuant annon, uel quanti illorum regulam sciant aut intellegant.

11. Laicos etiam interrogo, quomodo legem ipsorum sciant uel intellegant.

 12. Ut unusquisque filium suum litteras ad discendum mittat, et ibi cum omni sollicitudine permaneat, usque dum bene instructus perueniat.



CAPITULA DE DOCTRINA CLERICORUM.


Hec sunt que iussa sunt discere omnes ecclesiasticos.

1. Fidem catholicam sancti Athenasii et cetera quecumque de fide;

2. Symbolum etiam apostolicum;

3. Orationem dominicam ad intellegendum pleniter cum expositione sua;

4. Librum sacramentorum pleniter tam canonem missasque speciales ad commutandum pleniter;

5. Exorcismum super caticuminum siue super demoniacos;

6. Commendationem anime;

 7. Penitentialem;

8. Compotum,

9. Cantum Romanorum in nocte,

10. Et ad missa similiter;

11. Euangelium intellegere, seu lectiones libri comitis;

12. Omelias dominicis diebus et solemnitatibus dierum ad predicandum canonem; monachi regulam similiter et canonem firmiter;

13. Librum pastoralem canonici atque librum officiorum;

14. Epistulam Gelasii pastoralem;

15. Scribere cartas et epistulas.



EXCERPTA CANONUM. CAPITULA uARIA.

De canonibus apostolorum.---1. Ut [a 1Kb] sacerdotes et  ministri altaris de secularibus curis se abstineant.

Item in eodem cap. 13.---2. Ut nullus fidelium absque litteras commendatitias alienum clericum suscipiatur [b 1Kb] et qui suscepti sunt reddantur, et nulli presbiterum ab episcopo ad ecclesiam ordinatum sine consensu episcopi proiciat.

Item in eodem cap. 16 [c 1Kb] .---3. Si quis episcopus clericum alterius susceperit.

Item capitula 17 [d 1Kb] .---4. Quod clericus fideiussor esse debeat.

Item in eodem cap. 18 [e 1Kb] .---5. Quod episcopus presbiter et diaconus in fornicatione furtu periurium conprehensus deponatur.

Item in eodem cap. 19 [f 1Kb] .---6. Quod episcopus  presbiterum et diaconem peccantes percuti non debeat.

Item cap. 20 [g 1Kb] .---7. Ut episcopis bis in anno concilio celebrentur.

 Item cap. 21 [h 1Kb] .---8. Quod in nomine sancte trinitatis debent baptizari.

De Niceno concilio [i 1Kb] .---9. De subintroductis mulieribus.

Item in eodem [i 1Kb] .---10. De his qui ad onorem presbiterii [Cod., preb. ii] sine examinacione prouecti sunt.

Item cap. [k 1Kb] .---11. De clericis usuras accipientibus.

De Anchirano concilio [l 1Kb] .---12. De corepiscopis.

De Neocesariense concilio [m 1Kb] .---13. De presbiteris qui uxores acceperunt et qui fornicati sunt amplius, pelli debeant.

Item cap. [n 1Kb] .---14. De tempore ordinationis presbiteris.

Item cap. [o 1Kb] .---15. De mulieribus que retundunt cristianis obtentu et [p 1Kb] de hoc capitulo domno apostolico  intimandum est.

Item in Nicena [q 1Kb] .---16. De his qui dicuntur catare.

De Sardicense concilio [r 1Kb] .---17. De his qui in canalis sunt.


De Cartaginense 16 [s 1Kb] .

18. De ordinandis uirginibus.

19. De equa mensura et denariis.

20. De pauperibus hominibus considerandum est, sub quali mensura censa debeant soluere annua.

21. De sancta trinitate discat unusquisque, secundum quod sancti patres indictum et tractatum habent, et fideliter intellegat, et in tantum sufficiat, et amplius non requiratur.

22. De [t 1Kb] fugitiuis partibus Rauennon et Pentabolin, si placet domno meo, legatur capitula 7. 3. 6.  8. 59. 60. [c. 70] et 61.

23. Id est de generibus monachorum, qualis debeat esse abba, de obedientia discipulorum.

24. De disciplina suscipiendorum nouitiorum, de filiis nobilium uel pauperum qui offeruntur.

25. De sacerdotibus qui uoluerint in monasterio habitare, et de clericis seu et de monachis peregrinis; continentur in his definiciones que sufficiunt ad numerum 20 abbatum.

26. Insuper etiam questiones quedam eis familiarum obponi possunt, ut queratur ab eis in quo capitula scriptum uel quomodo intellegendum est: Nullus in monasterium proprii [c. propriis] sequatur cordis uoluntatem. Similiter ubi uel quid sit sinaxis. Ubi  quid sit senpectas. Ubi etiam uel qui sit non super sanus tyrannides, uel ubi legitur in scriptura uoluntas habet penam, et necessitas parit coronam. uel si secundum regulam legitur euangelium dominicis  noctibus, uel ubi preceptum sit tundere monachum, uel si dormiantur fratres post nocturnas, et ubi hoc preceptum sit; hec omnia in secundo humilitatis  gradu, et in tertio capitulo, et in 11. et in 17. et in 28. continentur, et quid singulos biberes uel mixtum accipere.



CAPITULARE LANGOBARDICUM DUPLEX .


Edictum hoc publici iuris facimus ex 1. codice S. Pauli sec. IX, fol. 3-6, et codicibus 2. Chisiano, et 3. Cauensi, ubi inter Caroli leges numeris 14-24 et 15-25 insignitur. A Pippino tamen promulgatum fuisse ex cap. 16, et formula finali prodit. Datum uidetur tempore quo Carolus in Germania res ecclesiasticas ordinare aggressus erat, igitur autumno anni 802 uel potius, ut ex sententia finali patet, uere anni sequentis. Prior edicti pars solam ecclesiam, altera uniuersum populum spectat, cuius distinctionis aliud exemplum capitulare anni 805 prebet. Posterioris partis capitula duo, scilicet 12 et 16, in quinque capita distributa, leguntur etiam in cod. Tegernseensi proxime post Caroli epistolam ad Pippinum an. 807, subiecto capite de plateis curandis; que quidem appendicis loco infra referemus. Codicum Ambrosiani reliquorumque qui leges Langobardorum continent, lectiones in ima pagina subiiciuntur.

 Placuit primis omnium [1 1Kb] , ut uitia que nostris temporibus in sancta Dei ecclesia emersa sunt, radicitus [2 1Kb] euellantur.

1. Cap. uolumus igitur, preordinante Domino, ecclesias nostras secundum autoritatem [3 1Kb] canonum ordinare et ordinem clericorum disponere.

2. Monasteria que iam pridem regularia fuerunt, tam uirorum quamque et puellarum, que [4 1Kb] sub nostro dominio [5 1Kb] site sunt, uolumus ut secundum regula disponantur et uibant; et si abbates uel abbatisse sine regula uiuere seu inordinate inuenti uel inuente fuerint, si correpti uel correpte emendare noluerint, abitiantur [6 1Kb] , et de ipsa congregatione, si digni inuenti fuerint, abba uel abbatisse eligantur; sin autem, aliunde: et monasteriis regalibus [7 1Kb] si ei  placet [8 1Kb] similiter.

3. De senodochiis uero nobis pertinentibus [9 1Kb] que bene ordinata sunt, in ipso permaneant, que uero destructa, secundum qualitate temporum ad [10 1Kb] priore cultum perducere cupimus, ut ubi pauperes Domini reficiantur, et per tales personas fiat ordinata, qui ea iuxta Deum regant et de alimoniis pauperum nichil subtraant.

4. De ecclesiis baptismalibus [11 1Kb] ita censemus, ut per presuiteros ordinate sint, et nulla uiolentia et superposita ab episcopis suis uel diminutionem de titulis patiantur, set secundum canonicam institutionem et antiquam consuetudinem faciant.

5. Quando uero episcopus suam parrochiam circat, non plus ab ea exigat uel accipiat nisi secundum  canones uel antiqua consuetudinem, et obpressionem ab hominibus [12 1Kb] eiusdem episcopi ipsa plebs non patiatur.

6. Ut ita [13 1Kb] episcopi quamque et presbiteri seu diaconi, uel abbates et monachi, nulla uenationem per se facere presumant, aut hubi ipsi presentes  sunt, neque ulla [14 1Kb] iocorum genera ante se fieri permittant que contra canonum auctoritate ueniunt.

7. De stipendiis quoque clericorum uolumus, ut tam de redditibus uel de oblatione fidelium plenius secundum canonem ipsi clerici habeant.

8. Ut prepositi [15 1Kb] cardinalium ecclesiarum obedientes [16 1Kb] sint episcopis suis, et neque episcopi eos ad [17 1Kb] [a 1Kb] suis ecclesiis expellere presumant absque culpa et iusta rationem, et nulla eis per uiolentia inponatur.

9. Propter ordinationes uel consegrationes [18 1Kb] presbiterorum ceterorumque clericorum nulla nos premia amodo abcepturos promittimus, neque ab ipsis neque ad parentibus uel amicis eorum, neque palam [19 1Kb] neque ocultum.

 10. Exenia uero que ecclesiis nobis [20 1Kb] nobiter [b 1Kb] inposita sunt, amputanda et non maiora quam consuetudo fuerat accipienda censemus.

11. De decimis uero que ad populo in plebibus uel baptismalibus ecclesiis offeruntur, nulla exinde pars maiori ecclesie uel episcopo inferatur [21 1Kb] .

12 [22 1Kb] [c 1Kb] . uolumus primo ut neque abbates et presbiteri neque diaconi et subdiaconi neque quislibet de cleros [23 1Kb] de personis suis ad publica [24 1Kb] uel secularia iuditia traantur uel distringantur, set a suis episcopis adiudicati iustitia faciant. Si autem de possessionibus suis, seu ecclesiasticis seu propriis, super eos clamor ad iudicem uenerit, mittat iudex clamantem cum missos suos ad episcopum, ut faciat eum per aduocatum iustitiam recipere. Si uero talis  aliqua inter eos contentio orta fuerit que per se pacificare non uelint aut non possint, tunc per aduocatum episcopi [25 1Kb] qualem iusserit ipse [26 1Kb] , causa ipsa ante comitem uel iudicem ueniat, et iui secundum legem finiatur, ante posito [27 1Kb] ut dictum est persona clerici [28 1Kb] .

 13. Ut clerici seu monachi uacantes [1 1Kb] , siue de ipsa parrochia seo aliunde superuenientes, sine consensu episcopi a nemine suscipiantur.

14. Ut ecclesie baptismales ab his qui debent restaurentur, et singulis prout eius possiuilitas fuerit restaurandi mensura deputetur. Hec [2 1Kb] ideo dicimus, quia in quibusdam locis quosdam per pecunias consentientibus magistris se [3 1Kb] suptrentes audiuimus; omnes autem ecclesiasticos per [4 1Kb] ecclesie ministrum ordinari oportet.

15. Ut placita publica uel secularia nec ad comite nec ab ullo ministros suos uel iudice, nec in ecclesia nec in tectis ecclesie circumiacentibus uel cerentibus, ullatenus teneatur [5 1Kb] .

16. Ut serbi, aldiones, liuellarii antiqui uel illi nouiter  facti qui non pro fraude nec pro malo ingenio de publico se subtrentes, sed per sola paupertate et necessitatem terras ecclesie incolunt uel colenda suscipiunt, non a comite uel coliuet [a 1Kb] ministro illius ad ullam angaria seu seruitium publicum uel priuatum cogantur uel conpellantur; set quicquit au [b 1Kb] eis iuste agendum est, a patrono uel domino suo ordinandum est. Si uero de crimine aliquo accusantur, episcopus primo conpellatur, et ipse per aduocatum suum secundum quot lex est, iuxta conditionem singularum personarum iustitiam faciant; sin uero [6 1Kb] , sicut in capitulare domno imperatori [7 1Kb] scriptum est, ita fiat. Ceteri uero liueri homines qui uel commendationem uel beneficium ecclesiasticum habent, sicut reliqui homines iustitias faciant.

 17. Audiuimus etiam quod iuniores comitum uel aliqui [8 1Kb] ministri rei publice siue etiam [9 1Kb] nonnulli fortiores uassi comitum aliquas redibutiones uel collectiones, quidam [10 1Kb] per pastum, quidam etiam sine pasto, quasi deprecando [11 1Kb] exigere soleant [12 1Kb] , similiter quoque operas, collectiones fruguum, arare, sementare, runcare, caricare, secare, uel cetera is similia, a populo per easdem uel alias machinationes exigere consueuerunt, non tantum ab ecclesiasticis set etiam a reliquo populo: que omnia, si uobis placet, et a [13 1Kb] nobis et hab omni populo iuste amouenda uidentur, quia in quibusdam locis in tantum inde populus oppressus est, ut multi ferre non ualentes [14 1Kb] per fuga a dominis uel patronibus suis lapsi  sunt, et terre ipse in solitudinem redacte sunt. A potentioribus autem uel ditioribus, spontanea tamen uoluntatem uel mutua dilectionem, uolentibus solatium prestare inuicem minime proibemus

 18. De pontibus uero uel reliquis similibus operibus que ecclesiastici [15 1Kb] per iustam et antiquam consuetudinem [16 1Kb] cum reliquo populo facere debent, hoc precipimus [17 1Kb] , ut rector ecclesie interpelletur [18 1Kb] , et ei secundum quod eius possiuilitas fuerit, sua portio deputetur, et per alium exactorem ecclesiastici homines ad opera non [19 1Kb] conpellantur. Si uero opus suum constituto die conpletum non abuerit, liceat comiti pro [20 1Kb] pena prepositum [21 1Kb] operis pignerare iuxta extimationem uel quantitatem inperfecti operis, quousque perficiatur: comis autem si neglexerit, a rege [22 1Kb] uel misso regis iudicandus est.

19. De decimis: ut dentur, et dare nolentes secundum quod anno preterito denuntiatum est ad ministri reipublice exigantur. Id est, eligantur quattuor  uel octo [23 1Kb] homines [24 1Kb] , uel prout opus fuerit, de singulis plebibus iuxta qualitatem unusquisque [25 1Kb] , ut ipsi inter sacerdotes et pleuem testis existant hubi date uel non date fuerint: hoc ideo, ne ibi iuramentum aliquod faciendi necessitas contingat. Non tamen ideo tantos testes mittendos dicimus, ut ipse semper omnes in dandis decimis presentes esse pariter necesse sit, set ut pluribus [26 1Kb] comittitur minus grauentur; in duobus autem, si adfuerint, sufficere credimus. Neglegentes autem ammoneatur a presbiteris ecclesiarum usque ad tertiam uicem ut ipsa decima dent; quod si contemserint, ab introitum ecclesie proibeantur; et si in hoc minime emendauerint, a ministris reipublice districti, singuli per caput sex  solidos ecclesie conponat, et insuper decima dare cogantur. Nam si iterum contemtores extiterint, tunc per publicam auctoritatem domus uel case eorum wiffentur [27 1Kb] , quousque pro ipsa decima sicut supra dictum est satisfaciant. Quod si denuo reuelles uel contradictores esse uoluerint, ut super ipsam wiffam [28 1Kb] suam auctoritatem intrare presumpserint, tunc a [29 1Kb] ministri reipublice in custodia mittantur, usque dum ad iudicium publicum perducantur [30 1Kb] , et ibi secundum legem contra comitem uel partem publica componat. Reliqua autem, ut supra dictum est, de decimis et sex solidis contra ecclesia satisfaciant [31 1Kb] .

Hec interim ut supradictum est, inter cetera pia cristianitatis opera seruari conuenit, quousque in  sequendi conuentu medio Octubrio qui in [32 1Kb] ciuitate Papia condictus est, nisi forte a rege aliter precipiatur, aliquit melius addendum iungendumque mutandumue [33 1Kb] Deo duce inueniatur.


 Codex Tegernseensis hec tantummodo habet:

1. uolumus primo, ut neque abbates et presbyteri, neque diaconi et subdiaconi, neque quislibet de clero de personis suis ad publica uel secularia iudicia trahantur uel distringantur; sed a suis episcopis adiudicati iusticias faciant. Si autem de possessionibus suis, seu ecclesiasticis seu propriis, super eos clamor ad iudicem uenerit, mittat iudex clamantem cum misso suo ad episcopum, ut faciat eum per aduocatum iusticiam recipere.

2. Si uero talis aliqua inter eos contencio orta fuerit que per se pacificare non uelint aut non possint, tunc per aduocatum episcopi qualem iusserit ipse, causa ipsa ante comitem uel iudicem ueniat, et ibi secundum legem finiatur ante posito, ut dictum est, persona clerici.

3. Ut serui, aldiones, libellarii antiqui uel illi nouiter facti, qui non pro fraude nec pro malo ingenio [1 1Kb]  de publico se subtrahentes sed pro mala [2 1Kb] paupertate et necessitate terras ecclesie incolunt uel colenda suscipiunt, non a comite uel quolibet ministro illius  ad ullam angariam seu seruicium publicum uel priuatum cogantur uel conpellantur; sed quicquid ab eis iuste agendum est, a patrono uel domino suo ordinandum est.

4. Si uero de crimine aliquo accusantur, episcopus primo conpellatur, et ipse per aduocatum suum secundum quod lex est iuxta condicionem singularum personarum iusticiam faciant.

5. Sin uero, sicut in capitulare nostro scriptum est ita fiat; ceteri uero liberi homines qui uel conmendacionem uel beneficium ecclesiasticum habent, sicut reliqui homines iusticias faciant.

6. uolumus etiam et statuimus de plateis uel cloacis [3 1Kb] curandis uniuscuiusque ciuitatis de regno Italie pertinentibus, ut singulis annis curentur. Tamen non uolumus, quod exinde pandum aliquis ad partem palacii nostri persoluat. Sed precipimus, quatenus exactores singularum ciuitatum studium habeant, ne ante finiatur annus quam platee et cloace [4 1Kb]  emundentur; et hoc unusquisque procurator ciuitatis publice ex nostra inperiali parte ammonendo precipiat ne pretermissum fiat.



CAPITULA QUAE IN LEGE SALICA MITTENDA SUNT [1 1Kb] .


Edimus ea ope codicum bibl. regie Parisiensis n. 4629, 4404, 4995, 4758, 4626, 4632 et inter Suppl. latina n. 75, bibliothece ducalis Guelferbytane Gudiani, Augustei, et Blankenburgensis, tum Tegernseensis in bibl. regia Monacensi, bibl. ducalis Gothane, codicis Sangallensis n. 728, codicis uaticani inter Palatinos n. 773, et codicum eorum qui leges Caroli Langobardicis additas exhibent, scilicet codicis S. Pauli in Carinthia, Paris. 4613, Chisiani, Cauensis, Ambrosiani, Florentini, Londinensis, uindobonensis, ueronensis atque Estensis apud Muratorium, ratione quoque habita editionis Baluziane, sed iis tantum lectionibus allatis, que alicuius momenti esse uideri possent [a 1Kb] .

Inscribuntur in codice Paris. n. 4995: »In Christi nomine incipiunt capitula legis imperatoris Karoli nuper inuenta. Anno tertio clementissimi domni nostri Karoli augusti sub ipso anno hec facta capitula sunt et consignata Stephano [b 2Kb] comiti, ut hec manifesta fecisset in ciuitate Parisius mallo pubplico, et ipsa legere fecisset coram illis scabineis; quod ita et fecit. Et omnes in uno consenserunt, quod ipsi uoluissent omni tempore obseruare usque in posterum; etiam omnes scabinei, episcopi, abbatis, comitis, manu propria subter firmauerunt [c 1Kb] . CAPITULA QUE IN LEGE SALICA MITTENDA SUNT.«---In Codice Sangallensi uero: »Incipiunt capitula que in lege Salica domnus augustus Karolus, anno ab incarnatione Domini nostri Iesu Christi 803, imperii uero sui anno tertio, preponendo addere iussit;« atque in codice Parisiensi n. 4613: »Hec sunt capitula que domnus Karolus magnus imperator iussit scribere in consilio suo, et iussit ea ponere inter alias leges.« Gothanus tandem: »Incipiunt capitula legi Salice quos constituit Karolus imperator. Habentur apud Muratorium inter Caroli leges capp. 101-108, 91, 92, 24.

 1 [2 1Kb] . De homicidiis clericorum. [d 1Kb] Si quis subdiaconum  occiderit, 300 solidos componat; [e 1Kb] qui diaconum  [1 1Kb] 400 solidos, qui presbiterum 600, qui episcopum [a 1Kb] 900 solidos componat [2 1Kb] . Qui monachum [b 1Kb] , 400 [3 1Kb] solidis culpabilis iudicetur.

2. De his, qui infra inmunitatem confugiunt, uel damnum aliquod ibi faciunt. [c 1Kb] Si quis in inmunitatem damnum aliquid fecerit, 600 solidos componat. Si autem homo furtum fecerit aut homicidium, uel quodlibet crimen foras committens infra inmunitate fugerit, mandet comes uel episcopo, uel abbate [4 1Kb] , uel [5 1Kb] uicedomino, uel quicumque locum episcopi aut [6 1Kb] abbatis tenuerit, ut reddat ei reum. Si ille contradixerit et eum reddere noluerit, in prima contradictione solidis 15 culpabilis iudicetur. Si ad secundam inquisitionem et eum reddere noluerit, 30 solidis culpabilis iudicetur. Si nec ad tertia consentire  noluerit, quicquid reus damnum fecerat, totum ille qui eum infra inmunitatem retinet nec reddere uult, soluere cogatur, et ipse comes ueniens licentiam habeat ipsum hominem infra inmunitatem querendi, ubicumque eum inuenire potuerit. Si autem statim in prima inquisitione comiti responsum fuerit, quod reus infra inmunitatem [7 1Kb] quidem fuisset, sed fuga lapsus sit, statim iuret [8 1Kb] quod ipse eum ad iusticiam cuiuslibet disfaciendam fugire non fecisset, et sit ei in hoc satisfactum. Si autem intranti in ipsam inmunitatem comiti collecta manu quilibet resistere temptauerit, comes hoc ad regem uel ad principem deferat, ibique iudicetur; ut sicut ille qui in inmunitatem damnum fecit, 600 [9 1Kb] solidos conponere debeat [10 1Kb] , itaque qui comiti collecta manu resistere  presumpserit, 600 solidis culpabilis iudicetur.

3. De his qui ad ecclesiam confugium faciunt. Si quis ad ecclesiam confugium fecerit, in atrio ipsius ecclesie pacem habeat, nec sit ei necesse ecclesiam ingredere, et nullus eum inde per uim abstrahere presumat; set liceat ei confiteri quod fecit, et inde per manus bonorum hominum ad discussionem in publico perducatur.

4. De his qui per malum ingenium alium auxiliauerit. Si quis hominem in iudicio contra alio altercantem iniuste adiuuare per malum ingenium presumpserit, atque inde coram iudicibus uel comite increpatus fuerit, et negare non potuerit, solidis 15 culpabilis  iudicetur.

 5. De his qui ingenuare uolunt. Si quis de libertate sua fuerit interpellatus, et timens ne in seruitium cadat, aliquem de propinquis suis, per quem se in seruitium casurum timens occiderit, id est patrem, matrem [11 1Kb] , patruelem, auunculum, uel quamlibet huiusmodi propinquitatis personam, ipse qui hoc perpetrauerit moriatur, agnatio [12 1Kb] uero et consanguinitas [13 1Kb] eius in seruitutem cadat. Et si negauerit se illum occidisse [d 1Kb] , ad nouem uomeres ignitos, iudicium Dei examinandus, accedat.

6. De his qui ad casam Dei res suas tradere uoluerint. Si quis res suas pro anima sua ad casam Dei tradere uoluerit, domi [14 1Kb] traditionem faciat coram testibus legitimis. Et que actenus in hoste facte sunt traditiones, de quibus nulla est quesitio, stabilis  permaneant. Si uero aliquis alii res suas tradiderit, et in hoste profectus fuerit, et ille cui res tradite sunt interim mortuus fuerit, qui [15 1Kb] res tradidit, cum reuersus fuerit, adhibitis testibus coram quibus traditio facta est, res suas recipiat. Si autem et ipse mortuus fuerit, heredes eius legitimi res traditas recipiant.

7. De homine qui per cartam libertatem consecutus est. Si quis per cartam ingenuitatis a domino suo legitime libertatem est consecutus, liber permaneat. Si uero aliquis eum iniuste inseruire temptauerit, et ille cartam ingenuitatis sue ostenderit, et aduersarium [iniuste [16 1Kb] ] se inseruire uelle comprobauerit, ille qui hoc temptauit, multam que in carta scripta [17 1Kb] est, soluere cogatur. Si uero carta non paruerit,  sed iam ab illo qui eum inseruire uoluerit disfacta est, widrigildum [18 1Kb] eius componat, duas partes illi quem inseruire uoluerit, tertiam regi; et ille iterum per preceptum regis [19 1Kb] libertatem suam conquirat [20 1Kb] .

8. De libero homine qui se loco wadii tradidit. Liber qui se loco wadii in alterius potestate [21 1Kb] commiserit, ibique constitutus damnum aliquod cuilibet fecerit, qui eum in loco wadii suscepit, aut damnum soluat, aut hominem in mallo productum demittat, perdens simul debitum propter quod eum in wadio suscepit. Et qui damnum fecit demissus iuxta qualitatem regi [22 1Kb] cogatur emendare. Si uero liberam feminam habuerit, usque dum in pignus extiterit, et  filios habuerint [23 1Kb] liberi permaneant.

 9 [1 1Kb] . De debitis regalibus, qualiter solui debeant. Omnia debita que ad partem regis soluere debent, solidis duodecim denariorum [2 1Kb] soluant, excepta freda que in lege Saliga scripta sunt. Illa eodem solido quo cetere compositiones solui debent, componantur.

10. De eo qui causam iudicatam repetere presumit. Si quis causam iudicatam repetere in mallo  presumpserit, ibique testibus conuictus fuerit, aut quindecim solidos componat, aut quindecim ictus ab scabiniis [3 1Kb] qui causam [4 1Kb] prius iudicauerunt, accipiat.

11. De eo qui in testimonium assumitur, qualis esse debeat. Optimi quique in pago [5 1Kb] uel ciuitate in testimonium adsumantur, et cui is contra quem testimoniare debent nullum crimen possit indicere [6 1Kb] .



CAPITULA MINORA [a 1Kb] .


Capitulis legi Salice addendis in codicibus omnibus preter Sangallensem capitula minora subiiciuntur, que iam illorum ope iterum euulgamus. Inscribuntur: Incipit capitula minoris in cod. 4995. Item primum capitulum in c. 4629. Item de capitulis in Gothano, Iussio imperatoris in uaticano. Inter leges Caroli Langobardicas capp. 1, 4-6, 8, 10-13, 15, 17, 20, 22; apud Muratorium c. 154, 93, 98, 110-113, 126, 14-117 habentur.

 1. De causis admonendis, de ecclesiis emendandis, et ubi in uno loco plures sunt quam necesse sit [1 1Kb] , ut destruantur que necessaria non sunt, et alia construantur.

2. Ut presbyteri non ordinentur priusquam examinentur. Et ut excommunicatio passim et sine causa non fiat [2 1Kb] .

3. Ut missi nostri scabimos, aduocatos, notarios [3 1Kb] per singula loca elegant; et eorum nomina, quando reuersi fuerint, secum scripta deferant.

4. De his qui legem seruare [b 1Kb] contempserint, ut per fideiussores ad presentia regis deducantur [4 1Kb] .

5. Ut illi qui haribannum soluere debent, coniectum [5 1Kb] faciant ad haribannatorem [6 1Kb] .

 6. De fugitiuis [7 1Kb] ac peregrinis, ut distringantur, ut scire possimus qui sint aut unde uenerunt.

7 [8 1Kb] Ut bauga [9 1Kb] et brunias [10 1Kb] non dentur negotiatoribus [11 1Kb] .

8. De mensuris, ut secundum iussionem [c 1Kb] nostram equales fiant.

9. Ut non mittantur testimonia super uestitura domni Pippini regis [sed talis nobis in hac causa  honor seruetur, qualis et antecessoribus nostris et imperatoribus seruatus esse [12 1Kb] cognoscitur [13 1Kb] .]

10. [14 1Kb] [d 1Kb] Ut nec colonus nec fiscalinus foras mitio [15 1Kb] possint alicubi [16 1Kb] traditiones facere.

11. Ut nullus presumat hominem in iuditio [e 1Kb] mittere sine causa [17 1Kb] , nisi iudicatum fiat.

12. Ut liber homo qui in monasterio regulari comam deposuerit, et res suas ibidem delegauerit, promissionem factam secundum regulam firmiter teneat [18 1Kb] .

13. Ut omnia que [19 1Kb] wadiare debent, iuxta quod in lege continet, pleniter secundum ipsam legem rewadiata [20 1Kb] fiant; et in postmodum uel domnus rex, uel ille cuius causa est, iuxta quod ei placuerit, misericordiam  faciat.

14. De episcopis, abbatibus, comitibus qui ad placitum nostrum non uenerunt.

15. Ut nullus ebrius suam causam in mallo possit conquirere, nec testimonium dicere. Nec placitum comis habeat, nisi ieiunus.

16 [21 1Kb] Ut nemini liceat alium cogere ad bibendum [f 1Kb] [nisi quod ei necesse erit.]
[7 1Kb]

 17. De missis nostris discurrentibus, uel ceteris hominibus in utilitate nostra iter agentibus, ut nullus mansione contradicere presumat [1 1Kb] .

18. De canibus qui in dextro armo tunsi sunt, ut homo qui eum habuerit, cum ipso cane [2 1Kb] in presentia domni regis ueniat.

19. Ut populus interrogetur de capitulis que in lege nouiter addita sunt [a 1Kb] . Et postquam omnes [3 1Kb] consenserint, subscriptiones et manufirmationes suas in ipsis capitulis faciant [b 1Kb] .

20. Ut nullus ad placitum [4 1Kb] banniatur, nisi qui causam suam querere aut si alter ei querere debet; exceptis scabineis septem, qui ad omnia placita preesse [5 1Kb] debent [6 1Kb] .

21. De falsis testibus ut non recipiantur.

22. Ut nullus presumat per uitam regis et filiorum eius iurare.

23. De illis Saxonibus qui uxores non habent.

24. De signatis [8 1Kb] qui mentiendo uadunt.

25. Ut missi nostri qui iam breuis detullerunt de adnuntiatione, uolumus ut adhuc [9 1Kb] adducant de opere [10 1Kb] .

26. Quanta mora faciunt in unoquoque loco, et quot homines secum habeant.

27. De prudentia et constantia missorum nostrorum.

28. De falsis monetariis requirendum est.

29. [11 1Kb] . Si alie res fortuitu non preoccupauerint [12 1Kb] , 8. Kalendas Iulias, missa sancti Iohannis baptiste, ad Magontiam siue a Caualonno [13 1Kb] generale placitum  habere uolumus.


In cod. bibl. regie n. 4632, sequitur:

Cap. de inienuitate cartarum. Si quis per cartam inienuus dimissus, et quolibet homine ad seruitium  interpellatus fuerit, primo legitimum auctorem sue libertatis proferat, et in sua libertate perseueret. Si uero auctor defuerit, testimonia bonorum hominum, qui tunc aderant quando liber dimissus fuit, se defendere permittatur. Si uero et testes defuerint, cum duabus cartis, qui eiusdem cancellarii manu firmate sint uel subscribte, cuiuscumque fuerint, suam cartam, que tertia est, ueracem et legitimam esse confirmet. Si autem interpellatus fuerit ad seruitium, nec auctorem nec testimonia habuerit, neque alias duas cartas ad suam cartam [14 1Kb] confirmandam inuenire potuerit, tunc his qui eum interpellauit secundum legem ipsam cartam falsam efficiat, et seruum suum conquirat. Si uero interpellatur [15 1Kb] aut auctorem aut testimonia aut cartarum conlatione uictus fuerit, et hoc quod uoluit efficere non potuerit, multa que in ipsa inienuitatis cartam continet, cogatur exsoluere [16 1Kb] .


In codicibus 1 Gudiano et 2 Paris. 4626. hec capitula adduntur:

1. Theloneus aut census non exigatur a quolibet, ubi nec aqua nauigio aut pontem transeundum non est.

2. Et hoc nobis precipiendum est, ut quicunque in dona regio caballus destulerit, in unumquemque suum nomen habeat scriptum. Similiter et in uestimenta abbatissarum.

3. Et hoc nobis precipiendum [17 1Kb] est, ut ubicunque inueniuntur uicarii aliquid [18 1Kb] mali consentientes  uel facientes, ipsos [19 1Kb] eicere et meliores ponere.

4. Ut comites [20 1Kb] uel uicarii eorum legem sciant, ut ante eos iniuste [21 1Kb] quis nemini iudicare possit, nec ipsam legem mutare.



CAPITULARE LANGOBARDICUM.


Legitur in Codicibus Chisiano et Cauensi capp. 42-64 et 69-90, et inter leges Langobardorum apud Muratorium capp. 97, 91-93, 98, 102-108, 93, 110, 111 , 112-119. Continet capp. 1-21; capp. legi Salice addita, c. 9, 10; capp. minora c. 4, 5; capp. leg. Sal. c. 2-8; capp. minora c. 4, 6, 8, 9, 11, 12, 15, 17, 20, 22.

 22. De liberis hominibus qui uxores fiscalinas regias, et feminis liberis que homines similiter fiscalinos regios accipiunt etc. uide infra 805 B. 22.

23. Ut [1 1Kb] causa que adhuc coram comite non fuit, et his qui reclamat, propter suam uiolentia [2 1Kb] aut contumacia comiti inde appellare noluerint, iterum  comiti commendaretur.

24 [3 1Kb] . Quicumque beneficium occasione proprii desertum habuerit, intra annum postquam ei a comiti uel a misso nostro notum factum fuerit, et illum emendatum non habuerit, ipsum beneficium amittat.



CAPITULA QUAE IN LEGE RIBUARIA MITTENDA SUNT.


Edimus ea ope codicum 1. regii Parisiensis n. 4629; 2. uaticani inter Palatinos, n. 773; 3. Tegernseensis iam Monacensis, unde ea Amerpachius primus publici iuris fecerat; 4. Paris. inter Suppl. lat. n. 75, tum codicis Sancti Pauli in Carinthia qui caput tertium exhibet, atque reliquorum [1 1Kb] , quibus capitula ad leges Langobardorum adiecta exhibentur. Inscribitur uero in codice uaticano ita: »Incipit noua legis constitutio Karoli imperatoris qua in lege Ribuaria mittenda est.« Codex 4629 hec tantum habet: Item alios capitulos.

In Cod. Suppl. lat. n. 75 legitur: »Hoc fuit datum ad Aquis in tercio anno imperii domni Karoli augusti, quando synodus ibi magna fuit;« que quidem aut ad hec capitula aut ad proxime anteriora  referenda, Baluzio teste in codd. quoque Mettensi et uaticano habebantur.

Inter Caroli leges Langobardicas reperiuntur capp. 2-5, 7, 8-13, apud Muratorium c. 109, 119, 26, 27, 94, Pipp. 13, Caroli 38, 132.

 Cap. 1.  Si quis ingenuus ingenuum ictu percusserit, quindecim solidos conponat.

2. . Homo regis, id est fiscalinus, et eclesiasticus uel litus interfectus, centum solidis conponatur.

3. . Homo ingenuus qui multa qualibet soluere non potuerit, et fideiussores non [3 1Kb] habuerit, liceat ei semetipsum in wadium [4 1Kb] ei cui debitor est mittere, usque dum multa quam debuit persoluat [5 1Kb] .

4. . De sonesti [6 1Kb] aut sexcentos solidos conponat, aut cum duodecim iuret. Aut si ille qui causam querit, duodecim hominum sacramentum recipere noluerit, aut cruce aut scuto et fuste contra eum decertet.

5. . Nemini liceat seruum suum, propter  damnum ab illo [8 1Kb] cuilibet inlatum, dimittere; sed iuxta qualitatem damni dominus pro ipso respondeat, uel eum in compositione aut ad penam petitoris offeret [9 1Kb] . Si autem seruus perpetrato scelere fugerit, ita ut a domino penitus inueniri non possit, sacramento se dominus eius excusare studeat, quod nec sue uoluntatis nec conscientia fuisset, quod seruus eius tale facinus commisit [10 1Kb] .

6. . Sicut petierunt, ita domnus imperator consensit [11 1Kb] .

7. . Si quis [13 1Kb] ad mallum legibus mannitus [14 1Kb] fuerit [15 1Kb] et non uenerit, si eum sunnis non detenuerit, quindecim solidis culpabilis iudicetur. Sic [16 1Kb] ad secundam et terciam. Si autem ad quartam uenire contempserit, possessio eius in bannum mittatur,  donec ueniat et de re qua interpellatus fuerit iustitiam fatiat. Si infra annum non uenerit, de rebus eius que in bannum misse sunt [17 1Kb] rex interrogetur, et quicquid inde iudicauerit fiat. Prima ammonitio [18 1Kb] super noctes septem, secunda super noctes quatuordecim,  tertia super uiginti et unam, quarta super quadraginta duas. Similiter et de benefitio hominis, si forte res proprie non habuerit, mittatur in bannum usque quo rex interrogetur [19 1Kb] .

8. . Si auctor uenerit, et rem interciatam recipere rennuerit, campo uel cruce contendatur.

9. . Qui filios non habuerit, et alium quemlibet heredem sibi facere uoluerit, coram rege uel coram comite et scabinos uel missus dominicus, qui tum [20 1Kb] ad iustitias faciendas in prouincia [21 1Kb] fuerint ordinati, traditionem faciat [22 1Kb] .

10. . Homo denarialis non ante hereditare in suam agnitionem [24 1Kb] poterit, quam usque ad terciam generationem perueniat.

11. . Homo cartellaris [25 1Kb] similiter.

 12. . Omne sacramentum in ecclesie aut supra reliquias iuretur. Et quod in ecclesia iurandum est, uel cum sex [26 1Kb] electis, uel si [27 1Kb] duodecim esse debent, quales potuerit inuenire [28 1Kb] , sic illum Deus adiuuet et sancti quorum iste reliquie sunt, ut ueritatem dicat [29 1Kb] .

13. . Si interciata res furtu ablata fuerit, liceat ei super quem res interciata fuerit, sacramentum se excusare de furtu, nec sue uoluntatis aut conscientia fuisse quod ablatum est; et aliud tantum sine damnum restituat [30 1Kb] .


Codex 1 addit:

Ut nullus presumat teloneum per uias nec per uillas, nec rotaticum nec cepstaticum [a 1Kb] nec pulueraticum  recipere.


In cod. 3. adiiciuntur hec:

De homine qui conprehendidit seruum, iussit eum occidere dominos suos [b 1Kb] duos infantes, unum qui habuit nouem annos, alium qui habuit undecim; ad extremum  illum seruum, postquam dominos suos illos pueros occisit [1 1Kb] , in foueam quandam proiecit. Et iudicatum est, ut illum qui nouem annos habuit, triplici  weregildo conponat; alium uero qui undecim annos habuit, dupliciter; seruum, quem mordritum, tripliciter; et bannum nostrum ad omnia.



CAPITULARE DE EXERCITU PROMOuENDO.


Constitutio hec primo ab Heroldo in additione ad leges Langobardorum capite 3, pag. 320, publici iuris facta, a Baluzio anno 811 adscripta est, quod in capitulari Bononiensi cuius notas chronologicas ad annum 812 referebat, eius mentio fieri uideretur. Sed cum iam in capitulari anni 805 cap. 6, edicti cuiusdam de exercitu promouendo mentio fiat, in quo de bruniis nichil adhuc constitutum sit, quod in constitutionem nostram quadrat, anno 805 anteriorem esse constat. Ascripsi eam igitur anno 803, cum nec ipso nec proxime antecedenti Carolus expeditionem per se fecerit, sed domi remanens legatos suos in hostes miserit, quod cum capitulis capitularis huius 8 et 9 optime congruit. Editio nostra nititur auctoritate Codicis, unde et Heroldus legem exscripsisse uidetur, Weissenaugiensis seculi X, a uiro cl. et arduo studiorum nostrorum promotore D. Maier iurisconsulto Eslingensi in usus nostros cum editis collato.



BREuIS CAPITULORUM QUAM MISSI DOMINICI HABERE DEBENT AD EXERCITUM PROMOuENDUM.


1. Ut [a 1Kb] omnis liber homo qui quatuor mansos uestitos de proprio suo siue de alicuius beneficio habet, ipse se preparet, et per se in hostem pergat, siue cum seniore suo si senior eius perrexerit, siue cum comite suo. Qui uero tres mansos de proprio habuerit, huic adiungatur qui [1 1Kb] unum mansum habeat, et det illi adiutorium ut ille pro ambobus possit. Qui autem duos habet de proprio tantum, iungatur illi alter qui similiter duos mansos habeat, et unus ex eis, altero illum adiuuante, pergat in hostem. Qui etiam tantum unum mansum de proprio habet, adiungantur ei tres qui similiter habeant, et dent ei adiutorium, et ille pergat tantum; tres uero qui illi adiutorium  dederunt, domi remaneant.

2. uolumus [b 1Kb] atque iubemus, ut idem missi nostri diligenter inquirant, qui anno preterito de hoste bannito remansissent, super illam ordinationem quam modo superius comprehenso de liberis et pauperioribus hominibus fieri iussimus; et quicumque fuerit inuentus, qui nec parem suum ad hostem suum faciendum secundum nostram iussionem adiuuit neque perrexit, haribannum nostrum pleniter rewadiet, et de soluendo illo secundum legem fidem faciat.

3. Quod [c 1Kb] si forte talis homo inuentus fuerit qui dicat, quod iussione comitis uel uicarii aut centenarii sui, hoc de quo [2 1Kb] ipse semetipsum preparare debeat, eidem comiti uel uicario aut centenario uel quibuslibet hominibus eorum dedisset, et propter  hoc illud demisisset iter, et missi nostri hoc ita uerum esse inuestigare potuerint, is per cuius iussionem ille remansit, bannum nostrum rewadiet atque persoluat, siue sit comes, siue uicarius [3 1Kb] , siue aduocatus  episcopi atque abbatis.

4. De [d 1Kb] hominibus comitum casatis. Isti sunt excipiendi, et bannum rewadiare [4 1Kb] non iubeantur: duo qui dimissi fuerunt cum uxore illius, et alii duo qui propter ministerium eius custodiendum, et seruitium nostrum faciendum remanere iussi sunt. In qua causa modo precipimus, ut quanta ministeria unusquisque comes habuerit, totiens duos homines ad ea custodienda domi dimittat, preter illos duos quos cum uxore sua. Ceteros uero omnes secum pleniter habeat, uel si ipse domi remanserit, cum illo qui pro eo in hostem proficiscitur, dirigantur [5 1Kb] . Episcopus uero uel abbas duo tantum de casatis et laicis hominibus suis domi dimittant.

5. De [e 1Kb] hominibus nostris et episcoporum et abbatum,  qui uel beneficia, uel talia propria habent, ut ex eis secundum iussionem in hostem bene possunt pergere, exceptis his quos eis secum domi remanere permisimus. Si aliqui inuenti fuerint, qui uel pretio se redemissent, uel dominis [6 1Kb] suis permittentibus domi remansissent, bannum nostrum, sicut superius dictum est, rewadient [7 1Kb] , et fidem faciant ac persoluant. Domini uero eorum, qui eos domi remanere permiserint [8 1Kb] , uel ministeriales eorum, qui ab eis precium acceperunt, similiter bannum nostrum rewadient [9 1Kb] , et fidem faciant, usque dum nobis nuntiatum fuerit.

6. uolumus ut missi nostri diligenter inquirant in quibus locis hoc factum sit, quod ad nos peruenit [10 1Kb] , quod quidam homines postquam secundum nostram  iussionem sociis suis qui in hostem perrexerunt, de stipendia sua adiutorium fecerunt, iubente comite uel ministerialibus eius propter se redimendum pretium dederunt, ut eis domi remanere licuisset, cum  illi in hostem ire non deberent, quia iam sociis suis constitutum a nobis adiutorium dederunt: hoc fiat inuestigatum et nobis nuntiatum.

7. uolumus [a 1Kb] ut isti missi nostri qui hac legatione fungi debent, ab his hominibus coniectum accipiant qui in hostem pergere debuerunt et non perrexerunt. Similiter et a comite uel uicario uel centenario, qui ad hoc consenserunt ut domi remansissent; necnon et ab omnibus predictum coniectum accipiant, qui anno preterito constitutam a nobis exercitalis itineris iussionem irritam fecerunt.

8. Istius capitularii exemplaria quatuor uolumus  ut scribantur, et unum habeant missi nostri, alterum comes in cuius ministeriis hec facienda sunt, ut aliter non faciant neque missus noster neque comes, nisi sicut a nobis capitulis ordinatum est. Tertium habeant missi nostri qui super exercitum nostrum constituendi sunt. Quartum habeat concellarius noster.

9. uolumus [b 1Kb] ut homines fidelium nostrorum, quos nobiscum ad seruitium nostrum domi reseruare iussimus, in exercitum ire non compellantur; sed et ipsi [c 1Kb] domi remaneant uel in seruitio dominorum suorum. Neque haribannum rewadiare iubeantur illi homines qui anno preterito nobiscum fuerunt.



CAPITULA ALIA ADDENDA.


Capitula a Baluzio ex Codicibus Palatino bibliothece uaticane et S. uincentii Mettensis primum edita. ope 1 Codicis regii Parisiensis inter Supplementa latina n. 75 signati recognoui.



ALIA CAPITULA ADDENDA SUNT, EA QUAE NUPER AUDITA ET COMPERTA HABEMUS.


1. De clericis et laicis qui chrisma ad aliquam nimietatem dant et accipiunt. Si quis presbyter aut diaconus dare aut accipere presumpserit, gradum amittat. Ceteri clerici et [a 1Kb] nonnanes disciplinam corporalem et carceris custodiam sustineant. Laici qui acceperint, aut alicui dederint, manum perdant.

2. De negotio super omnia precipiendum est, ut nullus audeat in nocte negotiare in uasa aurea et argentea, mancipia, gemmas, caballos, animalia, excepto uiuanda et fodro, quod iter agentibus necessaria sunt, sed in die coram omnibus et coram testibus unusquisque suum negotium exerceat.

3. Reliqua capitula que in anteriore [1 1Kb] capitulari  scripta sunt, tam de uenundatione annone, et de reliquis iustitiis, et de restauratione ecclesiarum, et de pace, et de fugitiuis, et de singulis quibusque causis, omnia ita obseruentur [b 1Kb] .

12. [Supra, col. 263, c. 5.] Nemini liceat seruum suum propter dampnum a se dimittere; sed iuxta qualitatem culpe dominus eius pro ipso seruo respondeat, aut componat quicquid ille fecit usque ad super plenam leudem liberi hominis. Quicquid super hoc fuerit, in regis iuditio [2 1Kb] esse uidetur.

13. Si inuentus fuerit quis cartam falsam fecisse aut falsum testimonium dixisse, manum perdat [3 1Kb] aut redimat.

14. Ut homo liber peccato imminente, quod absit,  patrem aut matrem, auunculum uel nepotem interfecerit, hereditatem propriam amittat. Et si quis mechatus fuerit matrem, sororem, amitam, aut neptam, similiter hereditatem perdat.

15. Ut homines fiscalini siue coloni aut serui in alienum dominium commorantes, a priore domino requisiti, non aliter eisdem concedantur, nisi ad priorem locum ubi prius uisus fuit mansisse, illuc reuertatur, et ibi diligenter inquiratur de statu ipsius cum cognatione eius. Hoc a nobis preceptum est omnibus cognitum facere.

16. [801, 14.] Ut infra regna Christo propitio nostra omnibus iterantibus nullus hospitium deneget, mansionem et focum tantum. Similiter pastum nullus contendere faciat, excepto pratum et messem.

 17. [801, 15.] Ut liberi homines nullum obsequium comitibus faciant, nec uicariis, neque in prato, neque in messe, neque in aratura aut uinea, et coniectum nullum uel residuum eis resoluant; excepto seruitio quod ad regem pertinet, et ad heribannitores, uel his qui legationem ducunt.

18 [4 1Kb] . [Supra, col. 262, c. 3.] Ut ubicumque inueniuntur uicarii aliquid mali consentientes uel facientes, ipsos eicere et meliores ponere iubemus.

19. [C. 4.] Ut comites et uicarii eorum legem sciant, ut ante eos iniuste neminem quis iudicare possit, uel ipsam legem mutare.

20. [C. 2.] Ut quicumque in dona regia [c 1Kb] caballos  presentauerit, in unumquemque [a 1Kb] suum nomen scriptum habeat.

21. Ut qui oratorium consecratum habet, uel habere uoluerit, per consilium episcopi de suis propriis rebus ibidem largiatur, ut propterea illi uici canonici non sint neglecti

22 [1 1Kb] . [C. 1.] Ut nullus homo presumat teloneum  in ullo loco accipere, nisi ubi antiquitus pontes constructi sunt, et ubi nauigia precurrunt [2 1Kb] , et antiqua uidetur esse consuetudo. [Col. 264, l. 39.] Similiter nec rodaticum neque pulueraticum ullus accipere presumat; quia qui hoc facere temptauerit, bannum dominicum omnimodis componere debet.



CAPITULA MISSO CUIDAM DATA.


Capitula hec ex capp. 5 et 6, ad interrogationem missi cuiusdam dominici data, ope Codicis regii Parisiensis inter Suppl. latina n. 75 recognoui. Edita erant primum a Baluzio ex Codicibus Palatino bibliothece uaticane et Sancti uincentii Mettensis.

 1. Continebatur namque in primo capitulo, utrum ubi colonam seruus cuiuslibet uxorem acceperit, infantes illorum pertinere deberent ad illam colonam, an ad illum. Considera enim, si proprius seruus tuus alterius propriam ancillam sibi sociauerit, aut alterius seruus proprius tuam propriam ancillam uxorem acceperit, ad quem ex uobis eorum procreatio pertinere debeat, et taliter de istis fac, quia non est amplius nisi liber et seruus.

2. De secundo unde me interrogasti, si comes de notitia solidum unum accipere deberet, et scabinii siue cancellarius. Lege Romanam legem, et sicut ibi inueneris, exinde facias. Si autem ad Salicam pertinet legem, et ibi minime repereris quid exinde facere debeas, ad placitum nostrum generale exinde  interrogare facias.

3. Continebatur quippe in tercio capitulo, de his qui per falsos testes libertatem consecuntur, quid ex his facere deberes interrogasti. Nos uero ubique uobis precepimus ut nequaquam cum falso testimonio ullus se potuisset liberare de seruitio. Et si secundum legis ordinem se liberare potuerit, liber permaneat. Si uero cum falsis testibus, nequaquam illi consentias.

4. In quarto namque capitulo declarabat de his qui prima, secunda, tertia uice [a 1Kb] manniti, ad uestram presentiam uenire nolunt. Similiter de ipsis precepimus, quid ex his facere deberet.

5. In quinto autem capitulo referebatur de episcopis, abbatibus, uel ceteris nostris hominibus qui ad placitum uestrum uenire contempserint. Illos uero  per bannum nostrum ad placitum uestrum bannire faciatis. Et qui tunc uenire contempserint, eorum  nomina annotata ad placitum nostrum generale nobis representes.

6. In sexto autem capitulo scriptum erat de pontibus antiquis constitutis, uel de [b 1Kb] inlicitis theloneis. Unde precipimus, ut ubicumque antiqua consuetudo fuit theloneum accipiendi, theloneum legitimum accipiant. Nam et hoc antea uobis ore proprio iniunximus, et nequaquam intellexistis.

7. In septimo autem capitulo, ubi referebatur qualiter post querelas dominorum serui eorum cartas ostendant, et ipsi serui, a scabineis sententia accepta, eas ueras esse comprobare debeant; nequaquam hoc uolumus quod seruus suam cartam propriam probare debeat; sed dominus qui ipsum seruum querit, ipse, si poterit, ipsam cartam falsam  deprehendat.

8. In octauo capitulo referebatur de seruis qui Francas feminas accipiunt, et postea illorum domini eis cartas faciunt eo tenore, ut si aliqua procreatio filiorum aut filiarum ex ipsis orta fuerit, liberi permaneant; et nesciunt, sicut scripsisti, utrum habere debeant, an non. Deinde uolumus, ut si ille homo seruo aut ancille cartam in sua presentia fecerit, et ille uel illa qui cartam libertatis habere debet presentes fuerint, ipsa carta stabilis permaneat. Sed qui post discessum domini sui ortus fuerit, in seruitio permaneat. Et ille carte que a quibusdam dominis his facte fuerint qui necdum nati esse noscuntur, sed post eorum discessum nati fuerint, nullum optineant  effectum, nec per easdem cartas liberi esse ualeant.



CAPITULA A MISSIS DOMINICIS EDITA.


Capitulare a Baluzio editum ex ueteri Codice ms. Sancti uincentii Mettensis, ope Codicis 1 bibl. regie Parisiensis inter Suppl. latina n. 75 recognoui.

 1. In primis de banno domni imperatoris et regis, quem per semetipsum consuetus est bannire, id est, de [a 1Kb] mundoburde ecclesiarum, uiduarum, orfanorum, et de minus potentum personarum, atque [b 1Kb] de raptu, et de exercitali placito instituto, ut hi qui ista irrumperint, bannum dominicum omnimodis componant.

2. De decimis et nonis, atque iustitia ecclesiarum Dei, ut studeatis dare et facere sicut lex est.

3. Qui beneficium domni imperatoris et ecclesiarum Dei habet, nichil exinde ducat in suam hereditatem, ut ipsum beneficium destruatur.

4. Nullus homo alterius clericum aut nominem recipiat in sua potestate.

5. Ut nullus latronem habeat in sua potestate, nec  celet.

6. Ut nullus se presumat periurare, aut falsum testimonium dicere.

 7. Ut nullus contra rectum iudicium audeat indicare quicquam.

8. Ut nullus presumat nocere eum qui rectum imperatoris [1 1Kb] dixerit.

9. Ut nullus presumat alium sine lege opprimere, uel aliquid mali agere.

10. Nullus homo presumat aliter uendere, aut emere, uel mensurare, nisi sicut domnus imperator mandatum habet.

11. Ut diem dominicum cum omni diligentia custodiatis, sicut lex est, uel sicut domnus imperator mandatum habet.

12. Nullus fidelitatem quam promissam habet domno imperatori infrangat; aut qui infractam habet, non consentiat [2 1Kb] .

 13. Nec non etiam de istis causis paganicis [3 1Kb] quod aliqui obseruant, ut nullus faciat, nec consentiat facientem [4 1Kb] .



CAPITULARE AD [a 2Kb] SALZ .


Textum huius capitularis ex 1 Codice bibl. uaticane inter Palatinos n. 289 signato, sec. IX, cuius in fol. primo legitur, collato 2 Codice bibl. regie Paris. inter Suppl. latina n. 75, restitui. Et in Codice quidem Palatino nullam inscriptionem prefert, cum in Parisiensi In quarto anno ad Salz legatur. Eadem habebantur in Codice unde Sirmondus Tomo II Concil. Gallie, p. 252, legem hanc primus publici iuris fecit, ideoque et ipse et Baluzius eam anno 804 assignandam duxerunt. Monendum tamen restat, Carolum non eo anno, sed precedenti, 803, in palatio Salz in Franconia commoratum fuisse; eoque hoc capitulare estati anni 803 ascribendum, aut annum eius plane in incerto relinquendum esse. Subiicimus, que in Codicibus istis proxime sequuntur, ex codice Palatino capitulare metropolitani cuiusdam fortasse in synodo quadam promulgatum, ad fidem uero Codicis Parisiensis capitula data presbyteris, a Sirmondo et Baluzio ope Codicum Remensis et uaticani quondam uulgata.

 1. Ut ecclesias Dei bene constructe et restaurate fiant, et episcopi unusquisque infra suam parrochiam exinde bonam habeat prouidentiam, tam  de officio et luminaria, quamque et de reliqua restauratione.

2. De decimis ubi antiquitus fuerunt [b 9Kb] ecclesie  [1 1Kb] baptismales, et deuotio facta fuit, iuxta quod episcopus ipsius parrochie ordinauerit, omniamodis [2 1Kb] fiant donate. Et si per donationes regum, aut ceterorum Deum timentium bonorum hominum, ad episcopia seu monasteria aliquas res delegatus [3 1Kb] sunt, et ex ipsis rebus antiquitus ad ipsas ecclesias priores  decimas datas fuerunt, ipsa antiqua donatio uel deuotio firma et stabilis omnino permaneat, et ipsas res ubi delegatas esse uidentur permaneant. Tamen, ut supra diximus, decimas de ipsis rebus qui eas possidere uidetur persoluat.

 3. [a 1Kb] Quicumque uoluerit in sua proprietate ecclesiam edificare, una cum consensu et uoluntate episcopi, in cuius parrochia fuerit, licentiam habeat. uerumtamen omnino preuidendum est, ut alias ecclesias antiquiores propter hanc occasionem nullatenus earum iustitiam aut decimam perdant, sed semper ad antiquiores ecclesias persoluantur.

4. Unusquisque episcopus in sua parrochia secundum canonicam institutionem presbyteros ordinare faciat.

5. Ut nullus in monasterio puellarum uel ancillarum Dei intrare presumat; nec presbiter, nec diaconus, nec subdiaconus, uel clericus, aut laicus, nisi  tantummodo presbyter missa celebrandum tempore oportuno ingradiatur, salua necessitate monasterii secundum canonicam institutionem, et iuxta quod episcopus ipsius parrochie ibidem ordinauerit.  Presbyter autem missa celebrata statim exeat.

6. Quicumque filiam suam, aut neptam, uel parentam Deo omnipotenti offerre uoluerit, licentiam habeat. Si non autem, domui infantes suos nutriat, et non aliam infra monasterio mittere nutriendi gratia presumat, nisi qui de firmiter in ipso loco in Dei seruitio perseuerare uoluerit, uel secundum instituta sanctorum patrum seu canonicam auctoritatem.

7. Omnino prohibemus, ut nullus masculum filium, aut nepotem, uel parentum [1 1Kb] suum, in monasterio puellarum aut nutriendum commendare presumat, nec quisquam illum suscipere audeat.

8. Ut nullus ex clericali ordine, sacerdotes uidelicet,  aut alii clerici, neque laicus, brunias aut alii arma infra monasterio puellarum commendare presumat, ne quisquam recipere audeat, excepto si in elimosyna datum fuerit.



CAPITULARE METROPOLITANI CUIUSDAM IN SYNODO PROPOSITUM.


ITEM ALIA.


Cap. 1. Deo gratias agere, quod Deus nos sanos congregauit in unum [1 1Kb] .

2. Ut fiat oratio pro domno imperatore et filiis eius et cuncto populo christiano.

 3. Si aliquis ex uobis aliquam causam habet nobis dicendam, quam ipse per se non potuit emendare.

4. Ut unusquisque episcopus ammoneat presbiteros  et clericos in sua parrochia, ut secundum canones agant et uiuant.

5. Ut episcopi et abbates qui monachos habent, illos regant et doceant secundum regulam sancti Benedicti.

 6. 'fl

Ut orent pro me peccatore, sicut eorum est uoluntas.



[a 1Kb] CAPITULA DATA PRESBYTERIS.


 Ammonere uos cupio, fratres et filioli mei, ut ista pauca capitula, que hinc scripta sunt, intentius audiatis.

1. Imprimis, ut sacerdos Dei de diuina Scriptura doctus sit, et fidem Trinitatis recte credat, et alios doceat, et suum officium bene possit implere.

2. Ut totum psalterium memoriter teneat.

3. Ut signaculum et baptisterium memoriter teneat.

 4. Ut de canonibus doctus sit, et suum penitentiale bene sciat.

5. Ut cantum et compotum sciat.

 6. Ut nullus sacerdos feminas secum habitare permittat, excepto matrem, sororem, uel amitam.

7. Ut presbyteri in tabernis bibere non presumant.

8. Ut nullus auariciam sectetur; non sit superbus, non ebriosus, non uinolentus, nec somnolentus.

9. Ut nullus presumatur in cena Domini ieiunium soluere.

 10. Ut nullus baptizare presumat, nisi in pascha et pentecosten, excepto infirmo.

11. Ut nullus presbyter, nec diaconus, nec clericus,  chrisma alicui dare presumat [a 1Kb] pro aliqua necessitate. Qui si hoc fecerit, degradetur.

12. Ut nullus presbyter ad synodum contempnat  uenire. Quod si aliter facere presumpserit, coactus ueniat, et secundum canones iudicetur



CAPITULA LEGI BAIOARIORUM ADDITA .


In ordinanda Baioaria anno 788 penitus subacta Carolus ter maius temporis spatium consumpsit, annis scilicet 788, 792 et 793, atque 803. Quorum cuinam capitula ad legem Baioariorum addita assignanda sint, haud facile dixeris; et M. Welserus anno 788, Cointius an. 792, Baluzius uero annis 788 et 806 attribuit, ea post imperii diuisionem anno 806 repetita ratus. Ambigentibus uero nobis, imperatoris uocabulum litem dirimere uisum est, in Codicibus recentioribus quidem omissum, ut in antiquissimis omnibus, unde illi descripti sunt, propositum. Ad manus autem fuerunt: 1 C. bibl. regie Parisiensis n. 4417 in-fol. sec. IX uel X, 2 C. bibl. palat. uindobonensis in catalogo Iuris ciuilis n. 64 signatus m. sec. XII, in quo, ut in anteriori et subsequenti, post leges Baioariorum habetur. Til. Editio Ioannis Tilii absque loco et anno in 16o. Preterea uir cl. Foringer de Codicibus in bibliotheca regia Monacensi asseruatis ad nos retulit eorumque lectiones benignissime enotauit. Sunt autem hi quatuor: 3 C. olim Tegernseensis Cimel. Iu. 3 d. seculi IX, uel X, in-8o legum Baioariorum et Alamannorum; 4 C. olim ecclesie cathedralis Augustane n. 153, sec. X, in-4o, collectionem canonum penitentialium, leges Alamannorum et Ansegisum continens, in quo ut in Tegernseensi legi Alamannorum submittitur; 5 C. Olim Chiemensis, postea D. Lipperti, iam Cimel. Iu. 3 c. sec. XII, in-8o mai., ubi legem Baioariorum et decretum Tassilonis excipit. Liber hic, ut cl. Foringer obseruat, ex Cod. Tegernseensi, adhibito fortasse alio quodam, profluus, fons est Codicis sexti. 6 olim ciuitatis Augustane m. sec. XII, in-8o, leges Baioariorum continentis. Ex quo H. Canisius, Welseri apographum nactus, post Chronicon uictoris Tununnensis, Ingolstadii, an. 1600, in-4o, et Welserus, in libro u Rerum Boicarum, Auguste uind., an. 1602, Editiones suas parauerunt.


 Capitula [1 1Kb] que ad legem Baioariorum [2 1Kb] domnus Carolus serenissimus [3 1Kb] imperator [4 1Kb] addere iussit, ut [5 1Kb] bannum [6 1Kb] ipsius quislibet [7 1Kb] inrumperit [8 1Kb] componere debeat.

1. Ut ecclesia [9 1Kb] , uidue, orfani, uel minus potentes pacem rectam habeant. Et ubicunque fuerit infractum, sexaginta [10 1Kb] solidis componatur.

2. Ut raptum [11 1Kb] uel uis [12 1Kb] per collecta hominum et incendia infra patria [13 1Kb] nemo facere presumat. Et qui hoc commiserit, sexaginta solidos in bannum nostrum componat [14 1Kb] .

3. Similiter et [15 1Kb] qui iussionem regiam in hoste [16 1Kb] bannitus inrumperit [17 1Kb] .

Hec [18 1Kb] octo [19 1Kb] capitula in assiduitate [a 1Kb] ; reliqua autem reseruata sunt regibus, ut ipsi potestatem habeant  nominatiue demandare unde [20 1Kb] exire debent.

 4. De denarialibus [21 1Kb] , ut si quis eos occiderit [22 1Kb] regi componatur.

5. Similiter de his qui per cartam in ecclesia iuxta altare [23 1Kb] dimissi sunt liberi, cum quadraginta solidis regi [24 1Kb] conponantur.

6. Hii uero qui per [25 1Kb] cartam ingenuitatis dimissi sunt liberi, ubi nullum patrocinium et defensionem non elegerint, similiter regi conponantur [26 1Kb] quadraginta solidis.

7. Ut clericum nemo recipere audeat sine consensu episcopi sui. Et si eum aliquis acceptum [27 1Kb] habet, quando licentia ipsius episcopi fuerit, aliter non faciat; nisi eum [28 1Kb] eius presentie perscrutandum [29 1Kb] si dignus fuerit, deducatur [30 1Kb] .



CAPITULARE BAIOARICUM .


Carolus a palatio Saltz digressus mense Augusto in Baioariam uenit ibique exercitus e Pannonia reditum prestolaturus per tres menses resedit. Quo tempore in metropoli eius prouincie Ratisbona precipue commoratus esse uidetur, quanquam et mense Octobri Saltzburgensis urbis situsque eius miranda inspexerit. Tunc etiam capitula de partibus Baioarie condita fuisse uideri possunt. Baluzius, nescio qua ratione  ductus, ea anno 806 ascripsit. Editio nostra Codici unico 1 quem in bibliotheca Cesarea uindobonensi in catalogo iuris canonici, numero 128 signatum, euolui, membr. in-8o maiore seculi IX innititur; paucis tamen uocibus ex Benedicto suppletis. Baluzii editio aut ex eodem fonte, aut ex Benedicti libro secundo fluxit [1 1Kb] .

 Primus omnium iubendum est, [ut habeant [2 1Kb] ] ecclesie earum iustitias, tam in uita illorum qui habitant in ipsis ecclesias, quamque in pecuniis et substantiis eorum.

2. Ut omnes episcopi potestatiue secundum regulam canonicam doceant, et regant eorum ministeria, tam in monasteriis uirorum quamque et puellarum, uel in forensis presbiteris, seu reliquo populo Dei.

3. Ut uidue, orfani et minus potentes sub Dei defensione et nostro mundeburdo pacem habeant, et eorum iustitia [adquirant [3 1Kb] ].

4. Ut episcopi cum comitibus stent, et comites cum episcopis, ut uterque pleniter [4 1Kb] suum ministerium peragere possint.

5. Ut latrones, uel homicide, seu adulteri, uel ncestuosi,  sub magna districtione [et correctione [5 1Kb] ] sint correpti secundum eoa [6 1Kb] Baiuuariorum uel lege.

 6. De rebus propresis, ut ante missos, comites seu iudices nostros ueniant [7 1Kb] , et ibi accipiant finitiuam sententiam. Et ut in antea nullus presumat rebus alterius proprindere; nisi magis suam causam querat ante iudices nostros, ut diximus, et ibi recipiat quod iustum est.

7. Ut si aliquis uoluerit dicere quod iuste ei non iudicetur, tunc in presentia nostra uenient. Aliter uero non se presumat in presentia nostra uenire pro alterius iustitiam dilatandam.

8. Quod non amplius de illis iustitiis missi nostri ad presens modo faciunt, nisi de temporibus Tassilonis seu Liutperge, excepto illis [8 1Kb] qui ad fidem aui et genitoris nostre uel ad nos uenerunt.

9. Ut marca nostra, secundum quod ordinatum uel  scaritum [9 1Kb] habemus, custodiant una cum missis nostris.



CAPITULARE DE LATRONIBUS .


Constitutionem hanc hucusque ineditam exscripsi ex Cod. regio Parisiensi 4404 membr., in folio, sec. IX, cuius ultima in pagina legitur. Data est ante annum 805, teste cap. 21 capitularis eius anni, ubi de ea sermonem fieri patet.


 Capitulare qualiter missi nostri de latronibus agere debent.

1. Ut ubicumque eos repererint [1 1Kb] diligenter inquirant, et cum discreptione [2 1Kb] examinant, ut nec hic superfluum faciant ubi ita non oportet, nec pretermittant quod facere debent.

2. Si latro de liberis personis fuerit hortus, postquam reprobatus fuerit inuentus secundum antiquam consuetudinem iudicetur. Si uero dictus fuerit latro et non fuerit comprehensus, qui eum conprobare uoluerit secundum legem adprobare faciat; et si quislibet per aliquam iram aliquem dixerit latronem, si hoc conprobare non potuerit, non credatur [3 1Kb] eis; et si ipse qui famosus est hoc iurare potuerit aut ad iudicium exire, qualecumque melius uidetur, et plena  fuerit discussio de illo facta, sine disciplina nichil patiatur,  inter dumtaxat si hoc facere uoluerit que diximus.

3. Si per sacramentum qui se exsedoniare [4 1Kb] uoluerit et fuerit aliquis qui contra eum contendere uellit, retrahat alius manum de super altare antequam iuratores sui iurent, et exeant in campum cum fustibus: et si latro uictus fuerit, componat omnia undecumque reprobatus factus fuerit, nisi forte eueniat ut dignus sit morte. Et si alius uictus fuerit qui contra eum innocentem surrexerit, sciat se mendatium dixisset, et quicquid iudicauerint hoc susteneat.

4. De liberis hominibus et ecclesiasticis aut fiscaliniis ubicumque reprobi inuentus fuerit, secundum legem deiudicetur, et antequam [5 1Kb] per bonorum hominum liberorum testimonium bonam famam habentium  reprobentur.



CAPITULA ECCLESIASTICA .


Duo hec capitula in Codice bibl. regie Monacensis olim Augustano a uiro cl. Foringer exscripta mecumque communicata, anno huic assignanda censui, quod anni superioris mandatum de oratione dominica et symbolo fidei discendis in eis renouetur. In Codice Ansegisi, intra indicem et textum libri tertii, manu antiqua leguntur inserta.

 1. Episcopus in cuius parochia aliquis consistens aliquid iniuste fecerit, semel et bis, et tercio si necesse, uocabit illum sua admonitione per suum nuntium  canonice ad emendationem siue compositionem et ad penitentiam, ut Deo et ecclesie quam lesit satisfaciat. Si autem despexerit atque contempserit eius  admonitionem et saluberrimam inuitacionem, feriat illum pastorali uirga, hoc est sententia excommunicationis, et a communione sancte ecclesie omniumque christianorum sit separatus usque ad congruam satisfactionem et dignam emendationem. Quam excommunicationem [1 1Kb] debet isdem episcopus seniori illius notam facere [2 1Kb] , et omnibus cepiscopis, ne eum recipiant usque ad dignam satisfactionem.

2. Symbolum et orationem dominicam uel signaculum  omnes discere constringantur. Et si quis ea nunc non teneat, aut uapulet, aut ieiunet de omni potu excepto aqua, usque dum hec pleniter ualeat. Et qui ista consentire noluerit, ad nostram presentiam dirigatur. Femine uero aut flagellis aut ieiuniis [3 1Kb] constringantur. Quod missi [4 1Kb] nostri cum episcopis preuideant ut ita perficiatur; et comites similiter adiuuant episcopis, si gratiam nostram uelint habere, ad hoc constringere populum ut ista discant.



CAPITULARE AQUISGRANENSE .


Ineditum hucusque ex Cod. bibl. reg. Paris. n. 4995, sec. IX, fol. 33 et 34 exscripsi, assignauique anno 805, quo et Carolus rex, imperatoris equiuocus, a patre cum exercitu in Bohemiam missus est, et ex capitulari proxime sequente fames ualida exstitit [a 1Kb] . Capitula igitur hec missis reliquisque qui Carolum regem sequi non iussi fuerant proceribus, que generaliter nota facerent, commissa sunt.


 Item alia capitula domni imperatoris.

Capitula que uolumus, ut episcopi abbates et comites qui modo ad casam redeunt, per singula loca eorum nota faciant et obseruare studeant, tam infra eorum parrochias et missaticos, seu ministeria [1 1Kb] eorum conuicinantium, qui in exercitu simul cum equiuoco nostro perrexerunt.

1. Ut indigentibus adiuuare studeant de annona, ita ut famis periculum non pereant.

2. Ut medio mense Agusto cum excarritis hominibus ad nos esse debeant, si antea iussio nostra ad eos non peruenerit [2 1Kb] pro aliqua necessitate.

3. Ut omnes preparati sint ad Dei seruitium, et ad nostram utilitatem, quando quidem missus aut epistola nostra uenerit, ut statim nobiscum uenire  faciatis.

 4. Si alicui de illis hominibus qui in exercitu exire ualeant, una cum dilecto filio nostro Karolo esse uidentur, aliquis ad casam male fecerit, aut in uxore aut in domo, aut in aliis quibuslibet causis, ut ipsi malefactores comprehensi, et in cippo et in carcere faciant missi, et sub custodia salui usque dum ad casam remeauerint [3 1Kb] contra quos [4 1Kb] illa mala fuerit perpetrata.

5. De latronibus et malefactoribus habeant prouidentiam quantum melius possunt, una cum missis illorum qui in exercitu sunt.

6. Ut per ciuitates monasteria uirorum et puellarum commonere faciant, ut omnes pie et caste Dei seruitio certent uiuere, et eorum pauperes et familias iuxta possibilitatem nutrire faciant.



CAPITULARE DUPLEX IN THEODONIS uILLA PROMULGATUM .


Magni momenti edictum in conuentu ad Theodonis uillam, ubi imperator mensibus Nouembri et Decembri anni 805 et Ianuario ac Februario sequentibus morabatur, promulgatum, primum ab Amerpachio ex Codice Tegernseensi, deinde a Sirmondo et Baluzio uulgatum est. Quorum quidem neutri tanta quanta nobis subsidia ad manus fuerunt; scilicet preter Codices quibus capitularia Langobardica exhibentur, sancti Pauli, Chisianum, Cauensem, Ambrosianum, Florentinum, Londinensem, uindobonensem, ueronensem, et editiones Muratorii et Baluzii: 1. C. bibl. regie Paris., n. 4629, sec. IX. 1 b. C. bibl. ducalis Guelferbytane Gudianus, sec. IX. 2. C. bibl. reg. Paris. inter Suppl. Lat., n. 303 signatus, sec. IX. 2. b. C. bibl. eiusdem n. 4628 A, qui ex superiore descriptus esse uidetur, sec. X. 3. C. bibl. ducalis Guelferbytane Augusteus, sec. IX. 4. C. bibl. regie Parisiensis, n. 4995, sec. IX. 4. b. C. bibl. reg. Monacensis, olim Tegernseensis, sec. X. 5. C. bibl. ducalis Guelferbytane Blankenburgensis sec. X. 6. C. bibl. ducalis Gothane, sec. XI. 7. C. bibl. regie Parisiensis inter Supplementa Latina, n. 75, insignis, sec. X, quocum Codices sancti uincentii Mettensis, uaticanus et Nauarricus a Sirmondo et Baluzio adhibiti consentiunt. Ceterum Baluzius et Codd. Corbionensi et Parisiensi  usus est. In fine excerptum huius capitularis duplex, alterum Iesse episcopo Ambianensi, misso dominico, datum atque primum a Baluzio ex Codice Paris. 4626, sec. X uulgatum, nuncque denuo auctoritate eiusdem Codicis recognitum, alterum alii cuidam misso datum necdum uulgatum ex Codice bibl. reg. Paris. 4628, membr., sec. IX, uel X, subiicimus. Que uero Baluzius pro altera secunde partis Editione sistit, non alia est quam lectio Codicis 7 et Mettensis.


 AD TEOTONEM uILLAM FUIT DATUM IN ANNO 5 IMPERII ANTE NATALE DOMINI [1 1Kb] .



CAPITULA INFRA AECCLESIAM [2 1Kb] .


1. De lectionibus.

2. De cantu [3 1Kb] .

3. De scribis [4 1Kb] .

4. De notariis.

5. De diuersis disciplinis [5 1Kb] .

 6. De compoto.

7. [a 1Kb] De medicinali arte.

8. De ecclesiis sine honore manentibus, absque offitiis et luminariis; et de his qui decimas sumunt [6 1Kb] , et de eclesiis non curant; et de altaribus, ut non superflua sint in ecclesiis.


 Baluzius ita habet.

1. Ut lectiones in ecclesia distincte legantur.

2. Ut cantus discatur, et secundum ordinem et morem Romane ecclesie fiat: et ut [b 1Kb] cantores de Mettis reuertantur.

3. De scribis ut uitiose non scribant. Ut unusquisque episcopus et abba et singuli comites suum notarium habeant.

4. De cacteris disciplinis ecclesie, ut secundum canones uel regulam fiant.

 5. De compoto, ut ueraciter discant omnes. De medicinali arte ut infantes hanc discere mittantur.

6. De ecclesiis sine honore manentibus, absque officiis et luminariis, et de his qui decimas quidem adsumunt et de ecclesiis non curant, ut omnimodis emendetur. Et de altaribus, ut non superflua sint in ecclesiis.

7. De nuper uenientibus ad monasterium, ut primo discant regulam antequam foras mittantur  ad ministeria, et quod non uadant ad iudicia secularia.

8. [7 1Kb] De iis qui seculum relinquunt propter seruitium dominicum impediendum, et tunc neutrum faciunt: ut unum e duobus eligant, aut pleniter secundum canonicam, aut secundum regularem constitutionem uiuere debeant, aut seruitium dominicum faciant.

 9. De laicis nouiter conuersis, ne antequam suam legem pleniter uiuendo discant, ad alia [8 1Kb] negotia mittantur.

10. De derelinquentibus seculum; unum e duobus elegant, ut pleniter secundum canonicam, aut secundum regularem institutionem uiuere debeant.

11. De seruis propriis uel ancillis, ut non amplius tundantur uel uelentur nisi secundum mensuram, et ubi [9 1Kb] satis fiat, et uille non sint desolate.

12. De congregationibus superfluis, ut nullatenus fiant, sed tantos congreget quantis consilium [10 1Kb] dare potest.

13. [11 1Kb] De his qui non fiunt secundum regulam pulsati, ut [12 1Kb] deinceps emendentur [13 1Kb] et pulsent secundum regulam.

 14. Ut infantule etatis puelle non uelentur, antequam illi elegere sciant quid uelint [14 1Kb] , salua canonica auctoritate [15 1Kb] .

15. Ut laici [16 1Kb] non sint prepositi monachorum infra monasteria, nec archidiaconi sint laici

16. De incestuosis, ut canonice examinentur, et nec propter alicuius amicitiam quidam relaxentur, quidam uero constringantur.



COMMUNITER AECCLESIAE ET POPULI [17 1Kb] .

1. De pace. Ut omnes qui per aliqua scelera ei rebelles sunt, constringantur.

2. De iustitis ecclesiarum Dei, uiduarum, orfanorum, et pupillorum [18 1Kb] , ut in publicis iudiciis non dispiciantur clamantes [19 1Kb] , sed diligenter audiantur.

 3. De iustitiis regalibus [20 1Kb] , ut pleniter fiant inquisite.

4. De hoc si euenerit fames, clades, pestilentia, inequalitas eris, uel alia qualiscumque tribulatio, ut non expectetur edictum nostrum, sed statim deprecetur Dei misericordiam. Et [21 1Kb] in presenti anno de famis inopia, ut suos quisque adiuuet prout potest, et suam annonam non nimis care uendat. Et ne foris imperium nostrum [22 1Kb] uendatur aliquid alimonie.

5. De armis infra patria non portandis, id est,  scutis et lanceis et loricis. Et si faidosus sit, discutiatur tunc quis e duobus contrarius sit ut pacati sint; et distringantur ad pacem, etiamsi noluerint. Et si aliter pacificare nolunt, adducantur in nostram presentiam. Et si aliquis post pacificationem alterum occiderit, conponat illum [1 1Kb] , et manum quam periurauit [2 1Kb] perdat, et insuper bannum dominicum soluat. [Et ut serui lanceas non portent, et qui inuentus fuerit post bannum, hasta frangatur in dorso eius [3 1Kb] .]

6.  De armatura in exercitu, sicut iam antea in alio capitulare commendauimus, ita seruetur. Et insuper omnis homo de duodecim mansus bruneam habeat. Qui uero bruniam habens et eam secum non tullerit, omne benefitium cum brunia pariter perdat.

 7. De negotiatoribus qui partibus Sclauorum et Auarorum pergunt, quousque procedere cum suis [4 1Kb] negotiis debeant, id est partibus Saxonie usque ad Bardenowic [5 1Kb] [a 1Kb] , ubi preuideat Hredi [6 1Kb] ; et ad Schelza [7 1Kb] [b 1Kb] , ubi Madalgaudus [8 1Kb] preuideat; et ad Magadoburg preuideat Aito [9 1Kb] , Et ad Espesfurt [10 1Kb] [c 1Kb] preuideat Madalgaudus et ad Halazstat [11 1Kb] , [d 1Kb] preuideat item Madalgaudus [12 1Kb] . Ad Foracheim [13 1Kb] [e 1Kb] , et ad Breemberga [14 1Kb] , et ad Ragenisburg preuideat Audulfus [15 1Kb] , et ad Lauriacum [16 1Kb] [f 1Kb] Warnarius [17 1Kb] . Et ut arma et brunias non ducant ad uenundandum. Quod si inuenti fuerint portantes, ut omnis substantia eorum auferatur ab eis, dimidia quidem pars partibus palatii, alia uero medietas inter [18 1Kb] missum et inuentorem diuidatur.

 8. De clamatoribus uel causedicis qui nec iuditium scabinorum adquiescere nec blasfemare uolunt, antiqua consuetudo seruetur, id est ut in custodia recludantur donec unum e duobus fatiant. Et si ad palatium pro hac re postea reclamauerint, et litteras detullerint, non quidem eis credatur, nec tamen in carcere ponantur; sed cum custodia et cum ipsis litteris pariter ad palatium nostrum remittantur, ut ibi discutiantur sicut dignum est [19 1Kb] .

9. De iuramento, ut nulli alteri per sacramentum  fidelitas promittatur, nisi nobis et unicuique proprio seniore ad [20 1Kb] nostram utilitatem et sui senioris; eccepto his sacramentis que iuste secundum legem alteri ab altero debentur [21 1Kb] . Et infantis qui antea non potuerunt propter iuuenalem etatem iurare, modo fidelitatem nobis [22 1Kb] repromittant

10. De conspirationibus uero quicumque facere presumserit, et sacramento quamcumque conspirationem firmauerint, ut triplici ratione iudicentur. Primo, ut ubicumque aliquid malum per hoc perpetratum fuit, auctores facti interfitientur; adiutores uero eorum singuli alter ab altero flagellentur, et nares sibi inuicem precidant. Ubi uero nichil mali perpetratum est, similiter quidem inter se flagellentur, et capillos sibi uicissim detundant. Si uero per  dextras aliqua conspiratio firmata fuerit, si liberi sunt, aut iurent cum idoneis iuratoribus hoc pro malum non fecisse, aut si facere non potuerint, suam legem conponant; si uero serui sunt, flagellentur. Et ut de cetero in regno [23 1Kb] nostro nulla huiusmodi conspiratio fiat, nec per sacramentum nec sine sacramento.

11. De periuriis, ut caueantur, et non admittantur testes ad iuramentum antequam discutiantur. Et si aliter discuti non possint, separentur ab inuicem, et singulariter inquirantur. Et non solum accusatorem liceat testes eligere, absente suo causatore [24 1Kb] . Et omnino nullus, nisi ieiunus, ad iuramentum uel ad testimonium admittatur. Et ille qui ad testimonium adducitur, si refutatur, dicat ille qui eum refutat et  probet, quare illum recipere nolet. Et de ipso pago, non de altero, testes elegantur, nisi forte longius extra comitatum causa sit inquirenda. Et si quis conuinctus fuerit periurii, manum [25 1Kb] perdat, aut redimat.

12. De aduocatis, id est, ut praui aduocati, uicedomini, uicarii, et centenarii tollantur, et tales eligantur quales et sciant [26 1Kb] et uelint iuste causas discernere et terminare. Et si comes prauus inuentus fuerit nobis nuntietur.
[5 1Kb]

 13. De teloneis placet nobis, ut antiqua et iusta telonea a negotiatoribus exigantur, tam de pontibus, quam et de nauigiis seu mercatis. Noua uero seu iniusta, ubi uel funes tenduntur, uel cum nauibus sub pontibus transitur, seu et his similia, in quibus nullum adiutorium iterantibus prestatur, ut non exigantur. Similiter etiam nec de his qui sine negotiandi causa substantiam suam de una domo sua ad aliam ducunt, aut ad palatium, aut in exercitum. Si 1 1Kb] quid uero fuerit unde dubitetur, ad proximum placitum nostrum quod cum ipsis missis habituri sumus, interrogetur.

14. De fugitiuis clericis siue laicis, uel etiam feminis, sicut iam in alio capitulare precepimus , ita seruetur.

 15. De liberis [2 1Kb] hominibus [3 1Kb] qui ad seruitium Dei se tradere uolent, ut prius hoc non fatiant quam a nobis licentiam [4 1Kb] postulent. Hoc ideo, quia audiuimus aliquos ex illis non tam causa deuotionis, quam exercitu seu alia funccione regali fugiendo, quosdam uero cupiditatis causa ab his qui res illorum concupescunt, circumuentos audiuimus, et hoc ideo fieri prohibemus

16. De oppressione pauperum liberorum hominum, ut non fiant a potentioribus per aliquod malum ingenium contra iustitiam oppressi, ita ut coacti res eorum uendant aut tradant. Ideo hec et supra et hic de liberis hominibus diximus, ne forte parentes contra iustitiam fiant exhereditati, et regale obsequium  minuatur, et ipsi heredes propter indigentiam mendici uel latrones seu malefactores effitiantur. Et ut sepius non fiant manniti ad placita [6 1Kb] , nisi sicut in alio capitulare precepimus , ita seruetur.

17. De ecclesiis seu sanctis nouiter sine auctoritate inuentis, nisi episcopo probante [7 1Kb] minime uenerentur: salua etiam de hoc et de omnibus ecclesiis canonica auctoritate.

18 [8 1Kb] . De falsis monetis, quia in multis locis contra iustitiam et contra edictum fiunt, uolumus ut nullo alio loco moneta sit, nisi in palatio nostro, nisi forte iterum a nobis aliter fuerit ordinatum. Illi [9 1Kb] tamen denarii qui modo monetati sunt, si pensantes et meri fuerint, habeantur.

 19. De heribanno [10 1Kb] uolumus, ut missi nostri hoc anno [11 1Kb] fideliter exactare debeant absque ullius persone gratia, blanditie, seu terrore, secundum iussionem nostram; id est, ut de homine habente libras sex in auro, in argento, bruneis, eramento, pannis  integris [12 1Kb] , caballis, boues, uaccis, uel alio peculio, et uxores uel infantes non fiant dispoliati pro hac re de eorum uestimentis, accipiant [13 1Kb] legittimum heribannum, id est libras tres. Qui uero non habuerint amplius in suprascripto precio ualente nisi libras tres, solidi triginta ab eo exigantur, id est, libra et dimidia [14 1Kb] . Qui autem non habuerit amplius nisi duas libras, solidi decem. Si uero una habuerit, solidi quinque, ita ut iterum se ualeat preparare ad Dei seruitium et nostram utilitatem. Et nostri missi caueant et diligenter inquirant, ne per aliquod malum ingenium subtrahant nostram iustitiam, alteri tradendo aut commendando.

20. Census regalis undecumque legittime exiebat, uolumus ut inde soluatur, siue de propria persona  hominis, siue de rebus.

21. De latronibus, sicut iam antea in alio [a 1Kb] capitulare commendauimus, ita maneat.

22. De liberis hominibus qui uxores fiscalinas regias, et feminis liberis que homines similiter fiscalinos regios accipiunt, ut non de hereditate parentum uel de qua causa sua querenda, nec de testimonio pro hac re abiciantur; sed talis etiam nobis in ac causa honor seruetur, qualis et antecessoribus nostris regibus uel imperatoribus seruatus esse cognoscitur [15 1Kb] .


Codex 5 ita pergit:

23. uolumus, et ita missis nostris mandare precepimus, ut in eclesiis libri canonici ueraces habeantur,  sicut iam in alio capitulare  sepius mandauimus.

24. Ut laici symbolum et orationem dominicam pleniter discant. Comites quoque et centenarii et ceteri nobiles uiri legem suam pleniter discant, sicut in alio loco decretum est . Precipimus autem missis nostris, ut ea que a multis iam annis per capitularios nostros in toto regno nostro mandauimus agere, discere, obseruare, uel in consuetudine habere, ut hec omnia nunc diligenter inquirant, et omnino innouare ad seruitium Dei et ad utilitatem nostram, uel ad omnium christianorum hominum profectum innouare studeant, et quantum Domino donante preualent, ad perfectum usque perducant; et nobis omnino annuntient, quis inde certamen  bonum hoc adimplere habuisset, ut a Deo et a nobis gratum habeat. Qui autem neglegens inde fuerit, talem disciplinam percipiat, qualem talis sit contemptor percipere dignus, ita ut ceteri metum habeant amplius.


 [a 2Kb] Excarpsu capituli domno imperatoris Karoli, quem [b 1Kb] Iesse episcopus ex ordinatione ipsius augusti secum detulit ad omnibus hominibus notum faciendum.

Cap. 1. De laicis nouiter conuersis, ne antequam suam legem pleniter uiuendo discant. ad alia negotia mittantur.

2. Ut laici non sint prepositi monachorum in monasterio, ne archidiaconi sint laici.

3. De iustitiis ecclesiarum Dei, uiduarum, orphanorum, pupillorum, ut in publicis iudiciis non dispiciantur audientes, sed diligenter audiantur.

4. De iustitiis domni imperatoris, ut pleniter fiant inquisite.

5. De hoc si euenerit fames, clades, pestilentia, inequalitas eris, uel alia qualiscunque tribulatio, ut non expectetur edictum nostrum, sed statim deprecetur Dei misericordia. Et in presenti anno de famis inopia, ut suos adiuuet prout potest, et suam  annonam non nimis care uendat. Et ne foras imperium uendatur aliquid alimonia.

6. De armis infra patria non portandis, id est, scutis, et lanceis, et loricis. Et si faidosus sit, discutiatur tunc quis e duobus contrarius sit ut pagati sint, et distringantur ad pacem, etiamsi noluerint. Et si aliter pacificare nolunt, adducantur in nostram presentiam. Et si aliquis post pacificationem alterum occiderit, componat illum, et manum quam periurauit perdat, et insuper bannum dominicum.

7. De armatura in exercitu, sicut iam antea in alio capitulare commendauimus ita seruetur. Et insuper omnis homo duodecim mansis bruniam habeat. Qui uero bruniam habens, et eam secum non tulerit, omnem beneficium cum brunia pariter perdat.

8. De clamatoribus uel causedicis qui iudicium scabinitiorum adquiescere, blasphemare uolunt, antiqua  consuetudo seruetur, id est, ut in custodia recludantur donec unum e duobus faciant. Et si ad palatium pro hac re postea reclamauerint, et litteris detulerint, nunquam eis credatur, nec tamen in carcere ponatur, sed cum custodia et cum ipsis litteris ad palatium nostrum remittantur, ut ibi discutiantur sicut dignum est.

9. De iuramento, ut nulli alteri per sacramentum fidelitas permittatur, nisi nobis et unicuique proprio seniore ad nostram utilitatem et sui senioris. Excepto his sacramentis que iuste secundum legem alteri ab altero debetur.

10. De conspirationibus uero, quicunque facere presumpserint, et sacramento quacunque conspiratione firmauerint, ut triplici ratione iudicentur. Primo, ubicunque aliquod malum perpetratum fuit, auctores facti interficiantur. Auditores uero eorum singuli alteri ab altero flagellantur, et nares sibi inuicem  precidant. Ubi uero nichil malum perpetratum est, similiter inter se flagellantur, et pilos sibi uicissim detundant. Si uero per dextras aliqua conspiratio firmata fuerit, si liberi sunt, aut iurent cum idoneis iuratoribus hoc pro malo non fecisse; aut si facere non potuerint, suam legem componant. Si uero serui sunt, flagellantur. Et ut de cetero in imperio nostro nulla huiusmodi conspiratio fiat, nec per sacramentum, nec sine sacramento.

11. De periuriis, ut caueantur, et non ammittantur testes ad iuramentum antequam discutiant. Et si aliter discuti non possint, separentur ab inuicem, et singulariter inquirantur. Et non solum accusatore licet testes eligere, absente suo accusatore. Et omnino nullus, nisi ieiunus, ad iuramentum uel ad testimonium admittatur. Et ille qui ad testimonium adducitur, si refutatur, dicat ille qui eum refutat et probat quare illum recipere nollet. Et de ipso pago, non de altero, testes eligantur, nisi forte longius extra comitatum causa sit inquirenda. Et si quis conuictus  fuerit periurii, manum perdat aut redimat.

12. De aduocatis, id est, ut praui aduocati, uicedomini, uicarii, et centenarii tollantur, et tales eligantur quales sciant et uel iuste causas discernere et determinare. Et si comes prauus inuentus fuerit, nobis nuntietur.

13. De oppressione pauperum liberorum omnium, ut non faciant a potentioribus per aliquod malum ingenium contra iustitiam obpressi, ita ut peracti res eorum uendant aut tradant. Ideo hec supra et hic de liberis hominibus diximus, ne forte parentes contra iustitiam faciant, et hereditati, et regale obsequium  minuatur, et ipsi heredes propter indigentiam mendaces uel latrones seu malefactores efficiantur. Et ut sepius non fiant manniti; nisi sicut in alio capitulare precipimus, ita seruetur.

14. Census regalis undecunque legitime exiebant, uolumus ut inde soluatur, siue de propria persona hominis, siue de rebus.

15. De latronibus, sicut iam antea in alio capitulare commendauimus, ita maneat.

16. De liberis hominibus qui uxores fiscalinas regias, et feminas liberas qui homines fiscalinos regios accipiunt, ut de hereditate, uel de causa sua querenda, nec de testimonio pro hec re abiciantur, sed talis etiam nobis in hac causa seruetur, qualis et antecessoribus nostris regibus uel imperatoribus seruatum esse cognouimus.


 Excerptum capitularis misso cuidam dominico datum.

Cap. 1. de iustitiis regalibus, ut pleniter fiant inquesitas.

2. De hoc si euenit fames, clades aut inequalitas eris, uel alia qualiscumque tribulatio, ut non expectetur edictum nostrum, sed statim deprecetur Dei misericordia. Et in presente annum de famis inopia, ut unusquisque adiuuet prout potest, et suam  anonam non nimis caro uindat. Et ne foris imperium nostrum uendatur alimonia.

3. De armis infra patriam non portentur, id est scutis et lanceis et luricas. Si faidosus qui sis, discuciatur tunc quis e duobus quis contrarius sit ut pacati fiant, et distringatur ad pacem etiamsi noluerint. Et si aliter pacificare nolunt, adducantur in nostram presenciam. Et si alicuius potest pacificationem alteram occidit conponat illum, et manum quam periuret perdat, et insuper bannum dominicum soluat.

4. De armatura in exercitu sicut antea in alico capitulare commendauimus ita seruetur. Et insuper omnis homo de duodecim mansis brunicam habeat Qui uero brunicam habens et secum non tulerit, omnis beneficium L. cum brunia perdet.

5. De clamatoribus uel causedicis qui iudicium scabiniorum adquiescere nec blasphemare uolunt,  antiqua consuetudo seruetur, id est ut in custodia recludatur nec unum e duobus fiant. Et si ad palatium pro hac re reclamauerit, et litteris detullerit, numquid est eis credatur, nec tamen eum in carcere ponatur, sed cum custodia et ipsis litteris pariter ad palatium nostrum remittantur, ut ibi discuciantur ut dignum est.

6. De iuramento, ut nulli alteri per sacramentum fidelitas promittatur, nisi nobis et unicuique proprio seniori ad nostram utilitatem et sui senioris, excepto his sacramentis que iuste secundum legem alteri ab altero debet; et infantes qui antea non potuerunt propter iuuenilem etatem iurare, modo fideliter repromittant.

 7. [a 1Kb] De periuriis ut caueantur, et non admittantur testes ad iuramentum antequam discutiant. Et si aliter discuti non possint, separentur ab inuicem, et singulariter inquirantur. Et non solum accusatore licet testes eligere, absente suo accusatore. Et omnino nullus, nisi ieiunus, ad iuramentum uel ad testimonium admittatur. Et ille qui ad testimonium adducitur, si refutatur, dicat ille qui eum refutat et probat quare illum recipere nollet. Et de ipso pago, non de altero, testes eligantur, nisi forte longius extra comitatum causa sit inquirenda. Et si quis  conuictus fuerit periurii, manum perdat aut redimat.

8. De liberis hominibus qui ad seruitium Dei se tradere uolent, ut prius hoc non fatiant quam a nobis licentiam postulent. Hoc ideo, quia audiuimus aliquos ex illis non tam causa deuotionis, quam exercitu seu alia funccione regali fugiendo, quosdam uero cupiditatis causa ab his qui res illorum concupescunt, circumuentos audiuimus, et hoc ideo fieri prohibemus.

 9. De liberis hominibus qui uxores fiscalinas regias, et feminas liberas qui homines fiscalinos regios accipiunt, ut de hereditate, uel de causa sua querenda, nec de testimonio pro hac re abiciantur; sed talis etiam nobis honor in hac causa seruetur qualis et antecessoribus nostris regibus uel imperatoribus seruatum esse cognouimus.



CAPITULA MISSORUM DOMINICORUM .


uiri olim doctissimi Martene et Durand, tomo uII ueterum Scriptorum et Monumentorum, pag. 12, ex Cod. ms. Andaginensis monasterii sec. X, capitulare hoc per missos Caroli Magni promulgatum primi euulgauerunt. Ascribendum erat annis imperii; cumque in capitulari superiore Theodonis uilla, dato capite hucusque inedito 24, missis precipiatur, ut ea que imperator a multis iam annis per capitularios suos in toto regno mandauerit agere, discere, obseruare, uel in consuetudine habere, hec omnia nunc diligenter inquirant et innouare studeant, legatio Adalhardi abbatis Corbeiensis, Fulradi abbatis sancti Quintini, Unrochi et Hrocculfi, quorum uterque in breuiario Caroli Magni occurrit, ad primos anni 806 menses referenda esse uidetur.

 Diligendo nobis in Domino illo comiti Hadalhardus, Fulradus, Unrocus seu Hrocculfus [1 1Kb] , missi domni imperatoris, in Domino salutem.

 Non incognitum bonitati uestre, qualiter domnus imperator in istis partibus iniunctam nobis habuit legationem suam, Radoni scilicet Fulrado et Unroco,  ut nos quantum ualuissemus et Dei et suam uoluntatem in ipsa legatione agere decertaremus. Sed quia modo Rado ex parte infirmatus est, et hac uice in ipsa legatione secundum quod necesse est ire non potest, placuit domni imperatori ut Adalhardum et Hrocculfum in supradicta legatione adiungeret, qualiter omnes pariter secundum quod tum ratio permittit uel necessitas docet, sicut predictum est ad Dei et suam uoluntatem peragendam decertando laboremus. Nos igitur in ipsa legatione [1 1Kb] positi, idcirco ad uos hanc direximus epistolam, ut uobis et ex parte domni imperatoris iuberemus et ex nostra parte exhortando precaremur, ut de omni re quantum ad ministerium uestrum pertinet, tam ex his que ad Dei cultum, quamque ex his que ad domini [2 1Kb] nostri  seruitium seu ad christiani populi saluationem uel custodiam pertinent, totis uiribus agere studeatis. Preceptum est enim nobis [3 1Kb] omnino et omnibus reliquis missis a domino nostro, ut medio Apreli ei ueraciter renunciemus, quid in regno suo ex his que ipse in istis annis per missos suos fieri iussit factum sit, uel quid dimissum sit; ut facientibus gratias condignas reddat, et non facientibus secundum quod ei placet increpationes meritas rependat. Et quid plura uobis deinde dicere possumus? Non uult omnino, nisi ut sic adimpletum ei nunciemus sicut iussit, et quid exinde dimissum sit, et per cuius negligentiam dimissum sit. Nunc autem admonemus ut capitularia uestra relegatis, et queque uobis per uerba commendata sunt recolatis, et tale exinde  certamen habere studeatis, pro quo et apud Deum mercedem et apud ipsum magnum Dominum nostrum condignam retributionem suscipiatis.

1. Primo igitur inter cetera precipimus et admonemus, ut tam uos ipsi quamque omnes iuniores seu pagenses uestri episcopo uestro hoc presenti seu per missum suum mandanti per omnia, quantum ad suum ministerium pertinet, obedientes sitis, et nullam exinde negligentiam habeatis; deinde et de iustitiis domni imperatoris, secundum quod uobis uel scriptum uel uerbis est dictum, tale certamen habeatis, sicut uos exinde debitores esse cognoscitis.

 2. Deinde ut iustitias ecclesiarum, uiduarum, orianorum, et reliquorum omnium sine ullo malo ingenio et sine ullo iniusto pretio uel sine ulla dilatione aut non necessaria mora [4 1Kb] pleniter et inreprehensibiliter et iuste ac recte per omnia faciatis, siue ad uos ipsos siue ad iuniores uestros seu ad quemcumque hominem pertinet, ut exinde et apud Deum mercedem et apud dominum nostrum bonam recipiatis retributionem.

3. Deinde ut quicumque uobis rebelles aut inobedientes fuerint et uobis nec secundum iustitiam auscultare uoluerint, inbreuiate illos quanticumque fuerint, et aut antea si necesse fuerit remandate, aut nobis ipsis cum insimul fuerimus dicite, ut exinde secundum quod dominus noster commendatum habet  faciamus.

4. Deinde ut hoc certissime prouideatis, si aliquid est de omni illo mandato siue secundum Deum, siue secundum seculum, quod uobis domni nostri aut scribendo aut dicendo commendatum est [5 1Kb] dubitetis, ut celeriter missum uestrum bene intelligentem ad nostras personas mittatis, qualiter omnia et bene intelligatis et adiuuante Domino bene perficiatis.

5. Deinde obseruate etiam ualde, ne aut uos ipsi aut aliquis, quantum uos preuidere potestis, in uestro ministerio in hoc malo ingenio deprehensus fiat, ut dicatis: Tacete, tacete donec illi missi transeant, et postea faciamus nobis inuicem iustitias! et per illam occasionem ipse iustitie aut remaneant, aut  certe tarde fiant; sed magis certate, ut ante facte fiant quam nos ueniamus ad uos.

6. Nam si tale aliquod malum ingenium inter uos factum fuerit, aut si ipse iustitie quas sine nobis facere potestis, aut per negligentiam aut per malitiam tamdiu retracte fuerint donec nos ueniamus, sciatis certissime quod grandem contra uos rationem habebimus

7. Deinde ut istam epistolam et sepius legatis et bene saluam faciatis, ut ipsa inter nos et uos in testimonium sit, utrum sic factum habeatis sicut ibi scriptum est, aut non habeatis.



CAPITULA PRESBYTERORUM.


Prodierunt primo ex Codice Andaginensi sec. X, in Martene et Durand Ampliss. Coll., t. uII, post Adalhardi et reliquorum missorum capitula



CAPITULA.


1. Sicut sancta synodus Nicena interdicit, nullus umquam presbyter in domo sua habitare secum permittat mulierem extraneam, preter matrem et sororem adque amitam uel materteram, uel etiam secretum cubiculi uel cellario nullus presbyter aliquam  feminam adire permittat; quod si fecerit post hec, sciat se honore episcopatus [1 1Kb] deponi; quia hec frequenter secundum canonice institutionem prohibuimus, et pleniter a presbyteris obseruatum non fuit. Ideoque precipimus ut qui gradum honoris sui, retinere uult, omnimodis a familiaritate extranearum  mulierum se abstinere faciat, ut nulla occasio inimico pateat suggerendi peccatum, et famam malam a populo nullus eorum incurrat.

2. Ut nullus presbyter, derelicta sua ecclesia, sanguinum seminare [1 1Kb] presumat ad domum quamlibet ullius femine uel Deo dicatam uel laicam, sed domum ecclesie sue unusquisque suam oportunitatem agat, ut ibidem ad ecclesiam suam semper inueniatur expetenti aliqua ministeria eius causa.

3. Sicut dudum interdiximus et santi canones prohibent, nullus presbyter arma portare audeat.

4. Ut nullus presbyter tabernas ingredi audeat ad bibendum, nec se misceat in tali conuentu secularibus hominibus, ubi turpia uerba audiat aut loquatur, aut contentiones ibi aliquas audiat aut intersit, sicut  sepe contingere solet.

5. Ut nullus presbyter pro baptizandi causa et communionem tribuendi aliquod precium exactare faciat nec in minimum nec in maximum, quia gratis accepimus, gratis dare debemus; quia nec uendere debent donum et gratiam Dei, quod gratis datur. Quod si fecerit et ad nostram notitiam peruenerit, sciat se post hec a gradu sui ordinis periclitari.

6. Ut presbyteri uocati ad conuiuium a quolibet de fidelibus, contentiones inter se non habeant de ulla re, nisi caritatis et sobrietatis uerba et Deo placabilia et continentiam honestam, ut decet [2 1Kb] sacerdotibus.

7. Ut nullus presbyter basilicam suam petat, et nullus presbyter aliam ecclesiam accipere audeat  infra parochiam ad missam celebrandum, nisi illam ubi ordinatus est, absque licentiam et permissionem episcopi.

8. Ut unusquisque presbyter omni hora, siue die siue nocte, ad officium suum explendum paratus sit, ut [3 1Kb] si fortuitu aliquis infirmus ad baptizandum uenerit, pleniter possit implere officium suum; et ab ebrietate se caueat, ne propter ebrietatem non ualeat adimplere officium suum, neque titubet in eo.

9. Ut unusquisque secundum possibilitatem suam certare faciat de ornatu ecclesie sue, scilicet in patena et calice, planetam et albam, missale, lectionarium, martyrologium, penitentiale, psalterium, uel alios libros quot potuerit, crucem, capsam, uelut  diximus iuxta possibilitatem suam.

 10. Ut qui de homicidio confessi fuerent iubeat eos presbyter abstinere 40 dies ab ecclesia et communione, antequam ab episcopo reconcilientur, aut episcopus eos presbyteris reconciliare iusserit.

11. Ut omnis presbyter curam et sollicitudinem agat, ne aliquis in infirmitate positus ad extremum ueniens sine uiaticum permittat de hoc seculo exire eos ad quos accedere potuerit; quod si exinde negligens fuerit, periculum sui honoris subiacebit.

12. Ut unusquisque presbyter [a 1Kb] ad suam ecclesiam admonitionem aliquam et exhortationem ad populum faciat, ut unusquisque se corrigat ab iniquitate et transeat ad bonitatem, sicut scriptum eis destinauerit [4 1Kb] .

13. Ut in sacramento corporis et sanguinis Domini  semper aqua in calice misceatur.

14. Ut nullus presbyter suam pecuniam ad usuram non donet, ne a quoquam plus recipiat quam commodauerit.

15. Ut unusquisque presbyter si uenerit ad infirmum et ille iam priuatus fuerit officium loquendi, si testes adsunt qui eum audierunt dicere quod confessionem suam donare uoluisset, omnia circa eum expleat secundum ministerium suum, sicut circa penitentem adimplere debet.

16. Ut presbyter negótiator non sit, nec per ullum turpe lucrum [5 1Kb] pecunias congreget.

17. Ut ullus presbyter alicubi fideiussor non existat.

18. Ut nullus presbyter ullum clericum recipere  presumat de aliena parochia.

19. Ut presbyteri quando ad infirmum accedunt, cum oleo consecrato ueniant, et oleo sancto unguent eum in nomine Domini, et orent pro ipso, et oratio fidei, sicut scriptum est, saluet infirmum, et alleuet eum Dominus, et si in peccatis fuerit dimittantur ei.

20. Ut presbyter sine chrismate [6 1Kb] et oleo sacrato ad baptizandum alicubi proficiscatur neque sine sacrificio, ut ubicumque contigerit, suum ministerium circa infirmos impleri possit, et ipsum oleum cum chrismate adque sacrificium cum omni custodia et reuerentia atque religione custodiat, nec per ebrietatem aut per aliquod neglectum suum inhonoratum  fiat sacrum illum suprascriptum



[a 2Kb] DIuISIO IMPERII .


Diuisionem regni Theodonis uilla anno 806 iuramento firmatam et testamentum ea de re confectum  Romam Leoni pape per seipsum allatum esse, Einhardus in Annalibus [a 1Kb] memorat. Diem etiam auctori ceuo debemus, qui in libro antiquissimo apud sanctum Gallum eum adnotauit [b 1Kb] . Textum instrumenti in Codice chartaceo Thegani opus continenti recentiore manu subiunctum Petrus Pitheus [c 1Kb] reperit, sed tam corruptum, formulis ab otioso quodam homine non correctis, sed uere deprauatis, ut Pitheus crediderit »dubie esse fidei, ut merito numerari possit inter tot singularis otii commenta que sequiora nobis secula ingeniaque pepererunt.« Sed omnem ea de re dubitationem abstulit 1. Codex a b. m. Ernesto Spangenberg Icto Cellensi meritissimo, ab interitu seruatus, qui seculo nono scriptus legem Saxonum et ultimo folio initium huius testamenti exhibet. Qui cum a Spangenbergio euoluendus mihi preberetur, ad eius fidem integram fere prefationem restitui. Baluzius quidem in bibliotheca Thuanea Codicem membranaceum se uidisse refert, sed eo minime usus textum Pitheanum repetere satis habuit. Nihil igitur mihi relictum erat quam ut 2. Codicis bibl. uaticane n. 3922, chartacei, in-folio, sec. XuI, aut XuII, qui in nonnullis ueram antiquissimi fragmenti lectionem sequitur, lectionem aliquot locis in textu reciperem.



INCIPIT DE DIuISIONE [1 1Kb] REGNORUM.


 In nomine Patris et Filii et Spiritus sancti. Karolus [2 1Kb] serenissimus augustus, a Deo coronatus, magnus pacificus imperator, Romanum gubernans inperium, qui et per misericordiam Dei rex Francorum atque Langobardorum [3 1Kb] , omnibus fidelibus sancte Dei ecclesie ac nostris, presentibus scilicet et futuris. Sicut in omnibus [4 1Kb] notum est et nemini uestrum lateri credimus, quoniam nos diuina clementia, cuius nutu ad occasum tendentia secula per successiones generacionum reparantur, tres nobis dando [5 1Kb] filios, magno [6 1Kb] miserationis sue atque benedictionis ditauit munere, quia per eos iuxta uota nostra et spem [7 1Kb] regni confirmauit, et curam obliuionum [8 1Kb] obnoxie posteritatis releuauit [9 1Kb] ; ita et hoc uobis notum fieri uolumus, quia eosdem per Dei gratiam [10 1Kb]  filios nostros regni a Deo nobis concessi donec in corpore sumus consortes habere, et post nostrum ex hac mortalitate discessum, a Deo conseruati et seruandi imperii uel regni nostri heredes relinquere, si ita diuina maiestas [11 1Kb] adnuerit, optamus. Non ut confuse atque [12 1Kb] inordinate, uel sub totius regni denominatione iurgii [13 1Kb] uel litis controuersiam eis relinquamus [14 1Kb] ; sed trina portione totum regni corpus diuidentes, quam quisque illorum tueri uel regere debeat porcionem, discribere et designare fecimus. Eo uidelicet modo, ut sua [15 1Kb] quisque [16 1Kb] portione contentus, iuxta ordinationem nostram, et fines regni sui qui ad alienigenas extenduntur, cum Dei adiutorio, nitatur defendere, et pacem atque caritatem cum fratre custodire.

 1. Diuisiones uero a Deo conseruati atque conseruandi imperii uel regni nostri tales facere placuit, ut Aquitaniam totam et Wasconiam, excepto pago Turonico,  et quicquid inde ad occidentem atque Hispaniam respicit, et de ciuitate Niuernis, que est sita super fluuium Ligerem, cum ipso pago Niuernense, pagum Aualensem atque Alsensem, Cabilionensem, Matisconensem, Lugdunensem, Saboiam, Moriennam, Tarentasiam, montem Cinisium, uallem Segusianam usque ad clusas, et inde per terminos Italicorum montium usque ad mare, hos pagos cum suis ciuitatibus, et quicquid ab eis contra meridiem et occidentem usque ad mare uel usque ad Hispanias continetur, hoc est illam portionem Burgundie, et Prouinciam, ac Septimaniam uel Gothiam Ludouico dilecto filio nostro consignauimus.

2. Italiam uero, que et Langobardia dicitur, et Baiouariam, sicut Tassilo tenuit, excepto duabus  uillis quarum nomina sunt Ingoldestat et Lutrahahof [17 1Kb] , quas nos quondam Tassiloni beneficiauimus et pertinent ad pagum qui dictur Northgowe [18 1Kb] ; et de Alamannia partem que in australi ripa Danubii fluminis est, et de ipso fonte [19 1Kb] Danubii currente limite usque ad Rhenum fluuium in confini pagorum Chletgowe [20 1Kb] et Hegowe in locum qui dicitur Enge, et inde per Rhenum fluuium sursum uersus usque ad Alpes, quicquid intra [21 1Kb] hos terminos fuerit et ad meridiem uel orientem respicit, una cum ducatu Curiensi et pago Durgowe [22 1Kb] , Pippino dilecto filio nostro.

3. Quicquid autem de regno nostro extra hos terminos fuerit, id est Franciam et Burgundiam, excepto illa parte quam Ludouico dedimus, atque Alamanniam,  excepto portione quam Pippino adscripsimus, Austriam, Niustriam, Turingiam, Saxoniam, Frisiam, et partem Baiouarie que dicitur Northgow [23 1Kb] ,  dilecto filio nostro Karolo concessimus; ita ut Karolus et Ludouicus uiam possint habere in Italiam ad auxilium ferendum fratri suo, si ita necessitas extiterit, Karolus per uallem Augustanam, que ad regnum eius pertinet, et Ludouicus per uallem Segusianam, Pippinus uero et exitum et ingressum per Alpes Noricas atque Curiam [1 1Kb] .

4. Hec autem tali ordine disponimus, ut si Karolus qui maior natu est, priusquam ceteri fratres sui obierit [2 1Kb] , pars regni quam habebit [3 1Kb] diuidatur inter Pippinum et Ludouicum, sicut quondam diuisum est inter nos et fratrem nostrum Karolomannum, eo modo ut Pippinus illam portionem habeat quam frater noster Karolomannus habuit, Ludouicus uero illam partem accipiat quam nos in illa portione  suscepimus.

Si uero, Karolo et Ludouico uiuentibus, Pippinus debitum sortis humane compleuerit, Karolus et Ludouicus diuidant inter se regnum quod ille habuit, et hec diuisio tali modo fiat, ut ab ingressu Italie per Augustam ciuitatem accipiat Karolus Eboreiam, uercellas, Papiam, et inde per Padum fluuium termino currente usque ad fines Regensium, et ipsam Regiam [4 1Kb] , et Ciuitatem Nouam, atque Mutinam usque ad terminos sancti Petri. Has ciuitates cum suburbanis et territoriis suis, atque comitatibus que ad ipsas pertinent, et quicquid inde Romam pergenti ad leuam respicit, de regno quod Pippinus habuit, una cum ducatu Spoletano, hanc portionem sicut prediximus, accipiat Karolus. Quicquid autem  a predictis ciuitatibus uel comitatibus Romam eunti ad dextram iacet de predicto regno, id est portionem que remansit de regione Transpadana, una cum ducatu Tuscano [5 1Kb] usque ad mare australe et usque ad Prouinciam, Ludouicus ad augmentum sui regni sortiatur.

Quod si ceteris superstitibus Ludouicus fuerit defunctus, eam partem Burgundie quam regno eius adiunximus, cum Prouincia et Septimania siue Gothia usque ad Hispaniam, Pippinus accipiat, Karolus uero Aquitaniam atque Wasconiam.

5. Quod si talis filius cuilibet istorum trium fratrum natus fuerit, quem populus eligere uelit ut patri suo in regni hereditate succedat, uolumus ut hoc [6 1Kb]  consentiant patrui ipsius pueri, et regnare permittant filium fratris sui in portione regni quam pater eius frater eorum habuit.

6. Post hanc nostre auctoritatis dispositionem placuit inter predictos filios nostros statuere atque precipere, propter pacem quam inter eos perpetuo permanere desideramus, ut nullus eorum fratris sui terminos uel regni limites inuadere presumat, neque fraudulenter ingredi ad conturbandum regnum eius uel marcas minuendas; sed adiuuet unusquisque illorum fratrem suum, et auxilium illi ferat contra inimicos  eius iuxta rationem et possibilitatem, siue infra patriam, siue contra exteras nationes.

7. Neque aliquis illorum hominem fratris sui pro quibuslibet causis siue culpis ad se confugientem suscipiat [7 1Kb] , nec intercessionem quidem pro eo faciat; quia uolumus ut quilibet homo peccans, et intercessione indigens, intra regnum domini sui, uel ad loca sancta, uel ad honoratos homines confugiat, et inde iustam intercessionem mereatur.

8. Similiter precipimus, ut quemlibet liberum hominem, qui dominum suum contra uoluntatem eius dimiserit, et de uno regno in aliud profectus fuerit, neque ipse rex suscipiat, neque hominibus suis consentiat ut talem hominem recipiant, uel iniuste retinere presumant. Hoc non solum de liberis,  sed etiam de seruis fugitiuis statuimus obseruandum, ut nulla discordiis relinquatur occasio.

9. Quapropter precipiendum nobis uidetur, ut post nostrum ex [8 1Kb] hac mortalitate discessum, homines uniuscuiusque eorum accipiant beneficia unusquisque in regno domini sui, et non in alterius, ne forte per hoc, si aliter fuerit, scandalum aliquid accidere [9 1Kb] possit. Hereditatem autem suam habeat unusquisque illorum hominum absque contradictione, in quocunque regno hoc eum legitime habere contigerit.

10. Et unusquisque liber homo post mortem domini sui licentiam habeat se commendandi inter hec tria regna ad quemcunque uoluerit. Similiter et ille qui nondum alicui commendatus est.

 11. De traditionibus autem atque uenditionibus que inter partes fieri solent, precipimus, ut nullus ex his tribus fratribus suscipiat de regno alterius a quolibet homine traditionem seu uenditionem rerum immobilium, hoc est terrarum, uinearum, atque syluarum, seruorumque qui iam casati sunt, siue ceterarum rerum que hereditatis nomine censentur; excepto auro, argento, et gemmis, armis ac uestibus, necnon et mancipiis non casatis, et his speciebus que proprie ad negotiatores pertinere noscuntur. Ceteris uero liberis hominibus hoc minime interdicendum iudicauimus.

12. Si que autem femine, sicut fieri solet, inter partes et regna fuerint ad coniugium postulate, non  denegentur iuste poscentibus, sed liceat eas uicissim dare et accipere, et adfinitatibus populos inter se sociari. Ipse uero femine potestatem habeant rerum suarum in regno unde exierant [10 1Kb] , quamquam in alio propter mariti societatem habitare debeant.

13. De obsidibus autem qui propter credentias dati sunt, et a nobis per diuersa loca ad custodiendum destinati sunt, uolumus, ut ille rex in cuius regno sunt, absque uoluntate fratris sui, de cuius regno sublati sunt, in patriam eos redire non permittat; sed potius in futurum in suscipiendis obsidibus  alter alteri mutuum ferat auxilium, si frater fratrem hoc facere rationabiliter postulauerit. Idem iubemus et de his qui pro suis facinoribus in exilium missi uel mittendi sunt.

14. Si causa uel intentio siue controuersia talis inter partes propter terminos aut confinia regnorum orta fuerit, que hominum testimonio declarari uel definiri non possit, tunc uolumus ut ad declarationem rei dubie iudicio crucis Dei uoluntas et rerum ueritas inquiratur, nec unquam pro tali causa cuiuslibet generis pugna uel campus ad examinationem iudicetur. Si uero quilibet homo de uno regno hominem de altero regno de infidelitate contra fratrem domini sui apud dominum suum accusauerit, mittat eum dominus suus ad fratrem suum, ut ibi comprobet  quod de homine illius dixit.

15. Super omni autem iubemus atque precipimus, ut ipsi tres fratres curam et defensionem ecclesie sancti Petri simul suscipiant, sicut quondam ab auo nostro Karolo, et beate memorie genitore nostro Pippino rege, et a nobis postea suscepta est, ut eam cum Dei adiutorio ab hostibus defendere nitantur, et iustitiam suam, quantum ad ipsos pertinet et ratio postulauerit, habere faciant. Similiter et de ceteris ecclesiis que sub illorum fuerint potestate precipimus, ut iustitiam suam et honorem habeant, et pastores atque rectores uenerabilium locorum habeant potestatem rerum que ad ipsa loca pia [1 1Kb] pertinent, in quocunque de his tribus regnis illarum ecclesiarum possessiones fuerint.

 16. Quod si de his statutis atque conuenientiis aliquid casu quolibet, uel ignorantia, quod non optamus, fuerit irruptum, precipimus ut quam citissime secundum iustitiam emendare studeant, ne forte propter dilationem maius damnum possit adcrescere.

17. De filiabus autem nostris, sororibus scilicet predictorum filiorum nostrorum, iubemus, ut post  nostrum ab hoc corpore discessum licentiam habeat unaqueque eligendi sub cuius fratris tutela et defensione se conferre uelit. Et qualiscunque ex illis monasticam uitam elegerit, liceat ei honorifice uiuere sub defensione fratris sui in cuius regno [2 1Kb] degere uoluerit. Que autem iuste et rationabiliter a condigno uiro ad coniugium quesita fuerit, et ei ipsa [3 1Kb] coniugalis uita placuerit, non ei denegetur a fratribus suis, si et uiri postulantis et femine consentientis honesta et rationabilis fuerit uoluntas.

18. De nepotibus uero nostris, scilicet filiis predictorum filiorum nostrorum, qui eis uel iam nati sunt uel adhuc nascituri sunt, placuit nobis precipere, ut nullus eorum per quaslibet occasiones quemlibet ex illis apud se accusatum, sine iusta discussione  atque examinatione, aut occidere, aut membris mancare, aut excecare, aut inuitum tondere faciat; sed uolumus ut honorati sint apud patres et patruos suos, et obedientes illis [4 1Kb] sint cum omni subiectione quam decet in tali consaguinitate esse.

19. Hoc postremo statuendum nobis uidetur, ut quicquid adhuc de rebus et constitutionibus que ad profectum et utilitatem eorum pertinent, his nostris decretis atque preceptis addere uoluerimus, sic a predictis dilectis filiis nostris obseruetur atque custodiatur, sicut ea que in his iam statuta et descripta sunt custodire et obseruare precipimus.

20. Hec autem omnia ita disposuimus atque ex ordine firmare decreuimus, ut quandiu diuine maiestati placuerit nos hanc corporalem agere uitam,  potestas nostra sit super a Deo conseruatum regnum atque imperium istud, sicut hactenus fuit, in regimine atque ordinatione, et omni dominatu regali atque imperiali, et ut obedientes habeamus predictos dilectos filios nostros atque Deo amabilem populum nostrum, cum omni subiectione que patri filiis, et imperatori ac regi a suis populis exhibetur. Amen.



CAPITULARE DUPLEX AD NIUMAGAM .


Capitula hec restitui ope Codicum: 1. bibl. reg. Paris. n. 4495, sec. IX; 2. bibl. reg. Monacensis olim Tegernseensis, sec. X, cuius ope prius Amerpachius ea publici iuris fecit; 3. bibl. reg. Paris. inter Suppl. lat. n. 75, sec. X. Nonnulla capitula et in Codice sancti Pauli leguntur. Edictum tempore Quadragesime, igitur mense Martio, Nouiomagi, ubi imperator et paschale festum eius anni celebrauit, missis dominicis traditum est.



CAPITULA QUAE AD NIUMAGA SUNT ADDITA, IN [1 1Kb] SEXTO ANNO IMPERII [a 1Kb] INFRA QUADRAGESIMAM.


1. Unusquisque in suo missatico maximam habeat curam ad preuidendum, ad ordinandum, ac disponendum,  secundum Dei uoluntatem et secundum [2 1Kb] iussionem nostram.

2. De sacramento. Ut hi qui antea fidelitatem partibus nostris non promiserunt, promittere faciant,  et insuper omnis homo [1 1Kb] denuo repromittant [2 1Kb] ut ea que inter filios nostros propter pacis concordiam statuimus, pleniter omnes consentire debeant.

3. Ut predicti missi per singulas ciuitates et monasterias uirorum hac puellarum preuideant, quomodo aut qualiter in domibus ecclesiarum et ornamentis ecclesie emendate uel restaurate esse uidentur, et diligenter inquirant de conuersatione singulorum, uel quomodo emendatum habeant quod iussimus de eorum lectione et canto, ceterisque disciplinis [3 1Kb] ecclesiastice regule pertinentibus [a 1Kb] .

4. Ut singuli episcopi, abbates, abbatisse, diligenter considerent thesauros ecclesiasticos, ne propter perfidiam [4 1Kb] aut neglegentiam custodum aliquid de gemmis  [5 1Kb] aut de uasis, reliquo quoque thesauro perditum sit; quia dictum est nobis quod negotiatores Iudei [6 1Kb] necnon et alii gloriantur [7 1Kb] , quod quicquid eis placeat, possint ab eis emere.

5. uolumus ut equaliter missi nostri faciant de singulis causis, siue de haribanno [8 1Kb] , siue de aduenis, siue de ceteris quibuslibet causis. De aduenis uolumus, ut qui [9 1Kb] iamdiu coniugati sunt per singula loca, ut ibi maneant, et sine causa et sine aliqua culpa non fiant eiecti. Fugitiui uero serui [10 1Kb] et latrones redeant ad propria loca.

6. Auditum habemus, qualiter et comites [11 1Kb] et alii homines qui nostra beneficia habere uidentur, conparant sibi proprietates de ipso nostro beneficio, et faciant seruire ad ipsas proprietates seruientes  nostros de eorum beneficia, et curtes nostras remanent desertas, et in aliquibus locis ipsi uicinantes multa mala paciuntur.

7. Audiuimus quod aliqui reddunt beneficium nostrum ad [12 1Kb] alios homines in proprietatem, et in ipso placito dato pretio conparant ipsas res iterum in alode sibi: quod omnino cauendum est; quia qui hoc faciunt, non bene custodiunt fidem quam nobis promissam habent. Et ne forte in aliqua infidelitate inueniantur; quia qui hoc faciunt, per eorum uoluntatem ad aures nostras talia opera illorum non perueniunt.

8. Sunt et alii qui iustitiam legibus recipere debeant, et in tantum fiunt in quibusdam locis fatigati, usque dum illorum iustitiam per fideiussorum manus  tradant, ita ut aliquid uel paruum possint habere, et forciores suscipiant maiorem porcionem.

9. De mendicis qui per patrias discurrunt uolumus,  ut unusquisque fidelium nostrorum suum pauperem de beneficio [13 1Kb] aut de propria familia nutriat, et non permittat aliubi ire mendicando. Et ubi tales inuenti fuerint, nisi manibus laborent, nullus eis quicquam retribuere presumat.

10. De teloneis et cespitaticis, sicut in alia capitula ordinauimus, teneant; id est, ubi antiqua consuetudo fuit ita exigantur; ubi noua fuerint inuenta, destruantur [14 1Kb] .



RURSUS CAPITULA IMPERATORIS KAROLI.

1. Usura est ubi amplius requiretur quam detur; uerbi gratia, si dederis solidos decem, et amplius requisieris: uel si dederis modium [15 1Kb] uini [16 1Kb] , frumenti, et iterum [17 1Kb] super aliud exigeris.

2. Cupiditas in bonam partem potest accipi, et  ad malam. In bonam iuxta apostolum [b 1Kb] : Cupio dissolui [18 1Kb] et esse cum Christo. Et in psalmo [c 1Kb] : Cumcupiuit anima mea in atria Domini.

3. Cupiditas uero in malam partem accipitur, qui supra [19 1Kb] modum res quaslibet iniuste appetere uult, iuxta Salomonem [d 1Kb] : Post concupiscentias tuas non eas.

4. Auaricia est alienas res appetere, et adeptas nulli largire. Et iusta apostolum [e 1Kb] hec est radix omnium malorum.

5. Turpe lucrum exercent, qui per uarias circumuentiones, lucrandi causa, inhoneste [20 1Kb] res quaslibet congregare decertant.

6. Fenus est qui aliquid prestat. Iustum fenus est, qui amplius non requirit nisi quam prestat [21 1Kb] .

 7. Quicumque [22 1Kb] enim tempus [23 1Kb] messis uel tempus uindemie, non necessitate sed propter cupiditatem, comparat annonam an uinum, uerbi gratia de duobus dinariis comparat modium unum, et seruat usque dum iterum uenundare possit contra dinarios quatuor aut sex seu amplius, hoc turpe lucrum dicimus. Si autem propter necessitatem comparat, ut sibi abeat et aliis tribuat, negotium [24 1Kb] dicimus.

8. Considerauimus itaque, ut presente anno, quia per plurima loca famis ualida esse uidetur, ut omnes episcopi, abbates, abbatisse, obtimates, comites, seu domestici, et cuncti [25 1Kb] fideles qui beneficia regalia, tam de rebus ecclesie [26 1Kb] quamque et de reliquis, habere uidetur [27 1Kb] , unusquisque de suo beneficio  sua familia nutricare faciat, et de sua proprietate propria familia nutriat; et si Deo donante super se et super familiam suam [28 1Kb] , aut in beneficio aut in alode [29 1Kb] , annonam habuerit, et uenundare uoluerit,  non carius uendat nisi modium de auena dinarios duos, modium de ordeo contra [1 1Kb] dinarios tres, modium [2 1Kb] de spelta contra dinarios tres si desparata [3 1Kb] fuerit, modium unum de sigale contra dinarios quatuor,  modium de frumento parato [4 1Kb] contra dinarios sex. Et ipsum modium sit quod omnibus habere constitutum est, ut unusquisque habeat equa mensura et equalia modia [5 1Kb] .



ENCYCLICA DE PLACITO GENERALI HABENDO.






CAPITULARE AQUENSE .


Capitula in placito autumnali , igitur Aquis, ubi tum Carolus morabatur edita, et ab Amerpachio primum ex Codice Tegernseensi prolata, iam auxilio Codicis eiusdem septemque aliorum edimus. Sunt autem hi: 1. C. bibl. reg. Paris. n. 4629, sec. IX; 2. C. bibl. eiusdem n. 4404, sec. IX; 3. C. bibl. eiusdem n. 4995. sec. IX; 4. C. monasterii S. Pauli in Carinthia, sec. IX; 4 a. C. bibl. Chisiane, sec. X; 4 b. C. bibl. Cauensis, sec. XI; 5. C. bibl. regie Monacensis olim Tegernseensis, sec. X; 6. C. bibl. ducalis Guelferbytane Blankenburgensis, sec. X. Data esse missis lominicis ut ubique cognita facerent, ex inscriptione sequenti patet.


 Hec capitula missi nostri cognita faciant omnibus in omnibus [1 1Kb] partibus [2 1Kb] .

Primo capitulo. Ut nullus ad mallum uel ad placitum infra patria arma, id est scutum et lantiam non [3 1Kb] portet.

2. De latronibus. Quicumque post [4 1Kb] missam sancti Iohannis baptista latrone mansionem dedit, si Francus est, cum duodicim similibus suis [5 1Kb] iuret quod latronem eum fuisse non sciret, licet [6 1Kb] pater eius sit aut frater aut propinquus. Si hoc iurare non potuerit, et ab alico conuictus fuerit quod latronem in ospicio suscipisset, qualis [7 1Kb] latro et infidelis iudicetur; quia qui latro est, et infidelis est noster et Francorum; et qui illum suscipit, similis est illi. Si autem [8 1Kb] audiuit quod latro fuisset, et tamen nescit pro firmiter,  aut iuret solus quod nunquam eum audisset nec per ueritatem nec per mendatium latronem; aut sit  paratus, si ille de latrocinio postea conuictus fuerit ut similis [9 1Kb] damnetur [10 1Kb] .

3. Ut nullus conparet caballum, bouem, aut iumentum, uel alia, nisi illum hominem cognoscit qui ei uendidit, aut de quo pago est, uel ubi manet, aut quis est eius senior [11 1Kb] .

4. De aduenticiis. Quicumque missi nostri ad placitum nostrum uenerint, habeant descriptum quanti aduenticii sunt in eorum missatico, et de quale [12 1Kb] pago sunt, et nomina eorum, et qui sunt eorum seniores [13 1Kb] .

5. Similis [14 1Kb] direximus missos in Aequitania et in Langobardia, ut omnes fugitiuus et aduenticiis ad nostrum placitum adducantur.

6. Quicumque ista capitula habet, ad alios missos ea transmittat qui non habent, ut nulla excusatio de  ignorantia fiat. Et [15 1Kb] hec capitula ante Natiuitatem Domini nota faciant omnes partes.



CAPITULA EXCERPTA DE CANONE.


Capitula hec ex Codice unico unde Amerpachius quondam ediderat, Tegernseensi scilicet sec X, collata Ansegisi lectione in integrum restitui.



INCIPIUNT CAPITULA EXCARPSA [1 1Kb] DE CANONE.


1. Ut per singulos annos synodus bis fiat.

2. Qualis ad sacerdotium uel sacros ordines, secundum quod in canone legimus, uenire non potest.

3. Ut nequaquam inter duos metropolitanos prouincia diuidatur.

 4. Ne in una ciuitate duo sint episcopi, et de uicariis episcoporum.

5. Quod non oportet ordinationes episcoporum diu differre.

6. De ordinatis episcopis, nec receptis.

7. Quod non oporteat solute [2 1Kb] quoslibet ordinare.

 8. De seruo, si nesciente domino suo fuerit ordinatus.

9. Quod non liceat clericum in duas ciuitates ministrare, nec abbates plurima monasteria aut cellas habere.

10. Ne de uno loco ad alium transeat episcopus sine decreto episcoporum, uel ut clericus sine iussione episcopi sui.

11. De peregrinis episcopis et clericis.

12. De litteris peregrinorum, et clericis sine litteris ambulantibus.

13. Quales uel pro qualibus culpis quis per secundum canonicam institutionem degradetur de officio sacerdotali.

14. De expulso ab ecclesia et excommunicatione [1 1Kb] ,  uel damnato ab officio.

15. De ordine ecclesiastico et officio misse. De reliquiis sanctorum et oratoriis uillaribus.

16. De altaria non consecranda, nisi lapidea.

17. De confirmatione cum chrismate.

18. De baptismo.

19. De pasca et die dominico et reliquas festiuitates.

20. De ieiunio et quadragesimo [2 1Kb] , uel letanias.

 21. Ut festiuitates preclaras [3 1Kb] non nisi in ciuitates aut in uicos publicos teneantur.

22. De hoc officio.

23. Ut omnes fideles communicent, et ad missas perstent in sinodali [4 1Kb] deprecatione.


Incipit canon sancti Siluestri et 284 episcoporum.

Fecit hos gradus [5 1Kb] in gremio sinodi, ut non presbyter aduersus episcopum, non diaconus aduersus presbyterum, non subdiaconus aduersus diaconum, non acolitus aduersus subdiaconum, non exorcista aduersus acolitum, non lector aduersus exorcistam, non ostiarius aduersus lectorem det accusationem aliquam. Et non damnabitur presul sine 72 testes; neque presul summus a quemquam iudicabitur,  quoniam scriptum est [a 1Kb] . Non est discipulus super magistrum. Presbyter autem, nisi in 44 testimonia, non damnabitur. Diaconus autem cardine constitutus [6 1Kb] urbis Rome, nisi 37 non condempnabitur [7 1Kb] . Subdiaconus [8 1Kb] , acolitus, exorcista, lector, nisi, sicut scriptum est, in septem testimonia filios habentes et uxorem, et omnino Christum predicantes. Sic datur mistica ueritas.



CAPITULARE LANGOBARDICUM .


Exstat in Codice sancti Pauli Caroli Magni leges capp. 55-66. Cum capitulare duplex anni 805 et capitularia anni 806 Pippino presente in Francia edita sint, capitulare hoc nonnisi post eius reditum, autumno anni 806, aut uere anni sequentis, in Italia promulgatum esse uideri potest.

 Cap. I. Placuit [1 1Kb] nobis de cartulas illas qui facte sunt de singulis hominibus qui se et uxori sue et filiis uel filie sue in seruitio tradiderunt, ut [2 1Kb] hubi inuenti fuerunt, reddantur, et sint liueris sicut primitus fuerunt.

Capp. 2-12. uide supra, col. 285-288, an. 805, capp. 6, 8, 9-13, 15, 16, 19, 20.

 Capp. 13-15. uide supra, col. 303, 304, cap. ad Niumagam, c. 5, 8, 10.

Capp. 16-19. uide supra, col. 305, 306, cap. generalia, c. 1, 2, 3.

Cap. 19. uide supra, col. 214, capitulare an. 801 cap. 8.



CAPITULARE AQUENSE .


Editum a Baluzio ex Codice S. uincentii Mettensis, ope Codicis bibl. regie Paris. inter Suppl. Latina, n. 75, recognoui.


ISTE CAPITULUS FUIT DATUS IN ANNO SEPTIMO AD AQUIS PALATIUM.


Memoratorium qualiter ordinauimus propter famis  inopiam, ut de ultra Sequane omnes exercitare debeant.

1. In primis quicumque beneficia habere uidentur, omnes in hostem ueniant.

2. Quicumque liber mansos quinque de proprietate habere uidetur, similiter in hostem ueniat. Et qui quatuor mansos habet, similiter faciat. Qui tres  habere uidetur, similiter agat. Ubicumque autem inuenti fuerint duo quorum unusquisque duos mansos habere uidetur, unus alium preparare faciat,  et qui melius ex ipsis potuerit, in hostem ueniat. Et ubi inuenti fuerint duo quorum unus habeat duos mansos, et alter habeat unum mansum, similiter se sociare faciant, et unus alterum preparet; et qui melius potuerit, in hostem ueniat Ubicumque autem tres fuerint inuenti quorum unusquisque mansum unum habeat, duo tercium preparare  faciant; ex quibus qui melius potest, in hostem ueniat. Illi uero qui dimidium mansum [1 1Kb] habent, quinque sextum preparare faciant. Et qui sic pauper inuentus fuerit qui nec mancipia nec propriam possessionem terrarum habeat, tamen in precio ualente quinque solidos, quinque sextum preparent; et ubi duo, tercium, de illis qui paruulas possessiones de terra habere uidentur. Et unicuique ex ipsis qui in hoste pergunt, fiant coniectati solidi quinque a suprascriptis pauperioribus qui nullam possessionem habere uidentur in terra. Et pro hac consideratione nullus suum seniorem dimittat.

3. Omnes itaque fideles nostri capitanei cum eorum hominibus et carra siue dona, quantum melius preparare potuerint, ad condictum placitum ueniant.  Et unusquisque missorum nostrorum per singula ministeria considerare faciat unum de uassallis nostris, et precipiat de uerbo nostro ut cum illa minore manu et carra de singulis comitatibus ueniant, et eos post nos pacifice adducat, ita ut nichil exinde remaneat, et mediante mense Augusto ad Renum sint. Hec autem constituta uolumus ut obseruent omnes generaliter presenti anno, qui ultra Sequanam commanere uidentur.

4. uolumus atque iubemus, ut comites nostri propter uenationem et alia ioca placita sua non dimittant, nec ea minuta faciant; sed ad exemplum quod nos cum illis placitare solemus, sic et illi cum suis subiectis placitent et iustitias faciant; et de singulis capitulis que eis precepimus, per semetipsos  considerare studeant, ut nichil pretermittatur ab eis, que uel infra patriam uel foras patriam in hoste faciendum iniungimus.

5. Si partibus Hispanie siue [a 1Kb] Auaritie solatium ferre fuerit necesse prebendi, tunc de Saxonibus  quinque sextum preparare faciant. Et si partibus Beheim fuerit necesse solatium ferre, duo tercium preparent. Si uero circa Surabis [2 1Kb] patriadefendenda [3 1Kb] necessitas fuerit, tunc omnes generaliter ueniant.

6. De Frisionibus [4 1Kb] uolumus, ut comites et uassalli nostri, qui beneficia habere uidentur, et [b 1Kb] caballarii, omnes generaliter ad placitum nostrum ueniant bene preparati. Reliqui uero pauperiores, sex septimum preparare faciant, et sic ad condictum placitum bene preparati hostiliter ueniant.

7. uolumus itaque atque precipimus, ut missi nostri per singulos pagos preuidere studeant omnia beneficia que nostri et aliorum homines habere uidentur, quomodo restaurata sint per annunciationem nostram, siue destructa. Primum de ecclesiis,  quomodo structe aut destructe sint in tectis, in maceriis, siue parietibus, siue in pauimentis, necnon in pictura, etiam et in luminariis, siue officiis. Similiter et alia beneficia, casas cum omnibus appenditiis earum et laboratu siue adquisitu; uel etiam quid unusquisque, postquam hoc facere prohibuimus, in suum alodem ex ipso beneficio duxit, uel quid ibidem exinde operatus est. Qualiter autem sit, hoc unusquisque uicarius singulis comitatibus in suo ministerio, simul cum nostris missis preuideat, et sic ut ipse hoc coniurare ualeat, totum quod [5 1Kb] inuenerit in breuem mittat, et ipsos breues nobis deferant. Et omnes hii qui in ipsa beneficia habent, una cum nostris missis ueniant, ut scire possimus qui sint, aut qui suum beneficium habeat  condrictum aut distructum. Similiter et illorum alodes preuideant, utrum melius sint constructa [6 1Kb] ipsi alodi aut illud beneficium; quia auditum habemus, quod aliqui homines illorum beneficia habent deserta et alodes eorum restauratos.



EPISTOLA AD PIPPINUM REGEM ITALIAE.






CAPITULARE INGELHEIMENSE 


Edictum hoc ex capite 13, intra annos 806 et 810 promulgatum, auctoritate annalium Moissiacensium conuentui, Augusto circiter mense, prope Ingelheim palatium habito, assignauimus. Edimusque iterum ex Codice unde primo ab Amerpachio luci datum fuit: 1. regio Monacensi olim Tegernseensis monasterii, sec. X; et aliquot loca emendauimus ope, 2. Codicis monasterii S. Pauli in Carinthia sec. IX ineuntis, in quo capita 6-9, 12, 13 exstant, uti et in Codd. Chisiano et Cauensi. Et hi quidem eo precipue a Tegernseensi differunt, quod capp. 9 et 13 de pluribus Caroli filiis mentionem faciant, Tegernseensis uero de uno tantum loquatur, unde Codicem S. Pauli, ut Tegernseensem etate superat, ita eum et antiquitate lectionis uincere apparet.



ITEM CAPITULARE.


1. De ordinacione ecclesiastica [1 1Kb] et restauracione ecclesiarum Dei, omnes generaliter bonam habeant prouidenciam.

2. Ut pacem et concordiam habeant ad inuicem fideles nostri.

3. Quomodo marca nostra sit ordinata, et quid per [2 1Kb] se fecerunt confimales nostri specialiter istis preteritis annis.

4. De placito condicto ad marcam, necesse est, ut omnimodis ex omni parte, sicut ordinatum fuerit, unusquisque conueniat.

5. De illis hominibus non recipiendis a marchionibus nostris, qui seniores suos fugiunt pro damna que eis facta habent.

 6 [a 1Kb] . De prauis iudicibus, aduocatis [3 1Kb] uicedominis, uicariis, centenariis, uel reliquis actoribus maliuolis non habendis.

7 [b 1Kb] De liberorum hominum possibilitate, ut iuxta qualitatem proprietatis exercitare debeant.

 8. Ut nullus consenciat suis hominibus ad male faciendum infra patriam; et [4 1Kb] de eo quod dicunt se non posse habere homines ad marcam defendendam, si eos bene distringant [5 1Kb] .

9. De uassis regalibus, ut honorem habeant, et per se aut [6 1Kb] ad nos aut ad filios nostros [7 1Kb] caput teneant.

10. De obsidibus, quod bene non custodiunt, et ab eis fugiunt.

11. De illis qui necessitatem paciuntur, ut meliorem [8 1Kb] habeant consolationem ad eorum iusticiam.

12. Ut per placita non fiant banniti liberi [9 1Kb] homines, excepto si aliqua proclamacio super aliquem uenerit, aut certe si scabinus aut iudex non fuerit; et pro hoc condemnati illi pauperiores non fiant.

 13. Ut haribannum aut aliquod coniectum pro [10 1Kb] exercitali causa comites de liberis hominibus recipere aut requirere non presumant; excepto si [11 1Kb] de palacio nostro aut a filiis nostris missus ueniat, qui illum haribannum requirat.



CAPITULARE NOuIOMAGENSE DUPLEX .


Editum a Baluzio ex Codice S. uincentii Mettensis, ope Codicis regii Parisiensis inter Supplementa Latina n. 75 recognoui.



IN ANNO OCTAuO CAPITULA CUM PRIMIS CONFERENDIS [1 1Kb] .


1. De latronibus et furibus.

2. De falsis testibus.

3. De periuriis.

4. De fugitiuis.

5. De hominibus appensis propter leues culpas.

6. De moneta.

7. De roccis et sagis.

8. De mercato palacii nostri.

9. De marcha nostra custodienda terra marique.

10. De nauibus quas facere iussimus.

11. Ut ea que constituta sunt, a fidelibus nostris obseruentur, et iussiones nostre impleantur.

12. De tempore alterius placiti nostri, et qui iterum ad illum placitum uenire debeant.

 13. De hominibus filiorum ac filiarum nostrarum, quos missi et comites distringere non audent [2 1Kb]



ITEM UBI SUPRA.

1. De [a 1Kb] marcha ad preuidendum, unusquisque  paratus sit illuc festinanter uenire, quandocumque necessitas fuerit.

2. De [b 1Kb] latronibus, ut melius distringantur. Et ut nullus hominem pendere presumat, nisi per iudicium. Si uero aliquis sine culpa penditus fuerit, et ibi moritur, tunc ab eo qui eum sine iudicio pendidit, proximis parentibus sit compositus. Et si ibi mortuus non fuerit, sed uiuens euaserit, tunc sibimet sit compositus, et res et mancipia sua in fisco non cadant. De seruis uero, si quis alterius seruum absque iudicio et sine culpa pendiderit, et ibi mortuus fuerit, weregildus eius domino soluatur. Et si de ipsa morte euaserit, ipse ipsam liudem recipiat, et liber postea permaneat.

3. Ut [c 1Kb] nullus testes mittere in iudicium presumat,  sed comes hoc per ueraces homines circa manentes per sacramentum inquirat; ut sicut exinde sapiunt, hoc modis omnibus dicant.

4. Ut [d 1Kb] nullus se periurare presumat. Et si fecerit, sicut in anterioribus capitulis mandatum est manum  perdat aut redimat. Et hoc omnibus annuntiatum fiat, quid periurium aut falsum testimonium noceat.

5. De [a 1Kb] emptionibus et uenditionibus, ut nullus presumat aliter uendere et emere sagellum meliorem duplum uiginti solidis, et simplum cum decem solidis. Reliquos uero minus. Roccum martrinum et lutrinum meliorem triginta solidis, sismusinum [b 1Kb] meliorem decem solidis. Et si aliquis amplius uendiderit aut empserit, cogatur exsoluere in bannum solidos  quadraginta, et ad illum qui hoc inuenerit te eum exinde conuicerit, solidos uiginti.

6. De [c 1Kb] fugitiuis hominibus, ut ubicumque inuenti fuerint, ille qui eum retinet, bannum dominicum soluere cogatur, et ille fugitiuus absque dubio in patriam ad dominum suum reuertatur.

7. De [d 1Kb] monetis, ut in nullo loco moneta percutiatur nisi ad curtem; et [e 1Kb] illi denarii palatini mercantur [1 1Kb] , et per omnia discurrant.



CAPITULARE LANGOBARDICUM .


Exstat in Codice sancti Pauli capp. 81-85 post capitula Ingelheimensia anni 807, ideoque anno 808 assignandum duxi.

 1. De relinquentibus seculum: ut unum ex duobus eligant, aut pleniter secundum canonicam, aut secundum regularem institutionem uibere debeant.

2. De iustitia ecclesiarum Dei, uiduarum, orfanorum, pupillorum, ut in publicis iudicibus [a 1Kb] non dispiciantur  increpantes set diligenter audiuntur.

3. Si seruus noster occisus fuerit, duas parte de ipsa conpositionem tollat curtis nostra, et tertiam pars parentes ipsius serui nostri defuncti, sicut superius diximus. Hoc autem in diebus nostris et in tempore regni nostri statuimus, quamuis [1 1Kb] lex nostra non sit. Post autem nostrum decessum qui pro tempore princeps fuerit, faciat sicut ei Deus inspirauerit aut rectum sicut secundum animam suam prouiderit; quia non semel set multotiens cognouimus, hubi tale causas emerserit, quoniam nec in rebus publicis nec nulla rationem palatii prodfuit quod exinde actoris nostris tullerunt; et insuper inuenimus et cognouimus multos actores nostros, qui tollebant  de singulis unde 10 solidos, unde 6, unde amplius, et dabant talem spatium adque tranquilla, donec [2 1Kb] ipse qui homicidium faciebat obsegrare potuerunt ut exinde nichil darent. Et hoc preuidimus statuere: curtis nostre medietatem de aldiones et duas partes de seruos sicut super diximus habeat [3 1Kb] , ut ipsi parentis propinqui unde habeant dolore, habeant in aliquo propter mercedem consolationem.

4. Propter Deum et eius misericordia precipimus adque statuimus, sola pietatis causa, ut si aldio noster occisus fuerit, medietatem de ipsa conpositionem tollat curte nostra, et medietatem parentes ipsius defuncti, si uiuo patrem habuerit aldione nostro, sibe matrem, sibe fratres, sibe filii.

 5. Oc precipimus, ut nullus [4 1Kb] presumat nec seruo nec aldione nostro aliquid emere, quia pro cautella et futuris temporis per omnes curtes nostras brebi facimus de omni territuria de [5 1Kb] ipsas curtes pertinentes. Unde qui amodo inuentus fuerit de seruo  aut de aldionem uel abthin [b 1Kb] curte nostra aliquid emere, per ipsum perdere habet, sicut qui res alienas malo ordinem inuadit; et si actor consenserit aut conscius fuerit, res eius tollere et inpublicare faciat. Quia debet omnis homo considerare propter Deum et animam suam, quoniam nos illum [6 1Kb] relaxauimus a liuero eremannos quod nobis in curtis nostres set secundum antiquo edicto legibus pertinebat; quoniam qui unam filiam relinquebat, tantum in tertiam pars substantia patri suo succedebat et duas in publico reuertebant, si propinquus parentes non habebat [7 1Kb] ; et si duas filias habebat aliquis aut amplius, in medietatem tanto succedebat patri suo, et publicus in medietatem. Et ecce nox [8 1Kb] modo  omnia de talibus causis propter Deum et mercedem anime mee relaxauimus. Proinde unicuique debet sufficere sua substantiam, et non debet cupiditatem habere contra rationem conparandum da seruo aut de aldionem uel abthin nostro. Unde qui hoc facere presumpserit, conponere habet sicut scriptum est; insuper in periurii reatum nobis conparuit pertinere, eo quod nobis iuratum habet quod nobis fidelis sit. Et qualis fidelitas est, dum ille cum iudicis aut actorem aut aldionem uel seruo conludium fecit, et res nostra contra uoluntatem inuadit? Quia hoc statutum est in edictum, ut qui de serbo aut aldionem conparauerit, perdat pretium; et quale legem unusquisque  [1 1Kb] Langubardus sibi habere uult, talem debet curtem nostram conseruare. Et quis modo conparauit aut infiduciabit [2 1Kb] , perdat pretium suum secundum edicti tinore. Qui uero hoc modo facere presumpserit, et pretium perdat, et, sicut qui res aliena  malo ordine inuadit nesciente domino, conponat; actor uero admittat [3 1Kb] substantiam suam qui hoc consenserit, sicut superius legitur: nam si nos relaxauimus, unusquisque habere debeat cui preceptum fecimus aut fecerimus.



CAPITULARE AQUISGRANENSE .


A Baluzio ex Codice S. uincentii Mettensis editum, ope Codicis regii Paris. inter Suppl. Latina n. 75, recognoui, et placito quod mense Augusto uel autumno haberi consueuerat, quodque hoc anno Aquis habitum fuisse uideri potest, assignaui. Nam ad placitum Nouiomagense non referendum esse, utriusque capita inter se collata una cum inscriptione horum capitulorum euincunt.



ITEM DE ANNO OCTAuO.


1. De pace infra patriam.

2. De canonicis et monachis.

3. De falso testimonio et periurio.

4. De his qui se fraudulenter ingenuare uolunt, et aliqui optumescunt.

5. De falsis monetis.

6. De illorum hominum conquisitu qui modo foris  ducti fuerunt, et postea adquisierunt postquam patres eorum et parentes ducti sunt [a 1Kb] .

7. De decimis et nonis.

8. De latronibus et disciplina eorum.

9. De operibus palatii ad uermerie [Ita 1; Corr. uermerium].

10. De illo [b 1Kb] broilo ad Atiniacum palatium nostrum.



CAPITULARE AQUISGRANENSE .


Baluzius duo anni 809 capitularia ediderat, primum ex Codice S. uincentii Mettensis, secundum ex Codice Nauarrico. Utrumque tamen idem esse, collatis singulis capitibus prodit; neque ob diuersum ordinem, qui et in aliis capitularibus, e. g., in Codicibus duplicis Niumagensis a. 806 locum habet, duo capitularia esse distinguenda existimauerim. Unum igitur, cui et Ansegisi lectiones congruunt, edidi auxilio Codicum trium quos in bibliotheca regia Parisiensi euolui; scilicet, 1. n. 4995, signati, quem pro fundamento Editionis posui; 2. n. 4628 A, quem pro Baluzii »Nauarrico« habere licet; 3. inter Supplementa Latina, n. 75, qui eumdem capitulorum ordinem ut Baluzii Mettensis [a 1Kb] sequitur. Preterea capitibus 1-12 adhibui Codices Langobardicos, Chisianum, Cauensem, Ambrosianum, Florentinum, Londinensem, uindobonensem, ueronensem et Estensem apud Muratorium. Lectiones Codicis 3 et S. uincentii Mettensis apud Baluzium singulares, e regione textus primarii collocari feci.



CAPITULA QUAE DOMNUS IMPERATOR AQUIS PALATIO [1 1Kb] CONSTITUIT.


Capitula que propter iustitias intra patriam faciendas constituta sunt [2 1Kb] .

1. De [3 1Kb] illis homnibus qui propter eorum culpas ad mortem diiudicati fuerint, et postea uita eis [4 1Kb] fuerit concessa, si ipsi iustitiam ab aliis requisierint, aut ab eis iustitiam querere uoluerit, qualiter inter eos iuditium terminetur. Primum omnium de illis causis pro quibus iudicatus fuit ad mortem, nullam potest facere repetitionem, quia omnes res suas secundum  iuditium Francorum in publico fuerunt reuocatas. Et si aliquid in [5 1Kb] postmodum, postquam ei uita concessa est, cum iustitia adquirere potuerit, in sua libertate teneat et defendat secundum legem. In testimonio non suscipiatur, nec inter scabineis legem iudicandam locum non teneat [6 1Kb] . Et si ad sacramentum aliquid ei iudicatum fuerit quod iurare debeat, si aliquis ipsum ad sacramentum [7 1Kb] aliquid admallauerit, ipse semper ad iudicium Dei examinandus accedat.

2. Si alicui post iudicium scabiniorum fuerit uita concessa, et ipse inpostmodum aliqua mala perpetrauerit,  et iustitia reddere noluerit, dicendo quod mortuus sit, et ideo iustitiam reddere non debeat, statutum est ut superiorem iuditium sustineat quod antea sustinere debuit. Et si aliquis aduersus eum aliquid male fecerit, secundum equitatis ordinem licentiam abeat suam iustitiam requirendi de causis, perpetratis postquam ad mortem iudicatus est. De preteritis maneat, sicut supra diiudicatum fuit.

3. De [1 1Kb] latrone forbannito: ut liber homo qui eum suscepit, 15 solidos conponat, et seruus 120 percussionibus uapuletur [2 1Kb] .

4. Ut comes qui latronem in forbanno miserit, uicinis suis [3 1Kb] comitibus notum faciat, eundem latronem a se esse forbannitum, ut illi eum non recipiant.

 5. Ut nullus alius de liberis hominibus ad placitum uel ad mallum uenire cogatur, exceptis scabineis [et uassis comitum [4 1Kb] ] et qui illorum causas [5 1Kb] querendi aut respondere debent [6 1Kb] .

6. Ut testes ad testimonium dicendum premio [7 1Kb] non conducantur;  et nullus ut testimonium dicat, aut sacramentum iuret, nisi ieiunus. Et ut testes, priusquam iurent [8 1Kb] separatim discuciantur quod de illam rem dicere uelint unde testimonium reddere debent.
[1Kb]

 Codd. Suppl. lat. 75 et Mettensis.

13. Ut nullus ad placitum uenire cogatur, nisi qui causam habet adquerendam; excepto scabinis et uassallis comitum.

14. Ut nullus audeat prestare adiutorium ei qui male facit, aut respondere.

15. Ut missi nostri per misericordiam uiriliter in omnibus agant.

16. De testibus, sicut in anterioribus capitulis continetur, ut ieiuni ad  placitum ueniant, et postquam comederint, nec testimonium dicere nec sacramentum iurare possint. Et ut, priusquam iurent, separatim discutiantur.

17. Ut nullus premium recipiat propter iustitiam tollendam.

7. Ut nullus quislibet nostrorum [9 1Kb] , neque comes, neque iudex, neque scabineus [10 1Kb] , cuiuslibet iustitia dilatare presumat, si statim [11 1Kb] adimpleta poterit esse secundum rectitudinem; neque premia pro hoc a quolibet homine per aliquod ingenium accipere [12 1Kb] presumant.

8 [13 1Kb] . Ut nullus cogatur ad pontem [14 1Kb] ire ad flumen  transeundi propter teloneis causam, quando ille in alio loco conpendiosius illud flumen transire potest. Similiter et in plano campo, ubi pons nec treiectus est, omnimodis precipimus ut non teloneus [15 1Kb] exactetur.

9. Ut mercatus die dominico [16 1Kb] in nullo loco habeatur, nisi ubi antiquitus fuit et legitime esse debet.

10. Ut presbiter qui sanctam crismam donauerit ad iudicium subuertendum, postquam de gradu suo expoliatus [17 1Kb] fuerit, manum 18 1Kb] amittat.

11. Ut iudices [19 1Kb] , aduocati, prepositi, centenarii  [20 1Kb] , scabinii, quales meliores inueniri possunt et Deum timentes, constituantur ad sua ministeria exercenda cum [21 1Kb] comite et populo; elegantur mansueti et boni.

12. Ut nemo propter cupiditatem pecunie et propter auaritiam suam prius detur pretio, et futura questione [22 1Kb] sibi preparet, ut duplum uel triplum tunc recipiat; sed tunc tantum quando fructum presens est, illos conparet [23 1Kb] .

13. Ut in locis ubi  mallos publicos habere solent, tectum tale constituantur, quod in hiberno et in estate [24 1Kb] ad placitos obseruandos usus esse possit.
[1Kb]

 21. Si presbyter crisma dederit, ab episcopo degradetur, et postmodum a iudice manum perdat, si propter iudicium subuertendum hoc fecerit.

22. Ut iudices, uice-domini, prepositi, aduocati,  centenarii, scabinei boni et ueraces et mansueti, cum comite et populo eligantur et constituantur ad sua ministeria exercenda.

24. De debitis pauperum anterioribus, et negotia facienda antequam fructus colligatur, omnino inantea [a 1Kb] cauenda hoc ex ore proprio locuti sumus. Unusquisque presenti anno, siue liberum siue seruum suum de famis inopia adiutorium prebeat.

25. Ut loca ubi placita  esse debent, bene restaurata fiant, sicut ore proprio diximus, quod in hiberno et in estate ad placitos obseruandos usus esse possit.

14. Ut sacramenta que ad palatium [25 1Kb] fuerunt adharamita, in palatio [26 1Kb] perficiantur. Et si cumsacramentales [27 1Kb] homines cum ipso uenire renuerint, iussione dominica cum [28 1Kb] indiculo aut sigillo ad palatium [29 1Kb] uenire cogantur.

15. [30 1Kb] Si uero aduocatus sacramentum contra alium habuerit et iurare non potuerit, aut aliquid per iustitiam reddiderit, propter hoc beneficium non perdat.

16. De ecclesiis nondum bene restauratas; de causis que cotidie non cessant [31 1Kb] .

 17. De concordia fidelium nostrorum; de fugitiuis [1 1Kb] qui non cessant recipere et abscondere.

18. De nauigiis peregrinis [2 1Kb] . De homicidiis.

19. De traditionibus seu comparationibus, ut nullus in absconso non faciat.

20. De monetis siue mensuris modiorum et sestariorum.

 21. De beneficiis nostris non bene constructis [3 1Kb] .

22. De hospitalitate et susceptione iterantium, tam missorum nostrorum quam reliquorum bonorum hominum [4 1Kb] .

23. Quod missos nostros ad uicem nostram mittimus.

24. De illis qui uinum et annonam uendunt antequam colligant, et per hanc occasionem pauperes efficiuntur [5 1Kb] .

25. Ut omnis homo iudicium Dei credat absque ulla dubitatione.

26. De traditionibus, ut in abscondito non fiant propter contentiones diuersas.

27. Ut nullus comparationes faciat cum paupere dolose, nisi per iustitiam.



CAPITULARE LANGOBARDICUM .


Capitula hec in Codice sancti Pauli numeris 86 et 87 signata, capitulare anni 808 excipiunt, et postea a Lothario imperatore repetita sunt. Patet promulgata esse a Pippino, qui anno sequenti obiit.

 1. Qualiter iubet domnus rex ad omnes actores suos qui curtis eius commissas habent; id est inprimis de illo quod iam nostris temporibus inpublicatum est, ut iuret unusquisque actor et dicat per euangelias: quia quodcumque cognouero quod contra rationem alicui tultum est, facio exinde notitia domno mei regi, ut relaxetur; sic tamen ut dicat in ipso sagramento, quod non consentiendo amico, non ad parentem, non ad premio corruptus nisi cot [1 1Kb] certum sciat quod contra rationem tultum est; et cum nobis fuerit recensitum, per nostra iussionem relaxetur.

2. Unde statuimus, ut per 40 annos inquiretur possessiones de pecunias publicas, pro eo quod peccatis eminentis de 40 annis aliquis non memorat,  et pauci inueniuntur qui tantos annos habeat, statuemus, ut excepto qui iam per iustitiam inpublicatum  est, quod intra 30 annos aliquo inuasio aut fraus in pecunia publicas facta est, ipsa requirat et adducat ad nostra notitiam; sic tamen, ut antea non presumat, wiffare [2 1Kb] aut pignorare; quia nos uolumus ista causa per nosmet ipsos audire et secundum Deum ordinare: quia apparuit nobis, quod si nos ipsa causa audierimus, Deo fabentem, sine peccatum eam inquirere habemus, et sic ordinare ut mercedem habeamus, quia iudicis nostris, neque arimannos, nec actoris nostri, possunt sic disciplina distringere sicut nos. Quod autem prouatum est qui per 30 annos aut [3 1Kb] super cuiuscumque possessionem fuit, et amodo habeat, ut nullus actor eo presumat nec de seruo nec wiffare nec molestare; et qui presumpserit, conponat [4 1Kb] ipse actor widriguildum  suum, excepto [5 1Kb] unde preceptum falsum inueniatur, quod aperta [6 1Kb] causa est ad requirendum.



CAPITULARE DE DISCIPLINA PALATII AQUISGRANENSIS .


Baluzius sub titulo capitularis de ministerialibus palatinis ex Codice olim S. uincentii Laudunensis iam regio Paris. n. 4788, sec. IX, fragmenta edicti uulgauerat, quod iam, eodem Codice iterum a me euoluto, integrum prodit. Ascribendum uidebatur posterioribus imperatoris annis, cum aula et palatium, teste auctore anonymo uite Ludouici Pii, nebulonibus redundaret.

 1. Unusquisque ministerialis palatinus diligentissima inquisitione discutiat primo homines suos, et postea pares suos, si aliquem inter eos uel apud suos [1 1Kb] igrotum [a 1Kb] hominem uel meretricem latitantem inuenire possit. Et si inuentus homo aliquis uel aliqua femina huiusmodi fuerit, custodiatur, ne fugere possit, usque dum nobis adnuntietur. Et ille homo  qui talem hominem uel talem feminam secum habuit, si se emendare noluerit, in palatio nostro obseruetur. Similiter uolumus ut faciant ministeriales dilecte coniugis nostre uel filiorum nostrorum.

2. Ut Ratbertus auctor per suum ministerium, id est, per domos seruorum nostrorum, tam in Aquis quam in proximis uillulis nostris ad Aquis pertinentibus,  similem inquisitionem faciat. Petrus uero et Gunzo per scruas [a 1Kb] et alias mansiones actorum nostrorum similiter faciant. Et Ernaldus per mansiones omnium negotiatorum, siue in mercato siue aliubi negotientur, tam Christianorum quam et Iudeorum. Mansionarius autem faciat simili modo cum suis iunioribus per mansiones episcoporum et abbatum et comitum qui actores non sunt, et uassorum nostrorum eo tempore quando illis seniores in ipsis mansionibus non sunt.

3. uolumus atque iubemus, ut nullus de his qui nobis in nostro palatio deseruiunt, aliquem hominem propter furtum, aut aliquem homicidium uel adulterium, uel aliud aliquod crimen ab ipso perpetratum, et propter hoc ad palatium nostrum uenientem,  atque ibi latitare uolentem recipere presumat. Et si liber homo hanc constitutionem transgressus fuerit, et talem hominem receperit, sciat se eundem hominem qui apud eum inuentus fuerit, in collo suo portare debere, primum circa palatium, deinde ad cippum in quem idem malefactor mittendus est. Si autem seruus fuerit qui hanc nostram iussionem seruare [1 1Kb] contempserit, similiter illum malum factorem in collo suo usque ad cippum deportet, et ipse postea in marcatum adducatur, et ibi secundum merita sua flagelletur. Similiter de gadalibus [b 1Kb] et meretricibus uolumus, ut apud quemcumque inuente fuerint, ab eis portentur usque ad mercatum, ubi ipse flagellande sunt. uel si noluerit,  uolumus ut simul cum illa in eodem loco uapuletur.

4 Quicumque homines rixantes in palatio inuenerit, et eos pacificare potuerit et noluerit, sciat damnum quod inter eos factum fuerit, participem esse debere. Quod si rixantes uiderit, et eos pacificare non potuerit, et qui sint illi qui inter se rixantur cognoscere noluerit ut hoc indicare possit, similiter uolumus ut damnum quod inter eos commissum fuerit, in conpositione communionem habeat.

5. Quicumque hominem undecunque ad palatium nostrum uenientem receperit siue adduxerit, nec expellere curauerit, damnum quod hab eo fuerit in palatio nostro factum aut eum presentet, aut si presentare non potuerit, damnum quod ipse fecerat pro ipso conponat.

 6. Ut comites palatini omnem diligentiam adhibeant, ut clamatores postquam indiculum ab eis acceperint, in palatio nostro non remaneant.

7. Ut super mendicos et pauperes magistri constituantur qui de eis magnam curam et prouidentiam habeant ut . . . . ores [2 1Kb] et simulatores inter eos se celare non possint.

8. Ut omni hebdomada per diem sabbati agentes uel ministeriales nostri indicent quid de hac inquisitione factum habeant, et hoc quod nobis indicauerint, sic diligenter ac ueraciter habeant inquisitum et inuestigatum, ut si nobis placuerit, in manu nostra ualeant adfirmare, quod non aliud nobis nisi ueritatem indicassent.



CAPITULARE DE MONETA.


Reliquias tantum huius edicti ex laciniis Codicis olim S. uincentii Laudunensis, iam regii Parisiensis n. 4788, sec. IX, uix egre saluaui; et quam maxime spero, fore ut integrum capitulare alius Codicis ope aliquando in lucem prodeat. Lacunas, quantum fieri poterat, indicaui. Littera obliqua expressa, aut ex coniectura suppleui, aut dubie lectionis esse existimaui.

 1. Hec capitula in singulis locis obseruari debent re Ut ciuitatis illius moneta publice sub custodia comitis fiat.

2. Ut monetarii ipsi publice, nec loco alia nec infra nec extra illam ciuitatem nisi constituto eis loco, monetam facere non presumant.

3. Si inuentus quisquam fuerit aut ex ipsis aut alia quelibet persona in ipso pago monetam faciens cum omnem substantiam eius et totam m amplius opus accipiat nichil

4. Ut monetarii monete batere non possint; ideo uolumus ut comes h is inquisitum  t per hoc est falsat  et proclam

5. nichil et cum piscibus riatur corium in dorso et capite et scribatur ei in facie: falsator monete; in ceteris uero ciuitatibus ubi consessum non est moneta, simili ratione comes, s monetariorum ipse comes non solum que facienti ad solicitudinem comes et me optineat ut ipse per pares suos uel negotiatores huc illucque discurrentes inquirat ob ferat auct substantie subiacere  statutum in presum [Figure: [Reliquie] 14Kb]



[a 2Kb] CAPITULARE ECCLESIASTICUM .


Anno 809, mense Nouembri, concilium de processione Spiritus sancti Aquisgrani conuocatum, ibique et de statu ecclesiarum et de conuersatione eorum qui in eis Deo deseruiunt agitatum, nec tamen aliquid definitum fuisse propter rerum magnitudinem Einhardus tradit. Quo pertinere uideri possunt 1. capitulorum fragmentum in Editione operum Hincmari Cordesiana, pag. 683, uulgatum, iterumque ex schedis Sirmondi a Baluzio prolatum, et capitulare quintum incerti anni inscriptum; 2. Capitulare de presbyteris, ab Ansegiso l. I, capp. 140-158 seruatum, quod integrum referendum censuimus. Nam Einhardi uerba non adeo absolute intelligenda esse ut nichil penitus definitum fuisse opinemur, collato alio eius loco in uita Caroli Magni cap. 29, in Monum. Germ. SS., t. II, pag. 458 patebit; tantum, que finita sint, minimam cepti negotii partem effecisse, credendum est. Capitula hec in conuentu autumnali promulgata esse, ex ordine quo ab Ansegiso intra capitulare Aquisgranense anni 809 supra col. 315, 316 editum et capitulare Aquisgranense anni 810 referuntur, prodire uidetur.

 1. Primo, omnium admonendi sunt de rectitudine fidei sue, ut eam et ipsi teneant et intelligant et sibi subiectis populis uiuo sermone annuntient. Et unusquisque eos quos habet in suo ministerio cognoscat, siue uiros, siue feminas, ut nouerit singulorum confessiones et conuersationem, quia pro omnibus redditurus est rationem Deo

2. Secundo, ut ipsi sacerdotes talem ostendant suam conuersationem subiectis sibi populis que imitabilis sit, uidelicet, sicut apostolus dixit, in castitate, in sobrietate, ut non deseruiant gule et cupiditatibus huius seculi, ut quod alios monent obseruare, in se ipsis ostendant, ut caueant se ab omni auaritia et cupiditate; quia multi die noctuque laborant ut adquirant temporalia, res uidelicet, mancipia,  uinum, et annonam, cum usura, a qua et Deus prohibet et omnis scriptura diuina et sancti canones. Necnon mulierum declinent consortium, et secum habitare non permittant, ut auctoritas est canonica.

3. Tertio, ut orationem dominicam, id est Pater noster, et Credo in Deum, omnibus sibi subiectis insinuent, et sibi reddi faciant tam uiros et feminas, quamque pueros.

4. Quarto. Ut ipsi presbyteri a comessationibus, potationibus, ut apostolus monet, se subtrahant; nam quidam illorum cum quibusdam uicinis suis utuntur usque ad mediam noctem et eo amplius cum ipsis bibendo morantur; et qui religiosi et sancti esse uidentur,  non quidem tunc ibi manent, sed tamen saturati uel ebrii reuertuntur ad ecclesias suas, et neque in die neque in nocte officium Deo in ecclesia sibi credita persoluunt. Nonnulli uero in eodem loco, ubi ad conuiuium pergunt, dormiunt.

5. Quinto. Ut ipsi presbyteri tales scholarios habeant,  id est ita nutritos et institutos [insinuatos, Bal.], ut si forte eis contingat non posse occurrere tempore competenti ad ecclesiam suam officii gratia persoluendi, id est tertiam, sextam, nonam, et uesperas, ipsi scholarii et signum in tempore suo pulsent, et officium honeste Deo persoluant.

6. Sexto. Ut diligenter resciatis post ordinationem uniuscuiusque presbyteri quantum quisque fecerit in suo ministerio: quia qui ante ordinationem pauperes fuerunt, post ordinationem uero de rebus cum quibus debuerant ecclesiis seruire, emunt sibi alodium et mancipia, et ceteras facultates; et neque in sua lectione aliquid profecerunt, neque libros congregauerunt, aut ea que pertinent ad cultum religionis augmentauerunt, sed semper conuitiis  et contritionibus et rapina uiuunt.

7. Septimo. Ut domesticos suos, id est eos qui cum ipsis sunt in sua mansione, siue scholarios, siue alios seruientes, diligentissime preuidere studeant ab omnibus uitiis, et maxime de ebrietatibus et luxuriis, et uariis immunditiis. Nam, sicut dicit apostolus, qui domesticorum suorum curam negligit, aliorum non prodesse poterit conuersationi.

8. Octauo. Ut hospitales sint; quia multi, qui sciunt hospitem superuenire ad ecclesiam suam, fugiunt. Sed quod apostolus iubet et cetera scriptura diuina sectari, illi e contrario faciunt, et pauperibus subuenire metuunt.

9. Nono. Iubet apostolus omnibus fidelibus, ut  sermo eorum in gratia sit semper sale conditus, id est, ut ea loquatur christianus que religioni conueniunt [1 1Kb] , unde aliquis mentem condire possit, et a putredine peccatorum emundare. Si omnibus fidelibus . . . . . Reliqua desunt.



CAPITULA DE PRESBYTERIS.


Excepi ea ex Ansegisi libro I, capp. 140-158, et ex appendice I, cap. 20; duo eorum et inter Caroli capitula legibus Langobardicis addita capp. 96 et 137 reperiuntur.

 1. Ut nullus presbyter ad introitum ecclesie exenia donet.

2. Ut nullus laicus presbyterum in ecclesia mittere uel eicere presumat, nisi per consensum episcopi.

3. Ut episcopi preuideant, quem honorem presbyteri pro ecclesiis senioribus tribuant.

4. Ut decime in potestate episcopi sint, qualiter a presbyteris dispensentur.

5. Ut ecclesie uel altaria melius construantur. Et nullus presbyter annonam uel fenum in ecclesia mittere presumat.

6. Ut ecclesie uel altaria, que ambigue sunt de consecratione, consecrentur.

7. Ut presbyteri per parrochias suas feminis predicent,  ut linteamina altaribus preparent.

8. Ut nullus presbyter in alterius parrochianum, nisi in itinere fuerit, uel placitum ibi habuerit, ad missam recipiat.

9. Ut nullus presbyter in alterius parrochia missam cantare presumat, nisi in itinere fuerit, nec decimam ad alterum pertinentem audeat recipere.

10. Ut terminum habeat unaqueque ecclesia, de quibus uillis decimas recipiat.

11. Ut unusquisque presbyter res quas post diem consecrationis adquisierit proprias, ecclesie relinquat.

12. Ut nullus presbyter aut laicus penitentem inuitet uinum bibere aut carnem manducare, nisi ad  presens pro ipso unum uel duos denarios, iuxta qualitatem penitentie, dederit.

13. Ut nullus presbyter cartas scribat, nec conductor sui senioris existat.

 14. Ut nullus deinceps in ecclesia mortuum sepeliat.

15. Ut unusquisque presbyter capitula habeat de maioribus uel de minoribus uitiis, per que cognoscere ualeat uel predicare subditis suis, ut caueant ab insidiis diaboli.

16. Ut presbyter semper eucaristiam habeat paratam, ut quando quis infirmauerit, aut paruulus infirmus fuerit, statim eum communicet, ne sine communione moriatur.

17. Ut presbyter in cena Domini duas ampullas secum deferat, unam ad chrismam, alteram ad oleum ad cathecuminos inunguendum uel infirmos iuxta sententiam apostolicam; ut quando quis infirmatur, inducat presbyteros ecclesie, et orent super eum, unguentes  eum oleo in nomine Domini.

18. Ut qui ecclesiarum beneficia habent, nonam et decimam ex eis ecclesie cuius res sunt donent. Et qui tale beneficium habent, ad medietatem laborent, et de eorum portione proprio presbytero decicimas donent.

19. He sunt festiuitates in anno, que per omnia uenerari debent: natalis Domini, sancti Stephani, sancti Iohannis euangeliste, innocentum, octabas Domini, epiphania, octabas epiphanie, purificatio sancte Marie, pascha dies octo, letania maior, ascensa Domini, pentecosten, sancti Iohannis baptiste, sancti Petri et Pauli, sancti Martini, sancti Andree. De adsumptione sancte Marie interrogandum reliquimus.

 20. De iudicio penitentie ad interrogandum reliquimus, per quem penitentialem uel qualiter iudicentur penitentes; et de incestibus, quibus liceat iungere, quibus non.



CAPITULARE AQUISGRANENSE .


Editum a Baluzio ex Codice S. uincentii Mettensis, iam ope Codicis 1. Paris. inter Suppl. Latina n. 75, recognouimus; eo quidem a Baluzio recedendum rati, quod rubricas capitularis alio ordine collocatas et in Codicibus ei subiectas, non pro capitulari habendas, sed ad capitulare ipsum referendas existimauimus.



CAPITULA QUAE ANNO DECIMO IMPERII DOMNI KAROLI SERENISSIMI AUGUSTI AQUIS PALATIO COMMONITA SUNT.


 1. De [a 1Kb] clamatoribus qui magnum impedimentum faciunt in palatio ad aures domni imperatoris: ut missi siue comites illorum missos transmittant contra illos qui mentiendo uadunt, ut eos conuincant.

2. Ut [b 1Kb] ante uicarium et centenarium de proprietate aut libertate iudicium non terminetur aut adquiratur,  nisi semper in presentia missorum imperialium, aut in presentia comitum.

 3. De [c 1Kb] homicidiis factis anno presenti inter uulgares homines, quas propter puluerem mortalem [1 1Kb] acta sunt.

4. Ut [d 1Kb] sacerdotes admoneant populum ut elemosinam dent, et orationes faciant, propter diuersas plagas quas assidue pro peccatis patimur.

5. Ut [e 1Kb] ipsi sacerdotes unusquisque secundum ordinem  suum predicare et docere studeat plebem sibi commissam.

6. De [a 1Kb] ebrietate, ut primum omnium seniores semetipsos exinde uetent, et eorum iuniores exemplum bone sobrietatis ostendant.

7 Admonendi [b 1Kb] sunt omnes generaliter, secundum euangelicam auctoritatem, ut sic luceant opera uestra coram hominibus, ut glorificent patrem uestrum qui in celis est.

8. De fugitiuis qui per diuersas prouintias detenti et occultati contra preceptum domni imperatoris sunt, ut qui eos post preteritum tempus suscepit aut retinet, bannum dominicum componat

9. De pace et iustitia infra patriam, sicut sepe per alia capitula iussi, adimpletum fiat.

 10. De [c 1Kb] latronibus qui magnam habent blasphemiam, quicumque aliquem ex ipsis conprehenderit, nullum dampnum exinde patiatur

11. De [d 1Kb] heribanno, ut diligenter inquirant missi, qui hostem facere potuit et non fecit, ipsum bannum componat, si habet unde componere possit. Et si non habuerit unde componere ualeat, rewadiatum fiat et inbreuiatum, et nichil pro hoc exhactatum fiat usque dum ad notitiam domni imperatoris ueniat.

12. Herisliz [e 1Kb] qui factum habent, per fideiussores ad regem mittantur.

13. De [f 1Kb] beneficiis destructis et alodis restauratis.

14. De [g 1Kb] freda exigenda.

15. De materiamine [1 1Kb] ad naues faciendas.

 16. De [h 1Kb] uulgari populo, et unusquisque suos iuniores  distringat, ut melius ac melius obediant et consentiant mandatis et preceptis imperialibus.

17. De elemosina mittenda ad Hierusalem propter ecclesias Dei restaurandas.

18. Ut nullus homines malignos consentiat, sed magis, in quantum potest, resistat. Ut pauperes, orfani, et uidue, et ecclesie Dei pacem habeant.



ITEM DE ANNO DECIMO.




1. De tribulatione generali quam patimur omnes, id est de [i 1Kb] mortalitate animalium et ceteris plagis.

2. De predicatione per singulas parrechias.

3. De euangelio, ut luceat lux uestra coram hominibus.

4. De omnibus uitiis et ebrietate fugiendum.

 5. De semetipso et sua familia unusquisque corrigendum

6. De orationibus in inuicem facientibus.

7. De innocentibus occisis inquirendum.

8. De clamatoribus, quomodo castigentur.

9. De beneficia non bene condricta inquirendum.

10. De mendacia et periuria cauenda.

11. De heribanno exigendo.

12. De pauperibus qui minime soluere possunt.

13. De freda exigenda.

14. De his qui herisliz [2 1Kb] fecerunt, ut fideiussores donent.

15. De res et mancipia, ut ante uicariis et centenariis non conquirantur.

 16. De latronibus, quomodo distringantur.



CAPITULARE DE INSTRUCTIONE MISSORUM .


Editum a Baluzio ex Codice S. uincentii Mettensis, iam ope Codicis Paris. inter Suppl. Latina, n. 75, recognouimus.

 1. Ut tales sint missi in legatione sua, sicut decet esse missos imperatoris strenuos, et perficiant quod eis iniunctum fuerit. Aut si non potuerint, domno imperatori notum faciant que difficultas eis resistat ne illud perficere possint.

2. Ut quicquid de eius iussione cuilibet precipere et commendare debent, potestatiue annuncient atque precipiant. Et non sibi faciant socios inferioris ordinis homines, qui semper inde retro res qualescumque tractare uolunt; sed illos sibi socient qui ad effectum unamquamque rem deduci cupiunt.

3. Quando iustitiam pauperibus facere iusserint, semel aut bis precipiant ut iustitia facta fiat. Tertia uice, si nondum factum est, ipsi pergant ad locum  et ad hominem qui iustitiam facere noluit, et cum uirtute tollant ab eo quod iniuste alteri tulit, et reddant illi cuius per iustitiam esse debuit.

4. Ut qui bannum domni imperatoris uel freda dare debet, accipiatur illa solutio, et ad eum inferatur, ut ipse tamen det cuicumque ei placuerit.

5. Quicumque illis iustitiam facere uolentibus resistere conatus fuerit, domno imperatori annuncient. Similiter quicumque contra iustitiam alteri in placito defendere uoluerit, legitimam penam incurrat, cuiuslibet homo sit, siue domni imperatoris, siue cuilibet filiorum et filiarum, uel ceterorum potentium hominum.



ENCYCLICA DE IEIUNIIS GENERALIBUS.


.



CAPITULARE DUPLEX AQUISGRANENSE .


Capitulare duplex, primum sub titulo: »Capitulare interrogationis de iis que Carolus Magnus pro communi omnium utilitate interroganda constituit,« Sirmondus et Baluzius ex Codice S. uincentii Mettensis ediderunt; nos ope Codicis Paris. inter Suppl. Lat. n. 75 recognouimus.



DE INTERROGATIONE DOMNI IMPERATORIS DE ANNO UNDECIMO.


1. In primis separare uolumus episcopos, abbates, et comites nostros, et singulariter illos alloqui. Que cause efficiunt, ut unus alteri adiutorium prestare nolit, siue in marcha, siue in exercitu, ubi aliquid utilitatis defensione patrie facere debet.

2. Unde ille frequentissime causationes, in quibus unus alteri querit quicquid parem suum uiderit possidentem.

3. De eo quod quilibet alterius hominem ad se fugientem suscipit.

4. Interrogandi sunt, in quibus rebus uel locis ecclesiastici laicis, aut laici ecclesiasticis, ministerium suum impediunt. In hoc loco discutiendum est atque  inueniendum [1 1Kb] in quantum se episcopus aut abbas rebus secularibus debeat inserere, uel in quantum comes uel alter laicus in ecclesiastica negocia. Hic interrogandum est acutissime, quid sit quod apostolus ait [a 1Kb] : Nemo militans Deo implicet se negotiis secularibus, uel ad quos sermo iste pertineat.

5. Quid sit, quod unusquisque christianus in baptismo promittat [2 1Kb] , uel quibus abrenunciet.

6. Que sectando uel neglegendo ipsam suam renunciationem uel abrenunciationem irritam faciat.

7. Quod ille bene in Deum non credit qui precepta eius impune se contempnere putat, uel quia ea quasi non uentura despicit que ille comminatus est.

8. Quod in nobis despiciendum est, utrum uere christiani sumus. Quod in consideratione uite uel  morum nostrorum facillime cognosci potest, si diligenter conuersationem coram discutere uoluerimus.

9. De uita et moribus pastorum nostrorum, id est, episcoporum, qui populo Dei non solum docendo, sed etiam uiuendo, exemplum bonum dare debent. Ipsis namque apostolum dixisse credimus, ubi dicit [b 1Kb] : Imitatores mei estote, et obseruate eos qui ita ambulant, sicut habetis formam nostram.

10. De uita eorum qui dicuntur canonici, qualis esse debeat.

 11. De conuersatione monachorum, et utrum aliqui  monachi esse possint preter eos qui regulam sancti Benedicti obseruant. Inquirendum etiam, si in Gallia monachi fuissent priusquam traditio regule sancti Benedicti in has parrechias peruenisset.

12. Ista conseruetis sicut uobis decet; et in uobis confido, piissimi pontifices, et in quantum inuestigare possum, uobis mittere seu scribere non dubito. Bene ualete in Domino.



ITEM BREuIS CAPITULORUM QUIBUS FIDELES NOSTROS EPISCOPOS ET ABBATES ALLOQUI uOLUMUS ET COMMONERE DE COMMUNI OMNIUM NOSTRORUM UTILITATE

1. Primo commemorandum est, quod anno preterito [c 1Kb] tria triduana ieiunia fecimus, Deum orando ut ille nobis dignaretur ostendere, in quibus conuersatio nostra coram illo emendare debuisset: quod nunc  facere desideramus.

2. Querendum [d 1Kb] est in primis ecclesiasticis, id est episcopis et abbatibus, ut illi nobis patefaciant de conuersatione sua, qualiter uiuere debeant, ut cognoscere ualeamus cui de illis aut bonum aut aliud aliquid refrenati credere debeamus; et ut scire possimus, in quantum cuilibet ecclesiastico, id est episcopo, uel abbate, seu monacho, secularibus negotiis se ingerere; aut quod proprie pertineat ad illos qui dicuntur et esse debent pastores ecclesie patresque monasteriorum, ut aliud ab eis nec non queramus, quam quod ipsis facere licet, et ut quislibet ex eis a nobis ea non querat, in quibus eis consentire non debemus.

 3. Interrogare [e 1Kb] uolumus ipsos ecclesiasticos, et qui scripturas sanctas non solum ipsi discere, sed etiam alios docere debent, qui sint illi quibus apostolus loquitur: Imitatores mei estote; uel quis ille de quo idem dicit: Nemo militans Deo implicat se negotiis secularibus, aut qualiter apostolus sit imitandus, uel quomodo Deo militet.

4. Iterum [f 1Kb] inquirendum ab eis, ut nobis ueraciter patefaciant, quid sit quod apud eos dicitur seculum relinquere, uel in quibus internosci possint hi qui  seculum relinquunt, ab his qui adhuc seculum sectantur;  utrum in eo solo, quod arma non portant nec publice coniugati sunt.

5. Inquirendum etiam, si ille a 1Kb] seculum dimissum habeat, qui cotidie possessiones suas augere quolibet modo, qualibet arte, non cessat, suadendo de celestis regni beatitudine, comminando de eterno supplicio inferni, et sub nomine Dei aut cuiuslibet sancti tam diuitem quam pauperem, qui simpliciores nature sunt, et minus docti atque cauti inueniuntur [b 1Kb] si rebus suis expoliant, et legitimos heredes eorum exheredant, ac per hoc plerosque [1 1Kb] ad flagitia et scelera propter inopiam, ad quam per hoc fuerint deuoluti, perpetranda compellunt, ut quasi necessario furta et latrocinia exerceant, cui paterna rerum [2 1Kb] hereditas, ne ad eum perueniret, ab alio prerepta  est.

6. Iterum inquirendum, quomodo seculum reliquisset, qui cupiditate ductus propter adipiscendas res quas alium uidit possidentem, homines ad periuria et falsa testimonia precio conducit, et aduocatum siue prepositum non iustum ac Deum timentem, sed crudelem ac cupidum ac periuria paruipendentem, inquirit, et ad inquisitionem rerum non qualiter, sed quanta adquirat [3 1Kb] .

7. Quid de his dicendum, qui quasi ad amorem Dei et sanctorum, siue martyrum siue confessorum, ossa et reliquias sanctorum corporum de loco ad locum transferunt, ibique nouas basilicas construunt, et quoscumque potuerint, ut res suas illuc tradant, instantissime adhortantur. Ille siquidem uult ut uideatur  quasi bene facere, seque propter hoc factum bene meritum apud Deum fieri, quibus potest persuadere episcopis. Palam fit [4 1Kb] hoc ideo factum, ut ad aliam perueniat potestatem.

8. Miramur unde accidisset, ut is qui se confitetur seculum reliquisse, neque omnino uult consentire ut ipse a quolibet secularis uocetur, armatos [5 1Kb] homines uelit et propria retinere, cum ad eos qui nondum in totum seculum renunciauerunt hoc pertineat: ad ecclesiasticos uero quomodo iuste pertineat, penitus ignoramus, nisi illi nobis insinuauerint qui hec quasi licita usurpare non dubitant

9. Quid [c 1Kb] unusquisque Christo in baptismo promittat, uel quibus causis abrenunciat; ut quamuis unicuique christiano considerandum sit, specialiter  tamen ab ecclesiasticis inquirendum, qui laicis ipsius promissionis et abrenunciationis in sua uita exemplum  prebere debent. Hic diligentissime considerandum est, et acutissime distinguendum, que sectando uel neglegendo unusquisque nostrum ipsam suam promissionem et abrenuntiationem uel conseruet uel irritam faciat; et quis sit ille satanas, siue aduersarius, cuius [6 1Kb] opera uel pompam in baptismo rennnciauimus. Hic autem conspitiendum est, ne peruersa unusquisque faciendo, illum quislibet nostrum sequatur cui iamdudum in baptismo renunciauimus.

10. In quo canonum uel in cuius sancti patris regula constitutum sit, ut inuitus quislibet aut clericus aut monachus fiat, aut ubi Christus precepisset aut quis apostolus predicasset, ut de nolentibus et inuitis, et uilibus personis, congregatio fieret in ecclesia uel canonicorum uel monachorum.

 11. Quam utilitatem [7 1Kb] conferat ecclesie Christi, quod is qui pastor uel magister nec cuiuscumque uenerabilis loci esse debet, magis studet in sua conuersatione habere multos quam bonos, et non tantum probet [8 1Kb] [d 1Kb] quam multitudine hominum delectatur, plus studet ut suus clericus uel monachus bene cantet et legat, quam iuste et beate uiuat. Quamquam non solum minime in ecclesia contempnenda sit cantandi uel legendi disciplina, sed etiam omnimodis exercenda. Sed si utrumque cuilibet uenerabili loco accedere potest, tolerabilius tamen ferendum nobis uidetur imperfectione cantandi, quam uiuendi. Et quamuis bonum sit, ut ecclesie pulchra sint edificia, preferendus [9 1Kb] tamen est edificiis bonorum morum ornatus et culmen; quia, in quantum nobis  uidetur, structio basilicarum ueteris legis quandam trahit consuetudinem; morum autem emendatio proprie ad nouum testamentum et christianam pertinet disciplinam. Quod si Christus et apostoli, et qui apostolos recte secuti sunt, in ecclesiastica disciplina sunt sequendi, aliter nobis in multis rebus faciendum est quam usque modo fecissemus, multa de usu et consuetudine nostra auferenda, et non minus multa, que actenus non fecimus, facienda.

12. Qua [e 1Kb] regula monachi uixissent in Gallia, priusquam regula sancti Benedicti in ea tradita fuisset, cum legamus sanctum Martinum et monachum fuisse et sub se monachos habuisse, qui multo ante sancto Benedicto fuit.

 13. De sanctimonalium et ancillarum Dei conuersatione.



CAPITULARE DE EXPEDITIONE EXERCITALI .


Editum a Baluzio ex codicibus Palatino bibliothece uaticane et Sancti uincentii Mettensis, denuo ope codicis Parisiensis inter Supplementa latina n. 75 recognouimus



ITEM UNDE SUPRA DE ANNO UNDECIMO.


De causis propter quas homines exercitatem obeditionem [a 1Kb] dimittere solent.

1. In primis discordantes sunt, et dicunt quod episcopi, abbates, et eorum aduocati potestatem non habeant de eorum tonsis clericis et reliquis hominibus. Similiter et comites de eorum pagensis non habeant potestatem

2. Quod pauperes se reclamant expoliatos esse de eorum proprietate. Et hoc equaliter clamant super episcopos et abbates et eorum aduocatos, et super comites et eorum centenarios.

3. Dicunt etiam, quod quicumque proprium suum episcopo, abbati, uel comiti, aut iudici, uel centenario dare noluerit, occasiones querunt super illum  pauperum, quomodo eum condempnare possint, et illum semper in hostem faciant ire, usque dum pauper factus, uolens nolens suum proprium tradat aut uendat; alii uero qui traditum habent, absque ullius inquietudine domi resideant.

4. Quod episcopi et abbates, siue comites, dimittunt eorum liberos homines ad casam in nomine ministerialium. Similiter et abbatisse. Hi sunt falconarii, uenatores, telonearii, prepositi, decani, et alii qui missos recipiunt et eorum sequentes.

5. Dicunt etiam alii, quod illos pauperiores constringant et in hostem ire faciant, et illos qui habent  quod dare possint, ad propria dimittunt.

6. Dicunt ipsi comites, quod alii eorum pagenses non illis obediant, nec bannum domni imperatoris adimplere uolunt, dicentes quod contra missos domni imperatoris pro heribanno debeant rationem reddere; nam non contra comitem; etiam et si comes suam domum ilfi in bannum miserit, nullam exinde habeat reuerentiam, nisi intret in domum suam, et faciat quecumque ei libitum fuerit.

7. Sunt etiam alii qui dicunt se esse homines Pippini [b 1Kb] et Chluduici, et tunc profitentur se ire ad seruitium dominorum suorum, quando alii pagenses in exercitum pergere debent.

8. Sunt iterum et alii qui ramanent, et dicunt quod seniores eorum domi resideant, et debeant cum  eorum senioribus pergere ubicumque iussio domni imperatoris fuerit. Alii uero sunt qui ideo se commendant ad aliquos seniores, quos sciunt in hostem non profecturos. Quod super omnia maius fiunt inobedientes ipsi pagenses comiti et missos decurrentes, quam antea fuissent.

9. De illis hominibus, qui parentes eorum, matrem, aut materteram, aut patruelem, aut quemlibet de sua genealogia occidunt, ut per illos non fiant conquisiti. Sunt et alii qui de ipsa genealogia non debent esse inclinati, attamen fiunt propter illam occasionem inclinati.



CAPITULARE DE EXERCITALIBUS .


Capitulare hoc exstat in Ansegisi libro III, capp. 64-66 et appendice II, capp. 34 et 35, post capitularia annorum 809 et 810 et ante capitularia annorum 811 et 812; editionem eius Langobardicam ex capitularibus Caroli legibus Langobardicis additis excepi.

 1. Si quis [1 1Kb] super missum dominicum [2 1Kb] cum collecta et armis uenerit, et missaticum illi iniunctum contradixerit, aut contradicere uoluerit, et hoc [3 1Kb] ei adprobatum fuerit, quod se sciens contra missum dominicum ad resistendum uenisset, de uita componat [4 1Kb] : et si negauerit, cum 12 suis iuratoribus se idoneare studeat [5 1Kb] , et pro eo quod cum collecta contra missum dominicum armatus uenerit ad resistendum [6 1Kb] , bannum dominicum componat. Simili modo domnus imperator de suis uassis iudicauit. Et si seruus hoc fecerit, discipline corporali subiaceat.

 2. [7 1Kb] . Si quis [8 1Kb] domum alienam cuilibet [9 1Kb] fregerit, quicquid exinde per uirtutem [10 1Kb] abstulerit, aut rapuerit, uel furauerit [11 1Kb] , totum secundum legem et ewam [12 1Kb] illi cuius domus fuerit fracta et exspoliata, in triplo componat, et insuper bannum nostrum [13 1Kb] soluat. Si uero seruus hoc fecerit, sententiam superiorem accipiat, et insuper secundum suam legem compositionem faciat.

3. Si quis [14 1Kb] liber homo [15 1Kb] aliquod tale damnum cuilibet fecerit, pro quo plenam compositionem facere non ualeat, semetipsum in wadiam pro seruum dare  [1 1Kb] studeat, usque dum plenam compositionem adimpleat [2 1Kb] .

4. Si [3 1Kb] quis [4 1Kb] messes [5 1Kb] aut anonas in hoste super bannum dominicum rapuerit, aut furauerit uel pauerit [6 1Kb] , aut cum caballis uastauerit, estimato damno secundum legem in triplum componat. Et si  liber homo hoc fecerit, bannum dominicum pro hac re [7 1Kb] componere cogatur; seruus uero secundum suam legem triplam composicionem damnum in loco restituat, et pro banno [8 1Kb] disciplina corporali subiaceat.



CAPITULA FRANCICA.


5. Si aliquis Saxo hominem conprehenderit absque furto aut absque sua propria aliqua re, dicens quod illi habeat [9 1Kb] damnum factum, et hoc contendere uoluerit, in iudicio aut in campo aut ad crucem licentiam habeat. Si uero hoc noluerit, cum suis iuratoribus ipse liber homo se idoniare faciat. Et si seruum cuiuslibet absque aliqua conprobatione conprehenderit,  ipse seruus aut ad aquam feruentem aut ad aliud iudicium se idoniare faciat.

6. Si aliquis Saxo caballos in sua messe inuenerit, et ipsos caballos inde ducere pro suo damno ad conprobandum uoluerit, si quis liber homo hoc ei contradixerit aut aliquod malum pro [10 1Kb] hoc ei [11 1Kb] fecerit, tripla conpositione secundum legem et secundum ewam [12 1Kb] contra eum emendare studeat, et insuper bannum dominicum soluat, et manum perdat pro eo quod inobediens fuit contra preceptum domni imperatoris, quod ipse pro pace statuere iussit. Si seruus hoc fecerit, secundum suam legem omnia in triplum restituat, et discipline corporali subiaceat.



CAPITULA LANGOBARDICA.


5. Sic [13 1Kb] quoque qualibet persona [14 1Kb] de hoc quod interpellatus [15 1Kb] fuerit, presentaliter aut emendet, aut sacramentum reddat solus, quod nec ipse fecerit, nec, qui fecisset, sciat. Accusator uero prius iuret, quod non eum se sciente iniuste interpellasset [16 1Kb] .

 6. [17 1Kb] . De his uero personis, que longe a palatio quasi in uia remaneant expectantes seniorem suum, et depredationes fecerint, comes aut minister eius quicquid contra legem fecerint, absque ulla excusatione emendare faciant. Si uero de iniustitia contendere uoluerint, constringat, aut uelint uel nolint, ut iustitiam faciant. Si uero quisquam [18 1Kb] in sua superbia adeo contenderit, ut ibidem interfectus sit, incompositus iaceat; et neque senior neque propinquus eius pro hoc nullam faidam portet, aut commotionem faciat; et si fecerit, nobis et populo nostro  inimicus annotetur.



ENCYCLICA AD ARCHIEPISCOPOS DE DOCTRINA.






CAPITULARE BONONIENSE .


Editum est anno 811 post d. uII Idus Oct., quo Carolus annum regni 44 inierat, Bononie ubi, Einhardo in Annalibus teste, classem recens constructam inspiciebat. A Baluzio ex codicibus Palatino bibl. uaticane et S. uincentii Mettensis uulgatum, iam auctoritate codicum Parisiensium 1. bibliothece reg. n. 4995, et 2. bibl. eiusdem inter Suppl. latina n. 75, emendatum suoque anno restitutum iterum edimus.



CAPITULA QUAE DOMNUS IMPERATOR CONSTITUIT BONONIAE, QUAE EST IN LITTORE MARIS, ANNO REGNI SUI 44, MENSE OCTOBRIO, INDICTIONE 5 [1 1Kb] .


1. Quicumque liber homo in hostem bannitus fuerit, et uenire contempserit, plenum heribannum [2 1Kb] , id est solidos sexaginta, persoluat, aut si non habuerit  unde illam summam persoluat, semetipsum pro wadio in seruitium [3 1Kb] principis tradat, donec per tempora ipse bannus ab eo fiat persolutus. Et tunc iterum ad statum libertatis sue reuertatur. Et si ille homo qui se propter heribannum in seruitium [4 1Kb] tradidit, in illo seruitio defunctus fuerit. heredes  eius hereditatem que ad eius pertinent [a 1Kb] non perdant, nec libertatem, nec de ipso heribanno obnoxii fiant.

2 [1 1Kb] . Ut non per aliquam occasionem, nec de wacta, nec de scara, nec de warda [b 1Kb] , nec pro heribergare [2 1Kb] , neque pro alio banno, heribannum comis exactare presumat, nisi missus noster prius heribannum ad partem nostram recipiat, et ei suam tertiam partem exinde per iussionem nostram donet [3 1Kb] . Ipse uero heribannum non exactetur neque in terris neque in mancipiis, sed in auro et argento, palleis adque armis, et animalibus atque peccoribus, siue talibus speciebus [4 1Kb] que ad utilitatem pertinent.

3. Quicumque homo nostros honores habens in ostem bannitus fuerit, et ad condictum placitum non  uenerit, quod [c 1Kb] diebus post placitum condictum uenisse conprobatus fuerit [5 1Kb] , tot diebus abstineat a carne et uino.

4. Quicumque absque licentiam uel permissione principis de hoste reuersus fuerit, quod factum Franci [6 1Kb] herisliz dicunt, uolumus ut antiqua constitutio, id est capitalis sententia, erga illum puniendum custodiatur.

5. Quicumque ex his qui beneficium principis habent, parem suum contra hostes communes in exercitu pergentem dimiserit, et cum eo ire uel stare noluerit, honorem suum et beneficium perdat.

6. Ut in hoste nemo parem suum uel quemlibet alterum hominem bibere roget. Et quicumque in  exercitu hebrius [d 1Kb] inuentus fuerit, ita excommunicetur, ut in bibendo sola aqua utatur, quousque male fecisse cognoscat.

7. De uasallis dominicis qui adhuc intra casam seruiunt, et tamen beneficia habere noscuntur [7 1Kb] , statutum est, ut quicumque ex eis cum domno imperatore domi remanserint, uasallos suos casatos secum non retineant, sed cum comitem cuius pagenses sunt ire permittat.

 8. Constitutum est, ut secundum antiquam consuetudinem preparatio ad [8 1Kb] hostem faciendam indicaretur et seruaretur, id est, uictualia de marca ad tres menses et arma atque uestimenta ad dimidium annum; quod tamen ita obseruari placuit, ut his qui de Reno ad Ligerem pergunt, de Ligere initium uiatus [9 1Kb] sui conputetur. His uero qui de Ligere ad Renum iter faciunt, de Reno trium mensium uictualia habenda esse dicatur [10 1Kb] . Qui autem trans Renum sunt et per Saxoniam pergunt, ad Albiam [11 1Kb] marcam esse sciant. Et qui trans Ligerem manent, atque in Spania proficisci debent, montes Pirineos marcam sibi esse cognoscant.

9. Quicumque liber homo inuentus fuerit anno presente cum seniore suo in hoste non fuisse, plenum  heribannum persoluere cogatur. Et si senior uel comis illius eum domi dimiserit, ipse pro eo [12 1Kb] eundem bannum persoluat; et tot heribanni hab eo exigantur, quod [e 1Kb] homines domi dimisit. Et quia nos anno presente unicuique seniorum duos homines quos domi dimitteret concessimus, illos uolumus ut missis nostris ostendant, quia hisque tantummodo heribannum concedimus.

10. Constitutum est, ut nullus episcopus, aut abbas, aut abbatissa, uel quislibet rector aut custos ecclesie, bruniam uel gladium sine nostro permisso cuilibet homini extraneo aut dare aut uenundare presumat, nisi tantum uasallis suis. Et si euenerit, ut in qualibet ecclesia uel in sancto loco  plures brunias habeat quam ad homines rectores eiusdem ecclesie sufficiant, tunc principem idem [13 1Kb] rector ecclesie interroget, quid de his fieri debeat.

11. Ut quandocunque nauigium mittere uolumus, ipsi seniores in ipsis nauigibus pergant, et [14 1Kb] ad hoc sint preparati.



CAPITULARE AQUISGRANENSE .


A Baluzio ex Codd. S. uincentii Mettensis et Palatino bibl. uatic. editum, a nobis denuo ope 1 Codicis bibl. regie Parisiensis inter Suppl. Latina, n. 75, et Codicum capitularia Langobardica continentium, scilicet Ambrosiani et reliquorum, tum et Ansegisi, est recognitum.



ITEM CAPITULA QUAE PRO IUSTITIIS INFRA PATRIAM FACIENDIS CONSTITUTA SUNT.


1. De termino causarum et litium statuimus, ut ex  quo bone memorie domnus Pippinus rex obiit, et nos regnare cepimus, cause uel lites inter partes [1 1Kb] facte atque exorte discutiantur, et congruo sibi  iudicio terminentur. Prius uero, id est ante obitum predicti domni Pippini regis cause commisse, uel omnino non moueantur, uel salue usque ad interrogationem nostram reseruentur.

2. Ut episcopi, abbates, comites, et potentiores quique, si causam inter se habuerint, ac se pacificare noluerint, ad nostram iubeantur uenire presentiam, neque illorum contentio aliubi diiudicetur [1 1Kb] , neque propter hoc pauperum et minus potentium iustitie remaneant. Neque [2 1Kb] comes palatii nostri potentiores causas sine nostra iussione finire presumat, sed tantum ad pauperum et minus potentium [3 1Kb] iustitias faciendas sibi sciat esse uacandum.

3. Ut quandocumque testes ad rem quamlibet discutiendam  querendi atque eligendi sunt, a misso nostro et comite in cuius ministerio de rebus qualibuscumque agendum est, tales eligantur, quales optimi in ipso pago inueniri possunt. Et non liceat litigatores per premia [4 1Kb] falsos testes adducere, sicut actenus fieri solebant.

4. Ut nullus homo in placito centenarii, neque ad mortem neque ad libertatem suam amittendam, aut ad res reddendas uel mancipia, iudicetur; sed ista aut in presentia comitis uel missorum nostrorum iudicentur [5 1Kb] .

5. Ut missi nostri diligenter inquirant et describere faciant unusquisque in missatico, quid unusquisque de beneficio habeat, uel quot homines casatos in ipso beneficio.

 6. Quomodo eadem beneficia condricta sunt, aut quis de beneficio suo alodem comparauit uel struxit.

7. Ut non solum beneficia episcoporum, abbatum, abbatissarum, atque comitum, siue uassallorum nostrorum [6 1Kb] , sed etiam nostri fisci describantur [7 1Kb] , ut  scire possemus quantum etiam de nostra [8 1Kb] in uniuscuiusque legatione habeamus.

8. uolumus propter iustitias que usque modo de parte comitum remanserunt, quatuor tantum mensibus in anno missi nostri legationes nostras exerceant, in hieme Ianuario, in uerno Aprili, in estate Iulio, in autumno Octobrio. Ceteris uero mensibus unusquisque comitum placito suo habeat et iustitias faciat. Missi autem nostri quater in anno mense uno [9 1Kb] et in quatuor locis habeant placita sua cum illis comitibus, quibus congruum fuerit ut ad eum locum possint conuenire.

9. Ut quicquid ille missus in illo missatico aliter factum inuenerit quam nostra sit iussio, non solum illud emendare iubeat, sed etiam ad nos ipsam rem,  qualiter ab eo inuenta est, deferat.

10. Ut missi nostri censos nostros perquirant diligenter, undecumque antiquitus uenire ad partem regis solebant. Similiter et freda. Et nobis renunciant, ut nos ordinemus, quid de his in futurum fieri debeat.

11. Ut de rebus unde censum ad partem regis exire solebat, si ad aliquam ecclesiam tradite sunt, aut tradantur propriis heredibus, aut qui eas retinuerit, uel illum censum persoluat.

12. Ut unusquisque missorum nostrorum in placito suo notum faciat comitibus qui ad eius missaticum pertinent, ut in illis mensibus quibus ille legationem suam non exercet, conueniant inter se et communia placita faciant, tam ad latrones distringendos, quam ad ceteras iustitias faciendas.

 13. Ut missi nostri populum nostrum iterum nobis fidelitatem promittere faciant secundum consuetudinem iamdudum ordinatam. Et ipsi aperiant et interpretentur illis hominibus, qualiter ipsum sacramentum et fidelitatem erga nos seruare debeant.



BENEFICIORUM FISCORUMQUE REGALIUM DESCRIBENDORUM FORMULAE.


Cum imperator anno 807 capite septimo capitularis Aquensis precepisset, ut missi dominici beneficia tam ecclesiastica quam alia per totum imperium suum inbreuiarent, anno 812 cap. 7, capitularis proxime superioris, ut »non solum beneficia episcoporum, abbatum, abbatissarum atque comitum siue uassallorum suorum, sed etiam fisci regales describerentur,« constituit [a 1Kb] . Quod ut ex uoto atque eodem per uniuersum imperium modo fieret, formulis [b 1Kb] opus erat, ad instructionem missorum comparatis. Partem earum seruauit nobis codex bibl. ducalis Guelferbytane inter Helmstadienses n. 254 insignis, seculo IX ineunte in membrana solito longiori exaratus, unde primum ab Eckharto in Commentariis de Francia Orientali t. II, p. 902-910, deinde a Brunsio in libro Beyträge zu den deutschen Rechten des Mittelalters, p. 57-79, edite, iam tertio  diligentissime a nobis descripte prodeunt. Ceterum quanta formularii pars in fragmento nostro exstet, determinare non licet, cum quaterniones libri anteriores undecim perisse numerus 12 quaternioni superstiti inscriptus indicet. Relicta sunt exempla inbreuiandorum episcopatuum, monasteriorum, fiscorumque regalium, scilicet pars descriptionis episcopatus Augustani, recensio hominum precatoriorum et beneficiariorum monasterii Weissenburgensis, atque descriptio Asnapii, Treole aliorumque trium fiscorum regalium. De commentatoribus idem quod in capitulari subsequenti obseruandum uenit

 . . non pergit, duos annos multonem [ueruicem] optimum 1, in tertio uero anno de annona modios 4.


Item de eodem.

Inuenimus in insula que Staphinseie [1 1Kb] [a 1Kb] nuncupatur, ecclesiam in honore sancti [2 1Kb] Michelis constructam, in qua repperimus altare auro argentoque paratum [b 1Kb] 1. Capsas [3 1Kb] reliquiarum deauratas et cum gemmis uitreis et cristallinis ornatas 5, cuprinam per loca deauratam 1. Crucem reliquiarum paruulam cum claue lamminis argenteis deauratam 1; aliam uero crucem paruam reliquiarum auro uitroque fabricatam 1; aliam uero crucem maiorem auro argentoque paratam cum gemmis uitreis 1. Pendet super idem altare corona argentea per loca deaurata [4 1Kb] 1, pensans libras 2, et in medio illius pendit crux parua  cuprina deaurata 1 et pomum cristallinum 1; et in eadem corona per girum pendent ordines margaritarum diuersis coloribus 35. Est ibi de argento munidato [c 1Kb] solidi 3. Habentur ibi inaures aurei 4, pensantes denarios 17. Sunt ibi calices argentei 2, quorum unus de foris sculptus et deauratus penset pariter cum patena sua solidos 30, alter uero de foris sculptus et deauratus penset pariter cum patena sua solidos 15. Offertorium argenteum 1, pensantem solidos 6. Bustam [d 1Kb] cum cuperculo argenteam ad timiama portandum 1, pensantem solidos 6. Aliam bustam argenteam pensantem solidos 5.

Inuenimus ibi turabulum argenteum per loca deauratum 1, pensantem solidos 30. Alium etiam turabulum cuprinum antiquum 1. Ampullam cuprinam 1,  aliam ampullam stagneam 1. Urceum cum aquamanile cuprinum 1. Ollam uitream magnam 1. Ampullas uitreas paruulas cum balsamo 2. Pendent super eandem ecclesiam signa bona 2, habentes in funibus circulos cuprinos deauratos 2. Inuenimus ibi planetas castaneas 2, de lana factam et tinctam 1. Dalmaticam 1, siricam 1, albas 7. Amictus 4. Fanones lineos serico paratos ad offerendum ad altare 13. Pallia ad altaria induenda 8. Pallia de lana [5 1Kb] facta et tincta ad altare induendum 2. Pallia linea tincta 2. Linteamina serico parata ad altaria uestienda 20. Manicas  sericeas auro et margaritis paratas 4, et alias sericeas 4. Corporales 4. Orarii 2. Plumatium [e 1Kb] serico indutum 1. De libris: liber eptaticum [f 1Kb] Moysi, et liber Iosue, et liber iudicum, et Ruth, et libri regum 4, et libri paralippomenon 2 in uno uolumine: liber psalmorum Dauit, et liber parabule Salomonis, et liber ecclesiastes, et liber canticum canticorum, et liber sapientie, et liber Iesu filii Sirach, et liber Iob, et liber Tobi, et liber Iudith, et liber Hester, et libri duo Machabeorum in uno uolumine: libri 12 prophetarum et libri Hesdre duo in uno uolumine: liber actuum apostolorum, et liber epistolarum Pauli, et libri 7 epistolarum canonicarum, et liber apocalipsin, in uno uolumine; liber lectionarius, tabulas lamminis cuprinis deauratis habens paratas 1, liber  omeliarum diuersorum auctorum 1, liber beati Gregorii quadraginta omeliarum 1, libri sacramentorum 3, libri lectionarii 2, liber canonum excerptus 1, liber expositio psalmorum sine auctore 1, liber quattuor euangeliorum uetustus 1, libri antefonarii 2, liber commentarii Hieronimi in Matheum 1, liber regule sancti Benedicti 1. Est ibi de uitro due tine [g 1Kb] plene; de plumbo tabule 3, et una massa, et calami 170; faldonem ad sedendum 1.

Item unde supra. Inuenimus in eodem loco curtem et casam indominicatam [h 1Kb] , cum ceteris edificiis ad prefatam ecclesiam respicientem. Pertinent ad eandem curtem de terra arabili iurnales 740; de pratis, unde colligi possunt de feno carradas [6 1Kb] 610. De annona nichil repperimus, excepto quod dedimus [7 1Kb]  prouendariis [i 1Kb] carradas 30; qui sunt prouendati usque ad missam sancti Iohannis, et sunt 72. De brace [i 1Kb] modii 12. Caballum [8 1Kb] domitum 1, boues 26, uaccas 20, taurum 1, animalia minora 61, uitulos 5, ueruices 87, agnellos 14, hircos 17, capras 58, hediculos 12, porcos 40, porcellos 50, aucas 63, pullos 50, uasa apium 17. De lardo baccones [k 1Kb] 20 pariter cum minutiis [l 1Kb] , unctos [m 1Kb] 27, uerrem occisum et suspensum 1, formaticos [n 1Kb] 40. De melle sicclus dimidius: de butiro sicli 2, de sale modii 5, de sapone sicli 3. Culcita cum plumatiis 5, caldaria erea 3, ferrea  uero 6, gramacula [a 1Kb] 5, luminare ferreum 1, tinas ferro ligatas 17, falces 10, falciculas 17, dolaturas 7, secures 7, coria hircina 10, pelles ueruicinas [1 1Kb] 26, sagenam ad piscandum 1. Est ibi genitium [b 1Kb] , in quo sunt femine 24; in quo repperimus sarciles [c 1Kb] 5, cum fasciolis 4, et camisiles 5. Est ibi molina 1; reddit annis singulis modios 12.

Respiciunt ad eandem curtem mansi ingenuiles [d 1Kb] uestiti 23 [2 1Kb] . Ex his sunt 6, quorum reddit unusquisque annis singulis de annona modios 14, friskinguas 4, de lino ad pisam [e 1Kb] seigam 1, pullos 2, oua 10, de semente lini sextarium 1, de lenticulis sextarium 1, operatur annis singulis ebdomades 5, arat iurnales 3, secat de feno in prato dominico carradas 1, et introducit; scaram [f 1Kb] facit. Ceterorum uero sunt  6, quorum unusquisque arat annis singulis iurnales 2, seminat et introducit: secat in prato dominico carradas 5, et illas introducit; operatur ebdomadas 2; dant inter duos in hoste bouem 1. Quando in hostem non pergunt, equitat, quocumque illi precipitur. Et sunt mansi 5, qui dant annis singulis boues 2. Aequitat quocumque illi precipitur. Et sunt mansi 4, quorum arat unusquisque annis singulis iurnales 9, seminat et introducit; secat in prato dominico carradas 3, et illud introducit. Operatur in anno ebdomadas 6, scaram facit ad uinum ducendum, fimat de terra dominica iurnalem 1, de ligno donat carradas 10. Et est unus mansus, qui arat annis singulis iurnales 9, seminat et introducit; secat de feno in prato dominico carradas 3, et illas introducit,  scaram facit, parafredum donat. Operatur in anno septimanas 5. Seruiles uero mansi uestiti 19. Quorum reddit unusquisque annis singulis friskingam 1, pullos 5, oua 10, nutrit porcellos dominicos 4, arat dimidiam araturam: operatur in ebdomada 3 dies, scaram faciat, parafredum donat. Uxor uero illius facit camisilem 1 et sarcilem 1. Conficit bracem et coquit panem.

Restant enim de ipso episcopatu curtes 7 de quibus hic breuiatum non est; sed in summa totum continetur. Habet quippe summa Augustensis episcopatus mansos ingenuiles uestitos 1006, absos [g 1Kb] 35, seruiles uero uestitos 421, absos 45. Inter ingenuiles autem et seruiles uestitos 1427, absos 80. Explicit.


 De illis clericis et laicis, qui illorum proprietates donauerunt ad monasterium, quod uocatur Wizunburch, et e contra receperunt ad usum fructuarium.

Hartwic presbiter tradidit ad ipsum monasterium supradictum in pago Wormacinse [h 1Kb] medietatem  de illa ecclesia que est constructa in uilla Hessiheim [3 1Kb] , et cum casa dominicata mansos uestitos seruiles 4, et de uineis picturas [i 1Kb] 5: et e contra recepit illam ecclesiam in uilla Unkenstein, et cum casa dominicata mansos uestitos seruiles 6, de uineis picturas 5, de prata ad carra 20; in ea uero ratione, ut id ipsum, quod tradidit, diebus uite sue habeat in precariam.

Motwinus et uxor eius similiter tradiderunt ad ipsum monasterium in uilla Hessihaim [4 1Kb] in ipso pago cum casa dominicata mansos uestitos seruiles 6, de uineis picturas 5, de prata ad carradas 12; et e contra receperunt in ipsa uilla cum casa dominicata mansos uestitos seruiles 6, de uineis picturas 7, de prata ad carradas 15.

 Unroh habet in ipso pago similiter in precariam in uilla illa mansum uestitum 1, seruiles absos 2, de uinea pictura 1, de prata ad carradas 20, diebus uite sue.

Birniho presbiter tradidit ad ipsum monasterium in ipso pago in uilla Franconadal ecclesiam 1, et cum casa dominicata mansos uestitos seruiles 7, de uineis picturas 3, de prata ad carradas 20; et e contra recepit in ipso pago in uilla Marisga mansos seruiles absos 3, de uineis pictura 1, de prata ad carradas 20.

Similiter tradidit Gomoldus ad ipsum monasterium in ipso pago in uilla nuncupante Wisa, cum casa dominicata mansos seruiles uestitos 5, de uineis picturas 3, de prata ad carradas 20: et e contra  recepit in ipsa uilla cum casa dominicata mansos uestitos seruiles 4, de uineis picturas 2.

Graolfus clericus tradidit ad ipsum monasterium in ipso pago, in uilla illa cum casa dominicata mansos uestitos seruiles 5, de uineis picturas 4; et e contra recepit in ipso pago in uilla illa cum casa dominicata mansos uestitos seruiles 5, de uineis picturas quinque; et sic cetera breuiare debes.


De beneficiariis, qui de eodem monasterio beneficium habere uidentur.

Habet Hunbertus in beneficium in pago Wormacinse, in uilla nuncupante Wanesheim cum casa dominicata mansos uestitos seruiles 6, ingenuiles uestitos 2, absos 4, de prata ad carradas 20, de uineis  picturas 6, et siluam communem; et in ipsa uilla habet Friduricus beneficium.

Baldrih habet beneficium in ipso pago in uilla nuncupante illa, cum casa dominicata mansos uestitos  seruiles 5, absos 4, de prata ad carradas 30, de uineis picturas 5, molino 1, et siluam communem.

Habet Gerbertus in ipso pago in uilla illa beneficium cum casa dominicata, mansos seruiles absos 5, de uineis picturas 5.

Meginhartus habet in beneficium in ipso pago in uilla Alasenza cum casa dominicata mansos uestitos seruiles 2, absos 3, de prata ad carradas 15, de uineis picturam 1, molinum 1, et siluam communem.

Habet Herigis in ipso pago in beneficium in uilla illa mansos uestitos seruiles 4, absum 1, de uineis picturas 2.

Waltheri habet in beneficium in ipso pago in uilla illa cum casa dominicata mansos uestitos seruiles 6, de uineis picturas 6, de prata ad carradas 6; et inter  Lorenzenuillare et Hepfanheim et Winolfesheim mansos uestitos seruiles 2, absos 2. Et habet ipse Waltheri in pago Spirinse in uilla Tatastat [a 1Kb] ecclesiam 1 cum casa dominicata, mansos uestitos ingenuiles 4, seruiles uestitos 10, absum 1, de uineis picturas 5, de prata ad carradas 20. Et sic cetera de talibus rebus breuiare debes.

Item adbreuiandum de peculiis.


De ministerio illius maioris uel ceterorum.

Inuenimus in Asnapio [b 1Kb] fisco dominico salam regalem ex lapide factam optime, cameras 3; solariis totam casam circumdatam, cum pisilibus [c 1Kb] 11; infra cellarium 1; porticus 2, alias casas infra curtem ex ligno factas 17 cum totidem cameris et ceteris appendiciis bene conpositis; stabolum 1, coquinam 1,  pistrinum 1, spicaria 2, scuras 3. Curtem tunimo [d 1Kb] strenue munitam, cum porta lapidea, et desuper solarium ad dispensandum. Curticulam similiter tunimo interclausam, ordinabiliter dispositam, diuersique generis plantatam arborum. uestimenta: lectum parandum 1, drappos ad discum [e 1Kb] 1 parandum; toaclam [f 1Kb] 1. Utensilia: concas ereas 2, poculares 2, calderas ereas 2, ferrea 1, sartaginem 1, gramalium 1, andedam [g 1Kb] 1, farum 1, secures 2, dolatoriam 1, terebros 2, asciam 1, scalprum 1, runcinam [h 1Kb] 1, planam [i 1Kb] 1, falces 2, falciculas 2, pallas ferro paratas 2. Utensilia lignea ad ministrandum sufficienter. De conlaboratu: spelta uetus de anno preterito corbes 90, que possunt fieri de farina pensas 450, ordeum modios 100. Presenti anno fuerunt spelte  corbes 110; seminauit ex ipsis corbes 60, reliqua repperimus: frumenti modii 100; seminauit 60, reliqua repperimus: sigilis [1 1Kb] modii 98, seminauit totidem; ordeo modii 1800 seminauit 1100 [2 1Kb] , reliqua  repperimus. Auena modios 430, faba modium 1, pisos modios 12. De molinis 5, modios 800 ad minorem mensuram; dedit [3 1Kb] prebendariis modios 240, reliqua repperimus. De cambis [i 1Kb] 4, modios 650 ad minorem mensuram. De pontibus 2, sale modios 60, et solidos 2. De ortis 4, solidos 11. Mel modios 3; de censu butyrum modium 1; lartum de preterito anno baccones 10, nouos baccones 200 cum minucia et unctis; formaticos de anno presenti pensas 43. De peculio iumenta maiora capita 51, de anno tertio 5, de preterito 7, de presenti 7, poledros bimos 10, annotinos 8; emissarios 3, boues 16, asinos 2, uaccas cum uitulis 50, iuuencos 20, uitulos annotinos 38, tauros 3, porcos maiores 260, porcellos 100, uerres 5, ueruices cum agnis 150, agnos annotinos  200, arietes 120, capras cum hedis 30, hedos annotinos 30, hircos 3, aucas 30, pullos 80, pauones 22.

De eo quo supra. Item de mansionilibus, que ad supra scriptum mansum aspiciunt. In Grisione uilla inuenimus mansioniles dominicatas, ubi habet scuras 3, et curtem sepe circumdatam. Habet ibi ortum 1, cum arboribus; aucas 10, anantes 8, pullos 30.

In alia uilla. Repperimus mansioniles dominicatas, et curtem sepe munitam, et infra scuras 3, uinea arripennem 1, ortum cum arboribus 1, aucas 15, pullos 20.

In uilla illa mansioniles dominicatas [4 1Kb] . Habet scuras 2, spicarium 1, ortum 1, curtem sepe bene munitam.

 Item unde supra. Mensuram modiorum et sestariorum ita inuenimus, sicut et in palatio. Ministeriales non inuenimus, aurifices, neque argentarios, ferrarios, neque ad uenandum, neque in reliquis obsequiis. De herbis hortulanis quas repperimus, id est lilium, costum, mentam, petresilum, rutam, apium, libesticum, saluiam, satureiam, sauinam, porrum, alia, tanazitam, mentastram, coliandrum, scalonias, cepas, caules, rauacaules, uittonicam [k 1Kb] . De arboribus: pirarios, pomarios, mispilarios, persicarios, auelanarios, nucarios, morarios, cotoniarios.

Repperimus in illo fisco dominico, domum regalem exterius ex lapide, et interius ex ligno bene constructam; cameras 2, solaria 2. Alias casas, infra curtem ex ligno factas 8; pisile cum camera 1, ordinabiliter  constructum; stabolum 1. Coquina et pistrinum in unum tenentur. Spicaria quinque, granecas 3. Curtem tunimo circumdatam, desuperque spinis munitam, cum porta lignea. Habet desuper  solarium. Curticulam similiter tunimo interclusam. Pomerium contiguum, diuersi generis arborum nemorosum. Infra, uiuarium cum piscibus 1; hortum bene compositum 1. uestimenta: lectum parandum 1, drappos ad discum parandum 1, toaclam 1. Utensilia: concas ereas 2, pocularem 1, baccinum 1, caldaria erea 2, ferreum 1, sartagmem 1, cramalium 1, andedam 1, farum [1 1Kb] 1, securem 1, dolaturam 1, terebros 2, scalprum [2 1Kb] 1, asciam 1, runcinam [3 1Kb] 1, planam 1, falce 2, falcicolas 3, fussoria 2, palas ferro paratas 2; utensilia lignea sufficienter. Conlaboratu: spelta uetus de anno preterito corbes 80, que possunt fieri de farina pensas 400; de anno presenti spelta corbes 90, que possunt fieri pensas 450. Ordeo nouello ad seruitium modios 700, ad  sementem modios 600. Lardum uetus de anno preterito baccones 80, nouo de nutrimine baccones 100, cum minutia et unctis, de censu baccones 150 cum minucia et unctis: sunt simul baccones 330. Formaticos pensas 24.

De peculio. Iumenta maiora, capita 79, pultrellas trimas 24, bimas 12, annotinas 13, peledros bimos 6, annotinos 12, emissarios uel burdones 4, boues 20, asinos 2, uaccas cum uitulis 30, tauros 3, alia animalia 10, porcos maiores 150, minores 100, uerbices cum agnis 80, agnos anniculos 58, multones 82, capras cum hedis 15, anniculos 6, hircos 6, uasa apium 50, aucas 40, anantes 6, pullos 100, pauones 8.

Inuenimus in illo fisco dominico, casam regalem  cum cameris 2 totidemque caminatis, cellarium 1, porticus 2, curticulam interclusam cum tunimo strenue munitam; infra cameras 2, cum totidem pisilibus, mansiones feminarum 3; capellam ex lapide bene constructam; alias intra curtem casas ligneas 2, spicaria 4; horrea 2, stabolum 1, coquinam 1, pistrinum 1; curtem sepe munitam cum portis ligneis 2, et desuper solaria. Lectum paratum 1, drappos ad discum parandum 1, toaclam 1. Utensilia: concas ereas 2, poculares 2, caldaria erea 2, ferreum 1, patellam 1, securem 1, dolaturam 1, terebrum 1, scalprum 1, planam 1; utensilia lignea ad ministrandum sufficienter. Conlaboratu: spelta uetus de anno preterito corbes 20, que possunt fieri farina pensas  100. Presenti anno fuerunt de spelta corbes 20; seminauit ex ipsis corbes 10, reliqua repperimus. Sigilis modios 160; seminauit 100, reliqua repperimus. Ordeo modios 450; seminauit 300, reliqua repperimus. Auena modios 200, seminauit totidem. Lardum uetus de preterito anno baccones 60; nouello de nutrimine baccones 50, cum minucia et unctis; de censu baccones 15, cum minucia et unctis. Sunt simul baccones tantos.

De peculio. Iumenta maiora, capita 44; putrellas trimas 10, bimas 12, anniculos 15, poledros bimos  7, emissarios uel burdones 2, boues 24, uaccas cum uitulis 6, alia animalia 5, porcos maiores 90, minores 70, ueruices cum agnis 150, anniculos 200, multones 8, capras cum hedis 20, anniculos 16, hircos 5, aucas 10

Repperimus in illo fisco dominico domum regalem ex ligno ordinabiliter constructam, cameram 1, cellarium 1, stabolum 1, mansiones 3, spicaria 2, coquinam 1, pistrinum 1, scuras 3. Curtem tunimo circumdatam et desuper sepe munita. Ortum diuersi generis insertum arboribus. Portas ligneas 2. uiuaria cum piscibus 3. Utensilia: concas ereas 2, poculares ereos 2, cramalium 1, andedum 1, patellam 1, securem 1, dolaturam 1, terebrum 1, scalprum 1, palam ferro paratam; utensilia lignea sufficienter.  uestimenta: lectum paratum 1, culcitam 1, plumacium 1, linteos 2, mantile 1, mappam 1, toaclam 1. De conlaboratu: spelta uetus de anno preterito corbes 20, unde possunt fieri farina pensas 100; presenti anno fuerunt spelta corbes 30, seminauit corbem unum, reliqua repperimus. Ordeo modios 800, seminauit modios 400, reliqua repperimus. Lardum uetus de preterito anno baccones 200; nouello de nutrimine baccones 50, cum minucia et unctis; de censu baccones 80, cum minucia et unctis.

De peculio. Iumenta maiora capita tantum; putrellas trimas tantas; bimas 10, anniculos 11, peledros de tertio anno tantos; bimos 10, anniculos 5, emissarios 2, boues tantos, uaccas cum uitulis tantas;  iuuencos 8, uitulos anniculos 3, taurum 1, porcos maiores 150, minores 100, uerbices cum agnis 150, agnos anniculos 200, multones 100, capras cum hedis 30, anniculos 90, hircos 10, aucas 20, anantes 4.

Inuenimus in Treola fisco dominico, casam dominicatam ex lapide optime factam, camaras 2, cum totidem caminatis, porticum 1, cellarium 1, torcolarium 1, mansiones uirorum ex ligno factas 3, solarium cum pisile 1; alia tecta ex maceria 3, spicarium 1, scuras 2, curtem muro circumdatam cum porta ex lapide facta. uestimenta: culcitam 1, plumacium 1, lectarium 1, linteum 1, copertorium 1, bancalem [a 1Kb] 1. Utensilia: ferreolum [b 1Kb] 1, patellam blumbeam 1. De uineis dominicis, uino modios 730;  de censu modios 500. Canabis libras 2.

De herbis hortulanis. Id est costum, mentam, liuesticum, apium, betas, lilium, abrotanum, tanezatum, saluiam, satureiam, neptam, sauinam, sclareiam, solsequia, mentastram, uittonicam, acrimonia, maluas, mismaluas [4 1Kb] , caulas, cerfolium, coriandrum, porrum, cepas, scalonias, brittolos, alia

De arboribus. Pirarios diuersi generis, pomarios diuersi generis, mispilarios, persicarios, nucarios, prunarios, auelanarios, morarios, cotoniarios, cerisarios.
[c 1Kb]

 Hec est summa de supradictis uillis.

Sunt in summa: spelta uetus de preterito anno corbes tantos, unde possunt fieri de farina pensas  tantas; frumentum uetus, et sic de ceteris omnibus, preteritis et presentibus uel reliquis numerabis.



CAPITULARE DE uILLIS IMPERIALIBUS .


Capitulare hoc, ut in codice Helmstadiensi, iam Guelferbytano, formulas descriptionis beneficiorum fiscorumque regalium excipit, ita hoc potissimum loco sistere uisum est. Cui accedit, quod in capitulari anni sequentis capp. 10, 18 et 19 aliqua in capitulari nostro statuta generaliter promulgata legimus. Editionem nostram ad fidem codicis unici exegimus. Anteriores fuerunt Hermanni Conringii , et que inde fluxerunt Baluziana utraque et Georgischii , Eckharti multo emendatior, et Brunsii, qui in libro supra memorato  amplum Kinderlingii commentarium adiecit. Inter commentatores Heumann, Tresenreuter , Ress. et Anton.  excellunt. Textus scribentis manu, uel statim uel paulo post, aliquot in locis correctus est; priorem lectionem numerus 1 indicat.



INCIPIT CAPITULARE DE uILLIS uEL CURTIS IMPERIALIBUS.


1. uolumus ut uille nostre, quas ad opus nostrum seruiendi institutas habemus, sub integritate partibus nostris deseruiant, et non aliis hominibus.

2. Ut familia nostra bene conseruata sit, et a nemine in paupertate missa.

3. Ut non presumant iudices nostram familiam in eorum seruitium 1 1Kb] ponere, non coruadas, non materia cedere, nec aliud opus sibi facere cogant; et neque ulla dona ab ipsis accipiant, non caballum, non bouem, non uaccam, non porcum, non berbicem, non porcellum, non agnellum, nec aliam causam, nisi buticulas et ortum, poma, pullos, et oua.

4. Si familia nostra partibus nostris aliquam fecerit  fraudem de latrocinio aut alio neglecto, illud in caput conponat; de reliquo uero pro lege recipiat disciplinam uapulando; nisi tantum pro homicidio et incendio, unde frauda [a 1Kb] exire potest. Ad reliquos autem homines iustitiam eorum, qualem habuerint, reddere studeant, sicut lex est. Pro frauda [2 1Kb] uero nostra. ut diximus, familia uapuletur. Franci autem qui in fiscis aut uillis nostris [3 1Kb] commanent, quicquid commiserint, secundum legem eorum emendare studeant; et quod pro frauda dederint, ad opus nostrum ueniat, id est in peculio aut in alio pretio.

5. Quando iudices nostri labores nostros facere debent, seminare, aut arare, messes colligere, fenum secare, aut uindeamiare, unusquisque in tempore  laboris ad unumquemque locum preuideat ac instituere faciat quomodo factum sit, ut bene salua [4 1Kb] sint. Si intra patriam non fuerit, et in quale loco iudex uenire non potuerit, missum bonum de familia nostra, aut alium hominem bene creditum, causas nostras prouidendi [5 1Kb] dirigat, qualiter ad profectum ueniant; et iudex diligenter preuideat, ut  fidelem hominem transmittat ad hanc causam prouidendam

6. uolumus ut iudices nostri decimam ex omni conlaboratu pleniter donent ad ecclesias que sunt in nostris fiscis, et ad alterius ecclesiam nostra decima data non fiat, nisi ubi antiquitus institutum fuit. Et non alii clerici habeant ipsas [6 1Kb] ecclesias, nisi nostri aut de familia aut de capella nostra.

7. Ut unusquisque index suum seruitium pleniter perficiat, sicut ei fuerit denuntiatum. Et si necessitas euenerit quod plus seruire debeat, tunc conputare faciat, si seruitium debeat multiplicare uel noctes.

8. Ut iudices nostri uineas recipiant nostras, que de eorum sunt ministerio, et bene eas faciant, et  ipsum uinum in bona mittant uascula, et diligenter preuidere faciant, quod nullo modo naufragatum sit. Aliud uero uinum [7 1Kb] peculiare conparando emere faciant, unde uillas dominicas condirigere possint. Et quandoquidem plus de ipso uino conparatum fuerit quod ad uillas nostras condirigendum mittendi opus sit, nobis innotescat, ut nos commendemus qualiter nostra fuerit exinde uoluntas. Cippaticos [b 1Kb] enim de uineis nostris ad opus nostrum mittere faciant. Censa de uillis nostris qui uinum debent, in cellaria nostra [8 1Kb] mittat.

9. uolumus ut unusquisque iudex in suo ministerio mensuram modiorum, sextariorum, et situlas per sextaria octo, et corborum eo tenore habeant, sicut et in palatio habemus.

 10. Ut maiores nostri et forestarii, poledrarii, cellerarii, decani, telonarii, uel ceteri ministeriales rega [.....] faciant, et sogales [d 1Kb] donent de mansis eorum: pro manuopera uero eorum ministeria bene preuideant. Et qualiscumque maior habuerit beneficium, suum uicarium mittere faciat, qualiter et manuopera et ceterum seruitium pro eo adimplere debeat.

 11. Ut nullus iudex [a 1Kb] mansionaticos [b 1Kb] ad suum opus, nec ad suos canes, super homines nostros atque in forestes nullatenus prendant.

12. Ut nullus iudex obsidem nostrum in uilla nostra commendare faciat.

13. Ut equos emissarios, id est waraniones, bene preuideant, et nullatenus eos in uno loco diu stare permittant, ne forte pro hoc pereat. Et si aliquis talis est, quod bonus non sit, aut ueteranus sit, si uero mortuus fuerit, nobis nuntiare faciant tempore congruo, antequam tempus ueniat, ut inter iumenta mitti debeant.

14. Ut iumenta nostra bene custodiant, et poledros ad tempus segregent. Et si pultrelle [1 1Kb] multiplicate fuerint, separate fiant; et gregem per se  exinde adunare faciant.

15. Ut poledros [2 1Kb] nostros missa sancti Martini hiemale ad palatium omnimodis habeant.

16. uolumus, ut quicquid nos aut regina unicuique iudici ordinauerimus, aut ministeriales nostri, sinescalcus, et butticularius de uerbo nostro aut regine, ipsis iudicibus ordinauerit, ad eundem placitum, sicut eis institutum fuerit, impletum habeant. Et quicumque per neglegentiam dimiserit, a potu se abstineat postquam ei nuntiatum fuerit, usque dum in presentia nostra aut regine ueniat, et a nobis licentiam querat absoluendi. Et si iudex in exercitu, aut in wacta, seu in ambasiato, uel aliubi fuerit, et iunioribus eius aliquid ordinatum fuerit, et non conpleuerint [3 1Kb] , tunc ipsi pedestres ad palatium  ueniant, et a potu uel carne se abstineant, interim quod rationes deducant, propter quod hoc dimiserunt; et tunc recipiant sententiam, aut in dorso, aut quomodo [4 1Kb] nobis uel regine placuerit.

17 Quantascumque uillas unusquisque in ministerio habuerit, tantos habeat deputatos homines, qui apes ad nostrum opus preuideant.

18. Ut ad farinarias nostras pullos et aucas habeant iuxta qualitatem farinarii, uel quantum melius potuerint.

19. Ad scuras nostras in uillis capitaneis pullos habeant non minus 100, et aucas non minus 30. Ad mansioniles uero pullos habeant non minus 50, aucas non minus quam 12.

 20. Unusquisque iudex fructa semper habundanter faciat omni anno ad curtem uenire; excepto uisitationes eorum per uices tres, aut quattuor seu amplius dirigant.

21. uiuarios in curtes nostras unusquisque [5 1Kb] , iudex ubi antea fuerunt habeat; et si augeri potest, augeat. [g 1Kb]  Et ubi antea non fuerunt, et modo esse possunt, nouiter fiant.

22. Coronas c 1Kb] de racemis, qui uineas habuerint, non minus tres aut quattuor habeant.

23. In unaqueque uilla nostra habeant iudices uaccaritias, porcaritias, berbicaritias, capraritias, hircaritias, quantum plus potuerint, et nullatenus sine hoc esse debent. Et insuper habeant uaccas illorum seruitium perficiendum commendatas per seruos nostros; qualiter pro seruitio ad dominicum opus uaccaritias uel carrucas nullo modo minorate sint. Et habeant quando seruierint ad canes dandum, boues cloppos [d 1Kb] non languidos, et uaccas siue caballos, non scabiosos, aut alia peccora non languida. Et ut diximus, pro hoc uaccaritias uel carrucas [6 1Kb] non minorent.

 24. Quicquid ad discum nostrum dare debet, unusquisque iudex in sua habeat plebio [7 1Kb] , qualiter bona et optima atque bene studiose et nitide omnia sint conposita, quicquid dederint. Et unusquisque 2 habeat de annona pastos [e 1Kb] per singulos dies ad suum seruitium, ad mensam nostram quando seruierit; et reliqua dispensa similiter in omnibus bona sit, tam farina, quam et peculium.

25. De pastione autem Kal. Septemb. indicare faciant, si fuerit an non.

26. Maiores uero amplius in ministerio non habeant, nisi quantum in una die circumire, aut preuidere potuerint.

27. Case nostre indesinenter foca et wactas habeant,  ita ut salue sint. Et quando missi uel legatio ad palatium ueniunt uel redeunt, nullo modo in curtes dominicas mansionaticas prendant, nisi specialiter iussio nostra aut regine fuerit. Et comes de suo ministerio, uel homines illi qui antiquitus consueti fuerunt misses aut legationes soniare [f 1Kb] , ita et modo inantea, et de parueridis, et omnia eis necessaria, solito [8 1Kb] more soniare faciant, qualiter bene et honorifice ad palatium uenire, uel redire possint.

28. uolumus ut per annos singulos intra quadragesima, dominica in palmis, que Osanna dicitur, iuxta ordinationem nostram argentum de nostro laboratu, postquam cognouerimus de presenti anno quantum sit nostra laboratio, deferre [9 1Kb] studeant.

 29. De clamatoribus ex hominibus nostris unusquisque iudex preuideat, ut non sit eis necesse uenire ad nos proclamare, et dies quos seruire debet, per neglegentiam non dimittat perdere. Et si habuerit seruus noster forinsecus iustitias ad querendum  [1 1Kb] , magister eius cum omni intentione decertet pro eius iustitia. Et si aliquo loco minime eam accipere ualuerit [2 1Kb] , tamen ipso seruo nostro pro hoc fatigare non permittat, sed magister eius per semetipsum aut suum missum hoc nobis notum facere studeat.

30. uolumus unde seruire debent ad opus nostrum, ex omni conlaboratu eorum seruitium segregare faciant; et unde carra in hostem carigare [3 1Kb] debent, similiter segregent, tam per domos quam et per pastores, et sciant quantum ad hoc mittunt.

31. Ut hoc quod ad prouendarios uel genitias [a 1Kb] dare debent, simili modo unoquoque anno separare faciant; et tempore oportuno pleniter donent, et nobis  dicere sciant, qualiter inde faciunt, uel unde exit.

32. Ut unusquisque iudex preuideat, quomodo sementem bonum et optimum semper de conparatu [4 1Kb] uel aliunde habeat.

33. Post ista omnia segregata et seminata atque peracta, quicquid reliquum fuerit exinde de [5 1Kb] omni conlaboratu usque ad uerbum nostrum saluetur, quatenus secundum iussionem nostram, aut uenundetur aut reseruetur [6 1Kb] .

34. Omnino preuidendum est cum omni diligentia, ut quicquid manibus laborauerint, aut fecerint, id est lardum, siccamen [b 1Kb] sulcia [c 1Kb] , niusaltus [d 1Kb] , uinum, acetum, moratum [e 1Kb] , uinum coctum, garum, [f 1Kb] sinape, formaticum, butirum, bracios, ceruisas, medum,  mel, ceram, farinam, omnia cum summo nitore sint facta uel parata.

35. uolumus ut de berbicibus crassis soccia [g 1Kb] [7 1Kb] fiat, sicut et de porcis; et insuper habeant boues siginatos in unaqueque uilla non minus quam duos, aut ibidem ad socciandum [8 1Kb] aut ad nos deducendum.

36. Ut silue uel forestes nostre bene sint custodite; et ubi locus fuerit ad stirpandum, stirpare faciant, et campos de silua increscere non permittant; et ubi silue debent esse, non eas permittant nimis capulare atque damnare; et feramina nostra intra forestes bene custodiant; similiter acceptores et speruarios ad nostrum profectum preuideant; et censa nostra exinde diligenter exactent. Et iudices,  si eorum porcos ad saginandum in siluam nostram miserint, uel maiores nostri, aut homines eorum, ipsi primi illam decimam donent ad exemplum bonum proferendum, qualiter in postmodum ceteri homines illorum decimam pleniter persoluent [9 1Kb] .

37. Ut campos et culturas nostras bene conponant, et prata nostra ad tempus custodiant

38. Ut aucas pastas, et pullos pastos ad opus nostrum semper quando seruire debent, aut ad nos transmittere sufficienter habeant.

39. uolumus, ut pullos et oua quos seruientes uel mansuarii reddunt per singulos annos, recipere debeant; et quando non seruierint, ipsos uenundare faciant.

 40. Ut unusquisque iudex per uillas nostras singulares etlehas [h 1Kb] , pauones, fasianos, enecas [i 1Kb] , columbas, perdices, turtures, pro dignitatis causa omnimodis semper habeant.

41. Ut edificia intra curtes nostras, uel sepes in circuitu bene sint custodite, et stabula uel coquine, atque pistrina [10 1Kb] seu torcularia, studiose preparate fiant; quatenus ibidem condigne ministeriales nostri officia eorum bene nitide peragere possint.

42. Ut unaqueque uilla intra cameram, lectaria, culcitas, plumatios [11 1Kb] , batlinias, drappos, ad discum, bancales, uasa erea, plumbea, ferrea, lignea, andedos, catenas, cramaculos, dolaturas [12 1Kb] , secures, id est cuniadas [i 1Kb] , terebros, id est taradros, scalpros,  uel omnia utensilia ibidem habeant, ita ut non sit necesse, aliubi hoc querere [13 1Kb] , aut commodare. Et ferramenta quod in hostem ducunt, in eorum habeant plebio qualiter bona sint; et iterum quando reuertuntur in camera mittantur [14 1Kb] .

43. Ad genitia nostra, sicut institutum est, opera ad tempus dare faciant, id est linum, lanam, waisdo [k 1Kb] , uermiculo [l 1Kb] , warentia, pectinos laninas [15 1Kb] , cardones, saponem, unctum, uascula, uel reliqua minutia que ibidem necessaria sunt.

44. De quadragesimale due partes ad seruitium nostrum ueniant per singulos annos, tam de leguminibus quamque et de piscato, seu formatico, butirum, mel, sinape, aceto, milio panicio [16 1Kb] herbulas siccas uel uirides, radices, napos insuper, et ceram [17 1Kb] , uel saponem  atque cetera minutia; et quod reliquum fuerit, nobis per breuem, sicut supra diximus, innotescant, et nullatenus hoc permittant [1 1Kb] , sicut usque nunc fecerunt; quia per illas duas partes uolumus cognoscere de illa tertia que remansit.

45. Ut unusquisque iudex in suo ministerio bonos habeat artifices, id est fabros ferrarios, et aurifices, uel argentarios, sutores, tornatores, carpentarios, scutarios, piscatores, aucipites, id est aucellatores, saponarios, siceratores, id est qui ceruisam uel pomatium, siue piratium, uel aliud quodcumque liquamen ad bibendum aptum fuerit, facere sciant; pistores, qui similam ad opus nostrum faciant, retiatores, qui retia facere bene sciant, tam ad uenandum quam ad piscandum, siue ad aues capiendum,  necnon et reliquos ministeriales quos ad numerandum longum est.

46. Ut locus nostros, quos uulgus brogilos uocat, bene custodire faciant, et ad tempus semper emendent, et nullatenus exspectent, ut necesse sit a nouo reedificare. Similiter faciant et de omni edificio.

47. Ut uenatores nostri, et falconarii, uel reliqui ministeriales, qui nobis in palatio adsidue deseruiunt, consilium in uillis nostris [2 1Kb] habeant, secundum quod nos aut regina per litteras nostras iusserimus, quando ad aliquam utilitatem nostram eos miserimus, aut siniscalus, et buticularius de nostro uerbo eis aliquid facere preceperint.

 48. Ut torcularia in uillis nostris bene sint preparata. Et hoc preuideant iudices, ut uindemia nostra nullus pedibus premere presumat, sed omnia nitida et honesta sint.

49. Ut genitia nostra bene sint ordinata, id est, de casis, pislis, teguriis, id est screonis [a 1Kb] , et sepes bonas in circuitu habeant, et portas firmas, qualiter opera nostra bene peragere ualeant.

50. Ut unusquisque iudex preuideat, quanti poledri in uno stabulo stare debeant, et quanti poledrarii cum ipsis esse possint. Et ipsi poledrarii qui liberi sunt, et in ipso ministerio beneficia habuerint, de illorum uiuant beneficiis. Similiter et fiscalini qui mansas habuerint, inde uiuant. Et qui hoc non habuerit, de dominica accipiat prouendam.

 51. Preuideat unusquisque iudex, ut sementia nostra nullatenus praui homines subtus terram uel aliubi abscondere possint, et propter hoc messis rarior fiat. Similiter et de aliis maleficiis illos preuideant, ne aliquando facere possint.

52. uolumus ut de fiscalis, uel seruis nostris, siue de ingenuis qui per fiscos aut uillas nostras commanent, diuersis hominibus plenam et integram, qualem habuerint, reddere faciant iustitiam.

 53. Ut unusquisque iudex preuideat, qualiter homines nostri de eorum ministerio latrones uel malefici nullo modo esse possint.

54. Ut unusquisque iudex preuideat, quatenus familia nostra ad eorum opus bene laboret, et per mercata uacando non eat.

55. uolumus ut quicquid ad nostrum opus iudices dederint, uel seruierint, aut sequestrauerint, in uno breue conscribi faciant, et quicquid dispensauerint, in alio; et quod reliquum fuerit, nobis per breuem innotescant.

56. Ut unusquisque iudex in eorum ministerio frequentius audientias teneat, et iustitiam faciat, et preuideat qualiter recte familie nostre uiuant.

57. Si aliquis ex seruis nostris super magistrum  suum nobis de causa nostra aliquid uellet dicere, uias ei ad nos ueniendi non contradicat. Et si iudex cognouerit quod iuniores illius aduersus eum ad palatium proclamando uenire uelint, tunc ipse iudex contra eos rationes deducendi ad palatium uenire faciat, qualiter eorum proclamatio in auribus nostris fastidium non generet. Et sic uolumus cognoscere. utrum ex necessitate an ex occansione ueniant.

58. Quando catelli nostri iudicibus commendati fuerint, de suo eos nutriat, aut iunioribus suis, id est maioribus et decanis, uel cellerariis ipsos commendare faciat, quatenus de illorum causa eos bene nutrire faciant; nisi forte iussio nostra, aut regine fuerit, ut in uilla nostra ex nostro eos nutriant. Et tunc ipse iudex hominem ad hoc opus mittat, qui ipsos  bene nutriat; et segreget unde nutriantur, et non sit illi homini cotidie necessitas ad scuras recurrere.

59. Unusquisque iudex quando seruierit, per singulos dies dare faciat de cera libras 3, de sapone sextaria 8; et super hoc ad festiuitatem sancti Andree, ubicumque cum familia nostra fuerimus, dare studeat de cera libras 6; similiter mediante quadragesima.

60. Nequaquam de potentioribus hominibus maiores fiant, sed de mediocribus qui fideles sint.

61. Ut unusquisque iudex quando seruierit, suos bracios ad palatium ducere faciat; et simul ueniant magistri, qui ceruisam bonam ibidem facere debeant.

62. Ut unusquisque iudex per singulos annos ex omni conlaboratione nostra, quam [3 1Kb] cum bubus quos  bubulci nostri seruant, quid de mansis qui arare debent, quid de sogalibus, quid de censis, quid de fida facta, uel freda, quid de feraminibus in forestis nostris sine nostro permisso captis, quid de diuersis conpositionibus; quid de molinis, quid de forestibus, quid de campis [4 1Kb] , quid de pontibus uel nauibus; quid de liberis hominibus et centenis qui partibus fisci nostri deseruiunt; quid de mercatis; quid de uineis; quid de illis qui uinum soluunt; quid de feno; quid  de lignariis, et faculis; quid de axilis, uel aliud materiamen; quid de proterariis [a 1Kb] ; quid de leguminibus; quid de milio, et panigo; quid de lana, lino, uel canaua; quid de frugibus arborum; quid de nucibus, maioribus uel minoribus; quid de insitis ex diuersis arboribus; quid de hortis; quid de napibus; quid de wiwariis [1 1Kb] ; quid de coriis; quid de pellibus; quid de cornibus; quid de melle et cera; quid de uncto, et siu, uel sapone; quid de morato, uino cocto, medo, et aceto; quid de ceruisa; de uino nouo et uetere; de annona noua et uetere; quid de pullis et ouis, uel anseribus, id est aucas; quid de piscatoribus; de fabris; de scutariis, uel sutoribus; quid de huticis [b 1Kb] , et con[.....]nis, id est scriniis; quid de tornatoribus, uel sellariis; de ferrariis [c 1Kb] et scrobis, id est fossis ferrariciis,  uel aliis fossis [2 1Kb] , plumbariciis; quid de tributariis; quid de poledris, et pultrellis, habuerint, omnia seposita distincta et ordinata, ad natiuitatem Domini nobis notum faciant, ut scire ualeamus, quid uel quantum de singulis rebus habeamus.

63. De his omnibus supradictis, nequaquam iudicibus nostris asperum uideatur si hoc requirimus; quia uolumus ut et ipsi simili modo iunioribus eorum omnia absque ulla indignatione requirere studeant; et omnia quicquid homo in domo sua, uel in uillis suis habere debet, iudices nostri in uillis nostris habere debeant.

64. Ut carra nostra que in hostem pergunt basterne bene facte sint, et operculi bene sint, cum coriis cooperti, et ita sint consuti, ut si necessitas  euenerit, aquas ad natandum, cum ipsa expensa que intus fuerit, transire flumina possint, ut nequaquam aqua intus intrare ualeat, et bene salua causa nostra, sicut diximus, transire possit. Et hoc uolumus, ut farina in unoquoque carro ad spensam nostram missa fiat, hoc est duodecim modia de farina; et in quibus uinum ducunt, modia 12 ad nostrum modium mittant; et ad unumquodque carrum scutum et lanceam, cucurum, et arcum habeant.

65. Ut pisces de wiwariis nostris uenundentur, et alii mittantur in locum, ita ut pisces semper habeant; tamen quando nos in uillas non uenimus, tunc fiant uenundati, et ipsos ad nostrum profectum iudices nostri conlucrare faciant.

 66. De capris, et hircis, et eorum cornua et pellibus, nobis rationes deducant, et per singulos annos niusaltos crassos nobis inde adducant.

67. De mansis absis et mancipiis adquisitis, si aliquid super se habuerint quod non habeant ubi eos collocare possint, nobis nuntiare faciant.

68. uolumus ut bonos barriclos [d 1Kb] ferro ligatos, quos in hostem et ad palatium mittere possint, iudices singuli preparatos semper habeant, et buttes [e 1Kb] ex coriis non faciant

69. De lupis omni tempore nobis adnuntient, quantos unusquisque conprehenderit, et ipsas pelles nobis presentare faciant. Et in mense Maio illos lupellos perquirant et conprehendant, tam cum puluere [f 1Kb] et hamis, quamque cum fossis et canibus.

 70. uolumus quod in horto omnes herbas habeant, id est lilium, rosas, fenigrecum, costum, saluiam, rutam, abrotanum, cucumeres, pepones, cucurbitas, fasiolum, ciminum, ros marinum, careium, cicerum italicum, squillam, gladiolum, dragantea, anesum, coloquentidas, solsequiam, ameum, silum, lactucas, git, eruca alba, nasturtium, parduna, puledium, olisatum, petresilinum, apium, leiusticum, sauinam, anetum, fenicolum, intubas, diptamnum, sinape, satureiam, sisimbrium, mentam, mentastrum, tanazitam, neptam, febrefugiam, papauer, betas, uulgigina, mismaluas, [ibischa, id est alteas [3 1Kb] ], maluas, caruitas, pastenacas, adripias, blidas, rauacaulos, caulos, uniones, britlas, porros, radices, ascalonicas, cepas, alia,  warentiam, cardones, fabas maiores, pisos mauriscos, coriandrum, cerfolium, lacteridas sclareiam. Et ille hortulanus habeat super domum suam Iouis barbam. De arboribus uolumus quod habeant pomarios diuersi generis; pirarios diuersi generis; prunarios diuersi generis; sorbarios, mespilarios, castanearios, persicarios, diuersi generis; cotoniarios, auellanarios, amandalarios, morarios, lauros, pinos, ficus, nucarios, ceresarios, diuersi generis. Malorum nomina: gozmaringa, geroldinga, creuedella, spirauca, dulcia, acriores, omnia seruatoria [g 1Kb] ; et subito comessura; primitiua [h 1Kb] . Perariciis seruatoria trium et quartum genus, dulciores, et cocciores, et serotina.


Explicit capitulare dominicum [i 1Kb] .



CAPITULARE AQUISGRANENSE .


Capitularis huius duplicis, siue capitulorum 46 de causis que necessarie erant Ecclesie Dei et populo Christiano, mentionem facit annalista Moissiacensis , quo auctore mense Septembri anni 813 in maximo procerum conuentu promulgata sunt, cum tamen annalista Laurissensis  mensem Augustum indicet. Prioris partis editio nostra nititur: I. Cod. regio Parisiensi inter Suppl. latina, n. 164 bis, sec. IX; 2. C. Paris. inter Suppl. lat. n. 75, sec. X; 3. editione Baluzii, qui primus »ex septem antiquis Codicibus mss., uno Palatino bibliothece uaticane, altero S. Remigii Rhemensis, tertio S. uincentii Mettensis, quarto Petri Pithei, quinto Iacobi Sirmondi, sexto Philiberti de la Mare, senatoris Diuionensis, septimo Nauarrico,« se edidisse fatetur. Quos inter S. Remigii est noster 1; uaticanus et S. uincentii Mettensis cum nostro 2 congruunt; Codicem Sirmondi non alium a nostro 1 existimauerim. Alteram partem primus Sirmondus, t. II Conciliorum Gallie p. 323, ex Codd. S. uincentii Mettensis et Codice quodam Gandauensi ediderat; que Baluzius sub titulo Capitula de confirmatione constitutionum quas episcopi in synodis auctoritate regia nuper habitis constituerant repetiit. Nos ope codicum: 1. Bibl. Palatine in uaticano n. 289, sec. IX, et 2. regii Parisiensis inter Suppl. lat. n. 75 denuo recognouimus. Continet canones conciliorum hoc anno Mogontiaci, Rhemis, Turonis, Cabillione, Arelati celebratorum, quorum constitutiones, Einhardo teste, in illo conuentu coram imperatore collate sunt.



DE ANNO DECIMO TERTIO [1 1Kb] .


Karolus serenissimus imperator Augustus, a Deo coronatus, magnus et pacificus, cum episcopis, abbatibus, comitibus, ducibus, omnibusque fidelibus christiane ecclesie, cum consensu consilioque constituit ex [a 1Kb] lege Salica, Romana atque [b 1Kb] Gundobada capitula ista in palatio [c 1Kb] Aquis, ut unusquisque fidelis iustitias [2 1Kb] ita faceret, que [3 1Kb] et ipse manu propria firmauit capitula ista, ut onmes fideles manu roborare studuissent.

1. Ut episcopi circumeant parrochias sibi commissas, et ibi inquirendi studium habeant de incestu, de patricidiis, fratricidiis, adulteriis, cenodoxiis, et [d 1Kb] alia mala que contraria sunt Deo, que in sacris scripturis leguntur [e 1Kb] que christiani deuitare debent.  Et infra illorum parrochias ecclesie, cui necesse est, emendandi curam habeant. Similiter [4 1Kb] nostras a nobis in beneficio datas, quam et aliorum ubi reliquie, [5 1Kb] preesse uidentur. Et ut monachi per uerbum episcopi et per regimen abbatis, et per bona illorum exempla, regulariter uiuant, prout loca locata sunt. Et ut prepositus et hi qui foras monasteria sunt, ne uenatores [6 1Kb] habeant; quia iam frequenter iussimus, ne monachi foras monasterio habitassent.

2. Ut ecclesie, uidue, pupilli per bannum regis pacem habeant. Sin aliter, in presentia nostra hoc ueniat, si fieri potest. Sin autem, missi nostri inuestigent illud quomodo gestum sit.

 3. Ut iumenta pacem habeant similiter per bannum regis.

4. Ut hi qui beneficium nostrum habent, bene illud inmeliorare in omni re studeant. Et ut missi nostri hoc sciant.

5. Ut uicarii nostri uel centenarii a seruo regis mancipia ne emant. Et ut ipsi uicarii de hereditate, foris heredibus si extiterit, ad opus nostrum recipiatur, ne illud fraudetur.

6. De his qui a litterarum conscriptione ingenui fuerint, si sine traditione mortui fuerint, hereditas eorum ad opus nostrum recipiatur. Nec comis nec uicarius illud sibi societ, sed ad opus nostrum reuocetur. Similiter uolumus ut banni nostri de illis unde censa exigunt, ut ipsa censa ad nostrum opus uel ubi nos iubemus ueniant.

 7. De hereditate inter 7 heredes, si contentiose egerint, et rex missum suum ad illam diuisionem transmiserit, decimum mancipium et decimam uirgam hereditatis fisco regis detur.

8. Ut uicarii [f 1Kb] luparios habeant, unusquisque in suo ministerio duos. Et ipsi de hoste pergendi et de placito comitis uel uicarii ne custodiant, nisi clamor super eum ueniat. Et ipsi certare studeant de hoc ut profectum exinde habeant, et ipse pelles luporum ad nostrum opus dentur. Et unusquisque de his qui in illo ministerio placitum custodiunt, detur eis modium unum de annona.

9. De hoste pergendi, ut comiti in suo comitatu  per bannum unumquemque hominem per sexaginta solidos in hostem pergere bannire studeat, ut ad placitum denuntiatum ad illum locum ubi iubetur ueniant. Et ipse comis preuideat quomodo sint parati, id est lanceam, scutum, aut [1 1Kb] arcum cum duas cordas, sagittas duodecim. De his uterque habeant. Et episcopi, comites, abbates, hos homines habeant qui hoc bene prouideant, et ad diem denuntiati placiti ueniant, et ibi ostendant quomodo sint parati. Habeant loricas uel galeas, et temporalem hostem, id est estiuo tempore.

10. Ut regis spensa in carra ducatur, simul episcoporum, comitum, abbatum, et optimatum regis, farinam, uinum, baccones, et uictum abundanter, molas, dolatorias, secures, taretros, fundibulas, et  illos homines qui exinde bene sciant iactare. Et marscalci regis adducant eis petras in saumas uiginti, si opus est. Et unusquisque hostiliter sit paratus, et omnia utensilia sufficienter habeant. Et unusquisque comis duas partes de herba in suo comitatu defendat ad opus illius hostis [2 1Kb] ; et habeat pontes bonos, naues bonas.

11. Ut comites, unusquisque in suo comitatu, carcerem habeant. Et iudices atque uicarii patibulos habeant.

12. Ut homines boni generis qui infra comitatu inique uel iniuste agunt, in presentia regis ducantur; et rex super eos districtionem faciat carcerandi, exsiliandi, usque ad emendationem illorum.

13. Ut uicarii munera ne accipiant pro illos latrones,  qui ante comite iudicati fuerint ad mortem. Quod si hoc perpetrauerint, tale iudicium sustineant, sicut et latro iudicatus fuit; quia postquam scabini eum diiudicauerint, non est licentia comitis uel uicarii ei uitam concedere. Sed si bannus ei iudicatus fuerit, et banno peracto, stet in eo interim, usquedum comiti et eo qui clamorem uel causam ad eum habuit [3 1Kb] , et tunc sit foris banno.

14. Ut episcopi et abbates aduocatos habeant. Et ipsi habeant in illo comitatu propriam hereditatem. Et ut ipsi recti et boni sint, et habeant uoluntatem recte et iuste causas perficere.

15. Ut uicarii eos qui pro furto se in seruitio tradere cupiunt, non consentiant, sed secundum  iustum iudicium terminetur.

16. Quod nullus seniorem suum dimittat postquam ab eo acciperit ualente solido uno; excepto si eum uult occidere, aut cum baculo cedere, uel  uxorem aut filiam maculare [4 1Kb] , seu hereditatem ei tollere.

17. Quod nullus in hoste baculum habeat, sed arcum.

18. De forestis, ut forestarii bene illas defendant, simul et custodiant bestias et pisces. Et si rex alicui [5 1Kb] intus foreste feramen unum aut magis dederit, amplius ne prendat quam illi datum sit.

19. Ut uilicus bonus, sapiens, et prudens in opus nostrum eligatur, qui sciat rationem misso nostro reddere et seruitium perficere prout loca locata sunt, edificia emendant, nutriant porcos, iumenta, animalia, ortos, apes, aucas, pullos, uiuaria cum pisces, [a 1Kb] uennas, molina, stirpes, terram aratoriam studeant femare. In forestis mansum regale, et ibi uiuaria cum  pisces, et homines ibi maneant. Et plantent uineas, faciant pomaria, et ubicumque inueniunt utiles homines, detur illis silua ad stirpandum, ut nostrum seruitium inmelioretur. Et ut femine nostre, que ad opus nostrum sunt seruientes, habeant ex partibus nostris lanam et linum, et faciant sarciles [6 1Kb] et camisiles, et perueniant ad cameram nostram per rationem per uilicis nostris aut a missis eius a se transmissis.

20. [b 1Kb] Et si quis fidelibus suis [7 1Kb] contra aduersarium suum pugnam aut aliquod certamen agere uoluit, et conuocauit ad se aliquem de [c 1Kb] conparis suis ut ei adiutorium prebuisset, et ille [8 1Kb] noluit, et exinde neglegens permansit, ipsum beneficium quod habuit, auferatur ab eo, et detur ei qui in stabilitate  et fidelitate sua permansit.



EXCERPTA CANONUM [d 1Kb] .

1. Cap. De baptismo. Ut unusquisque archiepiscopus suos [9 1Kb] suffraganeos diligenter ac studiose admonere studeat, ut unusquisque suos presbiteros puriter inuestigare non [10 1Kb] neglegat, baptismatis sacramentum qualiter agant; et hoc studiose cuncti episcopi presbiteros doceant [11 1Kb] .

2. Ut laici presbiteros non eiciant de ecclesiis, nec mittere presumant, sine consensu episcoporum [12 1Kb] .

3. Ut laici omnino non audeant munera exigere a presbiteris propter commendationem ecclesie cuique  presbitero.

4. Prouidendum necesse est, qualiter canonici uiuere debeant necnon et monachi, ut secundum ordinem canonicum uel regularem uiuere studeant.

 5. [a 2Kb] De monasteriis puellarum, ut presbitero oportuno tempore ad missarum solemnia liceat illic aduenire, et iterum ad proprias ecclesias redire.

6. [b 1Kb] Ut plus non mittatur in monasterio canonicorum atque monachorum seu puellarum, quam sufferre possint.

7. De decimis admonendis.

8. De incestuosis omnino inuestigandum, ut ab ecclesia expellentur, nisi penitentiam egerint.

9. Ut pax sit et concordia inter episcopos et comites, et reliquos clericos [1 1Kb] et laicos.

10. Ut comites et iudices, seu reliquos populos, obedientes sint episcopo, et inuicem consentient ad iustitias faciendas, et munera pro iudicia non accipiant, nec falsos testes.

 11. Ut unusquisque propter inopiam famis suos familiares et ad se pertinentes gubernare studeant.

12. Ut unicuique episcoporum liceat de thesauro ecclesie pauperibus erogare nutrimentum secundum canones, cum testibus.

13. Ut mensure et pondera ubique equalia sint et iusta.

14. De officio predicationis, ut iuxta quod intellegere uulgus possit [2 1Kb] , assidue fiat.

15. Non in Dominicis diebus mercatum fiat aut placitum, ubi quis [3 1Kb] ad mortem iudicetur aut ad penam; et de opere cauendo [4 1Kb] .

16. Ut unusquisque episcopus interim circumeat suam parrochiam, et res necessarias emendat. Et si quid non quiuerit [5 1Kb] , ad predictum placitum preferat.

 17. Ut presbiteri sub sigilla custodiant crisma, et nulli sub pretextu medicine uel maleficii donare presumat: si fecerint, honore priuentur.

18. Ut unusquisque [6 1Kb] compater uel proximus, filiolus spiritales catholice instruant, qualiter coram Deo rationem reddet [7 1Kb] .

19. Ut ecclesie antiquitus constitute nec decima  nec alia ulla possessione priuentur, ita ut nouis [8 1Kb] tribuatur.

20. Ut mortui in ecclesia non sepeliantur, nisi episcopi aut abbates uel fideles presbiteri [9 1Kb] .

21. Ut placita in domibus uel atriis ecclesiarum minime fiant.

22. Ut comites, uel uicarii [10 1Kb] aut centenarii, sub malo occansione uel ingenio res pauperum non emant, nec ui tollant; sed quisque hoc comparare uoluerit, in publico placito coram episcopo fiat.

23. Ut unusquisque episcopus in sua parrochia presbiteros diligenter [11 1Kb] inquirant unde sint; et si quem fugitiuum inuenerit, ad suum episcopum redire faciat.

24. Quicumque beneficium ecclesiaticum habet, ad  tecta ecclesie restaurandam, uel ipsas ecclesias, omnino adiuuet.

25. Ut qui publico crimine conuincti sunt rei, publice iudicentur, et publicam penitentiam agant secundum canones.

26. Ut presbiteri bene et iuste uiuere studeant, et ita populum doceant [c 1Kb] .


Codex Gandauensis hec addit:

26 b. Ut hoc inquiratur: si de partibus Austrie uerum est quod dicunt, an non, quod presbiteri de confessionibus accepto pretio manifestent latrones.

26 c. Ut inquiratur diligenter de faidosis hominibus, qui solent incongruas commotiones facere, tam in Dominicis diebus quamque et aliis solemnitatibus,  sicuti et in feriaticis diebus. Hoc omnino prohibendum est, ne facere presumant.

26 f. Prouidendum omnimodis ac diligenter exquirendum, qualiter canonici uiuant, necnon et monachi, ut unusquisque eorum secundum ordinem canonice ac regulariter uiuant, et non similiter; id est, ut refectoria et dormitoria una simul obseruentur,  quemadmodum iamdudum in capitulis nostris iniunctum habemus.

26 g. De monasteriis puellarum, ut presbyteris certo tempore ad missarum solemnia celebranda liceat ad eas in ecclesia conuenire, et mox ad proprias redire ecclesias. Ceteri uero clerici uel laici similiter  obseruentur, ut nequaquam in eadem monasteria ingredi audeant, nisi necessitatis causa ipsius monasterii compulerit. Hoc tamen cum summa prouidentia episcopi uel abbatisse fiat. Similiter et hoc pleniter obseruandum sit, ut femine per domos clericorum minime discurrant.



CAPITULA LANGOBARDICA .


Reperiuntur inter Caroli et Pippini Capitularia legibus Langobardorum addita, nonnulla capitula, que certo alicui tempori locoue assignari nequeant. Ea hic in fine capitularium Caroli referenda duximus. Et primo quidem capitula sistimus in Codice Chisiano, fol. 59 et 60, initio Capitularium seruata, dum in Codice Cauensi, folio quod proxime antecedebat exciso, ultime tantum sententie in primis folii 210 lineis seruantur. Lectionem aliquot locis ualde corruptam esse nemo non uidet. Caput primum de Alode, legis Salice tituli 62 c. 1, refert. Caput secundum fidei ualde dubie est; quia de re iudicium Blumii nostri hic affero: »Illo nomine, nempe Nouella Iustiniani, nichil aliud designari potest preter collectionem Latinam Nouellarum Iuliani, in Occidente tunc temporis obtinentium. Quas inter lex quidem habetur, coram iudice ciuili personas ecclesiasticas agere prohibens , quin tamen innuatur tanta prohibitionis generalitas ut ne criminaliter quidem ea agere licuerit. Quedam autem constitutio Theodosii et ualentiniani ad Albinum nec inter octo Iustiniani Nouellas, nec in additamentis Iuliani comparet: de omnibus Theodosii et ualentiniani ad Albinum constitutionibus, que ab anno 443 ad 448 edicte sunt, idem altumque in prefata collectione silentium. Multo magis due illorum constitutiones, quarum una ad Firminum data est anno 452 , altera ad Amatium Galliarum prefectum , ibidem desiderantur: quamuis in neutralibet uel minimum quid deprehendatur ex quo coniici possit prohibitio absoluta uiros ecclesiasticos criminaliter agendi. Preterea uero illarum constitutionum posterior maxima falsitatis suspicione laborat, quod me propemodum impellit ut totum hoc Capitularium apocryphis accenseam.« Sequuntur capitula in reliquis Codicibus seruata.

 1. De Alode. Si quis homo mortuus fuerit et filius non dimiserit, si pater aut mater superfuerit, ipsi in hereditate succedant; si pater aut mater non superfuerint, et fratres uel sorores reliquerint, ipsi hereditatem optineant. Quod si nec isti fuerint, sorores patris in hereditatem eius succedant. Si uero sorores patris non extiterint, sorores matris eius hereditatem sibi uindicent. Si autem nulli eorum fuerint, quicumque proximiores fuerint de paterna generationem, ipse in hereditate succedant. De terra uero Saliga nulla portione hereditatis mulieris ueniat, sed ad uirilem sexu tota terra hereditatis perueniat.

2. Dum relegissemus aliquibus capitulis ex Romanis legibus, in nouella Iustiniani inuenimus scriptum inter catera de constitutione Theodosii imperatoris,  et ualentiniani augusti ab Albinum prefectum, ut nullus audeat episcopos, presbyteros, diaconos accusare. Audemus quidem sermonem facere sollerter plus sermone de sanctis ac uenerabilibus sacerdotibus uel leuitis omni timore, quibus omnis terra inclinat caput; tamen adhuc audiuimus perfidia in Urbem ad Deum uiuum, aut impium nomen fieri. Sed si quis ausu aut temerarius legi ecclesie uel clerus, per quem omne pollet imperium, iniuria audere uoluerit, et si accusationem seditior persona fuerit, reposita pena fisco nostro id est centum pondi aurei, et centum pondi argenti inferre cogatur; et sic cum auctoribus Ecclesie causam dicat. Si uero infirmior fuerit persona, prius cogitet animo suo perfido; et sic  aut accuset, aut iniuriam faciat, aut criminis causam  dicat. Numquam ob recto patrimonio nostro nescio qua perfidia attemptare adsueuit, militantes in palatio Christi terre curie obducit, iussimus manus eius implum dari. Si autem uoluerit superscripta degere uita, nichil sit cura Ecclesie catholice.

3. Ex Codice monachorum sententia. Si quis percusserit sacerdotem, id est presbyterum, siue diaconum, decretum est, ut det penam auri libras 10, id est solidos septingenti uiginti. Si [1 1Kb] quis percusserit subdiaconus [2 1Kb] et defensorem Ecclesie, det penam [3 1Kb] auri libras quinque, hoc est solidos 360 [4 1Kb] . Si quis lectorem [5 1Kb] percusserit, [6 1Kb] det penam [7 1Kb] auri libras 3, hoc est solidos ducenti sedecim [8 1Kb] .


Capitula in Codd. Ambrosiano, Florentino, Londinensi, uindobonensi, ueronensi et Estensi seruata.

 1 [9 1Kb] . Si quis prepositus aut ministerialis aliquis aliquas res ecclesie quas preuidere debet, per aliquem scriptionis titulum cuiquam concesserit, quod ad damnum ipsius ecclesie pertineat, pro sacrilegio computetur. Similiter et de rebus que ad rem publicam pertinent, si comes aut ministerialis rei publice cuiquam similiter concesserit, pro infidelitate computetur.

2 [10 1Kb] . De feminis, quas defunctis uiris lex Langobardorum prohibet ante anni spatium uestem religionis mutare uelumque suscipere, petierunt nostra licentia, ut mox dum diuina pietas inspirauerit eas, indemnes liceret suscipere. Nos autem considerantes, quia pro ipsam dilationem multe etiam rapte  intra idem spatium ad aliam partem distracte fuerant,  ideo earum petitionem, quam iustam censuimus, suscepimus, et eis ita fieri concedimus [1 1Kb] .

3 [2 1Kb] . Placuit nobis secundum sanctorum patrum auctoritatem, si quis ab episcopo sui iuste excommunicatus fuerit, a nullo penitus [3 1Kb] recipiatur, antequam in presentia sui episcopi ueniat pro culpa satisfactionem redditurus.

4 [4 1Kb] . Et quia sunt nonnulli, qui sine proprietatibus in regno nostro degentes, iudicia comitum effugiunt, atque non habentes res aut substantiam quibus constringi possint, ideo circumquaque [5 1Kb] malitias exercere non cessant, de illis nobis placuit, ut ipsi cum quibus uidentur manere, aut eos presentent, aut pro eorum malefactis rationem reddant [6 1Kb] .

5 [7 1Kb] . Ut coniugia seruorum non dirimantur, si diuersos  dominos habuerint; sed in uno coniugio serui permanentes, dominis suis seruiant; sic tamen, ut ipsum coniugium legale sit, et per uoluntatem dominorum suorum iuxta illud euangelium: Quod Deus coniunxit, homo non separet [a 1Kb] .

6. Sicut consuetudo nostrorum [8 1Kb] est, ut Langobardus uel Romanus si euenerit [9 1Kb] quod causam inter se habeant [10 1Kb] , obseruamus ut Romanus populus successionem eorum iuxta suam legem habeant [11 1Kb] . Similiter et omnes conscriptiones iuxta suam legem faciant. Et quando iurant, iuxta suam legem iurent [12 1Kb] . Et quando componunt, iuxta legem [13 1Kb] cui malum fecerint componant [14 1Kb] . Et de Langobardis [15 1Kb] similiter conuenit componere [16 1Kb] . De ceteris uero causis communi lege uiuamus [17 1Kb] , quod [18 1Kb] domnus [excellentissimus  [19 1Kb] ] Karolus rex Francorum atque Langobardorum in edicto [20 1Kb] adiunxit.

7 [21 1Kb] . Neque decennii neque uicennii aut 30 annorum prescriptio religiosis domibus opponatur, sed sola 40 annorum curricula terminentur, non solum in ceteris rebus, set eciam in legatis [22 1Kb] . In ereditatibus inter [23 1Kb] duos fratres annorum curricula non computetur, set semper equaliter diuidant, quia de uno pater et de una mater nati sunt; et ec curricula usque ad tercio sequatur [24 1Kb] gradum.


 Capitula ex Codd. Ambr., Lond., uindob., ueron. Estensi.

8 [25 1Kb] . Si qua mulier filium uel filiam suam per fraudem aliquam coram episcopo ad confirmandum tenuerit, propter fallaciam suam penitentiam agat, a uiro tamen suo non separetur.

9 [26 1Kb] . Falsa persona non habet potestatem accusandi [27 1Kb] . Et si in primo crimine uisa est falsum dixisse testimonium, in secundo non habeat potestatem dicendi [28 1Kb] .


Ex Codd. Florentino et Londinensi.

10 [29 1Kb] . Precipimus ut nemo usuram [30 1Kb] de aliqua causa exigere audeat. Quicumque hoc fecerit, bannum  persolua.


Ex Codice Florentino.

11 [31 1Kb] . De sacris uasis ecclesie que in pignus a nonnullis in quibusdam locis dari comperimus, prohibitum est, ne deinceps a quoquam fieri presumatur, nisi solummodo necessitate redimendorum captiuorum compellente.

12 [32 1Kb] . Si quis pro alterius debito se pecuniam suam promiserit redditurum, in ipsa promissione est retinendus. De illis hominibus uel sacerdotibus aut quibuslibet per regnum nostrum, qui [33 1Kb] propter premia aut parentelam, de nostra iustitia inquirentibus aut emendantibus iustitiam, ueritatem obfuscare uolunt missis uel fidelibus nostris, et se in periuria mittunt,  iubemus atque precipimus, ut si suspectio fuerit quod homo periurasset, ut postea siue campo uel cruce iudicetur, ut ipsa ueritas uel periurium fiat declaratum; et si Dei fuerit uoluntas, quod in ipso iuditio ueritas aut periurium declaretur, tunc uolumus atque iubemus, ut si sacerdos uel clericus fuerit, dupliciter bannum nostrum persoluat, sicut supra decreuimus, et postea secundum canones iudicetur; si autem laicus fuerit, widrigild suum ad partem nostram persoluat [34 1Kb]


 Ex Codd. Florentino, uindobonensi, ueronensi, Estensi.

13 [1 1Kb] . Ut de eo qui se periurauit [2 1Kb] , postquam penitentiam egerit, inculpabilis esse uideatur.

14 [3 1Kb] , Quicumque res suas pro anima sua ad casam Dei, aut ad parentes suos, siue ad alios homines tradiderit, et in hostem aut in seruitium Dei iturus fuerit, aut ad mortem traditus, si in ipso itinere aut de ipsa infirmitate mortuus fuerit, habeat ipsas res, cui tradite sunt. Et si mortuus non fuerit in ipso itinere aut de ipsa infirmitate, recipiat res suas quas tradiderit, si uoluerit, et habeat in suo iure, sicut antea habuit.


Ex Codd. Londinensi, uindobonensi, ueronensi, Estensi.

 15 [4 1Kb] . De coniunctione que secundum canones aut edictum esse non potest, placuit nobis ut copulati separentur ab inuicem.


 Ex Codd. uindobonensi, ueronensi, Estensi.

16 [5 1Kb] . Ut nec episcopi, nec abbates, nec comites, nec uicarii, nec iudices, nullusque omnino sub mali occasione uel malo ingenio res pauperorum uel minus potentum nec emere, nec ui tollere audeat; sed quisquis ex eis aliquid comparare uoluerit, in publico coram idoneis testibus et cum rationibus hoc faciat. Ubicumque autem aliquid inuentum fuerit factum, hoc omnino emendetur per iussionem nostram.

17 [6 1Kb] . Ut longa consuetudo, que ad utilitatem publicam non impendit [7 1Kb] , pro lege seruetur, et que diu seruate sunt, permaneant.


Ex Lombarda II. 50. 4.

 18 [8 1Kb] . Ut qui semel periuratus sit, nec testis sit post hoc, nec ad sacramentum accedat, nec in sua causa uel alterius iurator existat.



CAPITULA DE IUDAEIS .


Post capitulum de Iudeis in placito Nouiomagensi  promulgatum alia quedam Carolus et filius eius Ludouicus sanxerunt, in Codice bibl. regie Monacensis olim Augustane fol. 261 seruata. Que a uiro cl. Foringer exscripta atque ad me missa, hoc potissimum loco referre iuuat, quod quenam eorum Carolo, quenam eius filio debeantur, definiri nequeat. Addimus alteram formulam iuramenti Iudeorum in Codice bibl. Guelferbytane Blankenburgensi repertam, manuque seculi decimi exaratam. Alia uero capitula, que in Codicibus Frisingensi, uindobonensi et Guelferbytano sub nomine Caroli magni feruntur, Carolo Caluo deberi, ex concilio Meldensi anni 845 constat.



DE CAPITULIS DOMNI KAROLI IMPERATORIS ET HLUDOWICI.


1. Nemo Iudeus [1 1Kb] presumat de ecclesia Dei aliquid recipere neque in wadio nec pro ullo debito, ab ullo Christiano, in auro siue in argento, neque in ceteris rebus. Quod si facere presumpserit, quod absit, omnis substantia sua auferatur ab eo et dextera manus illi amputetur.

2. Ut nullus Iudeus neminem Christianum in wadium ab ullo Iudeo aut ab alio Christiano mittere presumat, ne deterior fiat; quod si facere presumat, secundum suam legem restituat, et debitum et wadium simul perdat.

3. Ut nemo Iudeus monetam in domo sua habeat, et neque uinum nec annonam uel aliam rem uendere presumat. Quod si inuentum fuerit, omnis substantia  sua ab illo auferatur, et in carcerem recludatur, usque ad presentiam nostram ueniat.

4. De sacramento Iudeorum contra Christianos. Mitte rumice bis a capite in circuitu pedum eius; ibi debet stare quando iurat sacramentum, et habere  debet in dextro brachio quinque libros Moysi secundum suam legem, et si habere non potest secundum hebreum, tamen habeat latinitatem. Si [2 1Kb] me Deus adiuuet, ille Deus qui dedit legem Moysi in monte Synai, et si lepra Neaman Siri super me non ueniat sicut super illum uenit, et sic terra me non deglutiat sicut deglutiuit Dathan [3 1Kb] et Abiron, de ista causa contra te malum non merui.


Ex cod. Blankenburgensi fol. 206.



IURAMENTUM IUDEORUM.

Adiuro te per Deum uiuum et uerum, et in illam legem sanctam quam Dominus dedit ad beatum Moisen in monte Sinai, et per Adonai sanctum, et per pactum Abre quod Deus dedit filii Isrel, et si non lepra Naaman Siro [4 1Kb] circumdet corpus meus, et  si non me uiuo degluciat terra sicut fecit Dathan et Abilon, et per arcum fidelis qui de celis aparuit ad filios hominis, et ipsum locum sanctum ubi sanctus Moisen stetit et illam sanctum quam beatus Moisen ibi haccepit, de hac causa culpabilis non sum.





LUDOuICI I ET LOTHARII CAPITULARIA.



CAPITULARE .

Olim ab Eckharto ex Codice bibl. ducalis Guelferbytane Gudiano uulgatum, iam ope eiusdem Codicis seculi IX, nec non 1. Chisiani sec. X, et 2. Cauensis sec. XI, in quibus tamen, preeuntibus capitulis 9, 10, 11, supra ad an. 801, pag. 84 et 85 editis, sequentia numeris Iu, u et uI signantur, atque reliquorum Codicum capitularia legibus Langobardicis addita exhibentium ope, iterum proponimus. Assignauimus conuentui ab imperatore post Stephani pape reditum Compendii habito, quod de altero Aquisgranensi mense Augusto celebrato dubietas aliqua intercedat; qua de re in sequentibus uisuri sumus



INCIPIUNT [1 1Kb] CAPITULA QUAE [2 1Kb] DOMNUS HLUDOWICUS IMPERATOR ANNO TERTIO ADDERE IUSSIT.


In [3 1Kb] nomine domini nostri Iesu Christi. Hludowicus [4 1Kb] a Deo coronatus serenissimus augustus, omnibus episcopis, abbatibus, ducibus, comitibus, seu cunctis fidelibus nostris [5 1Kb] . Kapitula que nobis addere placuit, hec sunt.

1 [6 1Kb] . Si duo testimonia de qualibet re testimoniauerint et [7 1Kb] inter se discordant, tunc comis eligat unum ex una parte, et alium ex alia parte, ut illi duo testes decertent cum scutis et fustibus [a 1Kb] . Nam si flebiliores [8 1Kb] ipsi testes fuerint, tunc ad crucem examinentur. Quod [9 1Kb] si maioris etatis sunt et non possunt [10 1Kb] ad crucem stare, tunc mittant aut filios suos aut parentes aut qualemcumque hominem [11 1Kb]  possunt, qui pro eis hoc contendunt [12 1Kb] . Et ille qui  de ipsa [13 1Kb] falsitate conuictus fuerit, dextram [14 1Kb] manum perdat [b 1Kb] .

2 [15 1Kb] . De omnibus debitis soluendis sicut antiquitus fuit constitutum, per duodecim denarios solidus soluatur per totam Salicam legem, excepto leudis [16 1Kb] , si Saxo aut Friso Salicum [17 1Kb] occiderit, per 40 [18 1Kb] dinarios soluant solidum [19 1Kb] . Infra Salicos uero ex utraque parte de omnibus debitis sicut diximus 12 dinarii per solidum soluantur, siue de homicidiis, siue de omnibus [20 1Kb] rebus.

3 [21 1Kb] . De mannire [22 1Kb] uero nisi de ingenuitate aut de hereditatem non sit opus obseruandum. De ceteris uero inquisitionibus [23 1Kb] per districtionem comitis ad mallum ueniant [24 1Kb] , et fuste examinentur ad iustitias faciendum. Comites uero non semper pauperes  per placita premere [25 1Kb] debeant.



CONSTITUTIO DE LIBERIS ET uASSALLIS.


Capitula hec ex Codicibus 1. Chisiano et 2. Cauensi prima uice prodeunt, cum antea nonnisi caput primum inter Ludouici Capitula legibus Langobardorum addita uulgatum esset. Annus certus quidem non patet; cum tamen in Codice utroque una serie cum capitulis anno 816 promulgatis, quibus errore quodam capitulare Marincense inseritur, et ante capitularia anni 817 legantur, ea anno 816 assignare uisum est.

 1. Si [1 1Kb] quis per cartulam ingenuus [2 1Kb] dimissus fuerit, et a quolibet homine ad seruitium interpellatus fuerit, primo legitimum [3 1Kb] auctorem sue libertatis proferat, et in sua libertate perseueret. Si uero legitimum auctorem defuerit, testimonium bonorum hominum, qui tunc aderant quando liber dimissus fuit [4 1Kb] , se defendere permittatur. Si uero testes defuerint, cum duabus aliis [5 1Kb] cartis, que eiusdem cancellarii manu firmate sunt uel subscripte, sua carta, que tertia est, ueram [6 1Kb] et legitimam esse confirmet. Cancellarius tamen talis esse debet, qui pagensibus loci illius notus sit [7 1Kb] et acceptus. Si uero qui interpellatus fuerit, nec auctorem, nec testimonia, nec carte collatione ostendere potuerit, ipse qui eum inscripsit [8 1Kb] secundum legem cartam ipsam  falsam esse faciat, et seruum suum conquirat. Si uero interpellator aut actorem aut testimonia, aut  cartarum collatione uictus fuerit, et hoc quod uoluerit [9 1Kb] efficere non potuerit, multa que in ipsa ingenuitate carta continetur, cogatur exoluere.

2. Si quis seniorem suum dimittere uoluerit, et ei approbare potuerit unum de his criminibus: id est primo capitulo, si senior eum iniuste in seruitio redigere uoluerit; secundo [10 1Kb] capitulo, si in uita eius consiliauerit [11 1Kb] ; tertio capitulo, si senior uassalli sui uxorem adulterauerit; quarto capitulo, si euaginato gladio super eum uoluntarie occurrerit [12 1Kb] ; quinto capitulo, si senior uassalli sui defensionem facere potest [13 1Kb] postquam ei ipse manus suas [14 1Kb] commendauerit, et non fecerit, liceat uassallum eum dimittere. Qualecumque de istis quinque capitulis senior contra uassallum suum perpetrauerit, liceat uassallum  eum dimittere [a 1Kb] .



CONSTITUTIONES AQUISGRANENSES .


Anno 817 cum, Sorabis uasconibusque rebellibus deuictis, Saracenorum in Hispania, et filiorum Godofridi ex Dania legati pacis petende causa ad Ludouicum uenissent, tempore igitur pacis, imperator ad communem Ecclesie et omnium suorum utilitatem rebus imperii manum admouendam censuit. Conuentu igitur Aquisgrani adunato, tum suorum consilio regnum inter filios partitus. Lotharium imperii socium sibi assumpsit, tum leges nonnullas promulgandas curauit. Ee fuerunt forma institutionis canonicorum et sanctimonialium, capitula a regularibus obseruanda, capitula ad episcopos ordinesque ecclesiasticos generaliter pertinentia, leges mundane et capitula. Quarum prima ex inscriptionibus in Codicibus repertis anno 816, capitula monastica anno 817, imperii quarto, uI. Id. Iul. et in uno tantum Guelferbytano an. 816, imperii anno tertio, X Kal. Sept., capitula generalia anno 817 ascribuntur. Cum uero omnia inter se coherere ex prefatione capitularis generalis eiusque capitibus 3, 5, 14, 15, 19, intelligatur, et constitutio de prestationibus monasteriorum in eodem conuentu promulgata annum 817 preferat, totum harum legum complexum ei anno assignandum esse duxi. Sane historicorum ea de re testimonia ualde inter sese discrepant. Nam cuius auctoritatem reliquis omnibus ante habemus, Einhardus in Annalibus tacet, Annales Laurissenses anno 816 mense Augusto preceptum de cursu S. Benedicti a monachis cantando et Codicem de uita clericorum et nonnarum, Annales Moissiacenses anno 815, leges pro monachis et canonicis et de iustitiis faciendis atque hereditate uel libertate iniuste ablatis restituendis, anonymus uite Ludouici auctor librum canonice uite, regulas monachis et sanctimonialibus traditas et leges de seruis non clericandis atque de manso ecclesiarum dotalitio anno 817 assignant; ex Ermoldo legatio missorum qui in uitam clericorum regulariumque inquirant, anno 817 euenisse censenda est.

Prodeunt igitur infra: 1o Diuisio imperii. 2o Regula monachorum. 3o Capitulare generale; scilicet eius prefatio, capitulare ad clerum spectans, capitula legibus addenda, capitula per se scribenda, et capitula missis per totum imperium ablegatis contradita. 4o Encyclica ad archiepiscopos, a missis perferenda. 5o Constitutio de seruitio monasteriorum.



I. [a 3Kb] DIuISIO IMPERII .


Diuisionis huius formulam a Baluzio ex Codice olim Colbertino iam bibl. reg. Paris. n. 2718, sec. IX, fol. 76, 77 editam, ad fidem eiusdem Codicis recognitam denuo sistimus.



DIuISIO IMPERII DOMNI HLUDOWICI INTER DILECTOS FILIOS SUOS, INTER HLOTHARIUM uIDELICET [1 1Kb] ET PIPPINUM ET HLUDOWICUM, ANNO QUARTO IMPERII SUI.


In nomine domini Dei et saluatoris [2 1Kb] nostri Iesu Christi. Hludowicus, diuina ordinante prouidentia,  imperator augustus. Cum nos in Dei nomine anno incarnationis Domini octingentesimo septimo decimo, indictione decima, annoque imperii nostri quarto, mense Iulio, Aquisgrani palatio nostro, more solito, sacrum conuentum et generalitatem populi nostri propter ecclesiasticas, uel totius imperii nostri utilitates  pertractandas, congregassemus et in his studeremus, subito diuina inspiratione actum est, ut nos fideles nostri ammonerent, quatenus, manente nostra incolomitate, et pace undique a Deo concessa, de statu totius regni et de filiorum nostrorum causa, more parentum nostrorum tractaremus. Sed quamuis hec admonitio deuote ac fideliter fieret, nequaquam nobis nec his qui sanum sapiunt, uisum fuit, ut amore filiorum aut gratia, unitas imperii a Deo nobis conseruati  diuisione humana scinderetur, ne forte hac occasione scandalum in sancta Ecclesia oriretur, et offensam illius in cuius potestate omnium iura regnorum consistunt, incurreremus. Idcirco necessarium duximus, ut ieiuniis et orationibus et elemosimarum largitionibus, apud illum obtineremus, quod nostra infirmitas non presumebat. Quibus rite per triduum celebratis, nutu omnipotentis Dei ut credimus, actum est, ut et [a 1Kb] nostra et [b 6Kb] totius populi nostri  in dilecti primogeniti nostri Hlutharii electione uota concurrerent. Itaque taliter diuina dispensatione manifestatum, placuit et nobis et omni populo nostro, more solemni imperiali diademate coronatum, nobis et consortem et successorem imperii, si Dominus ita uoluerit, communi uoto constitui. Ceteros uero fratres eius, Pippinum uidelicet et Hludowicum equiuocum nostrum, communi consilio placuit regiis insigniri nominibus, et loca inferius denominata constituere, in quibus post decessum nostrum, sub [a 1Kb] seniore fratre, regali potestate potiantur iuxta inferius adnotata capitula, quibus, quam inter eos constituimus, conditio continetur. Que capitula propter utilitatem imperii, et perpetuam inter eos pacem conseruandam, et totius Ecclesie tutamen cum omnibus  fidelibus nostris considerare placuit, et considerata conscribere, et conscripta propriis manibus firmare, ut Deo opem ferente, sicut ab omnibus communi uoto actum est, ita communi deuotione a cunctis inuiolabiliter conseruentur, ad illorum et totius populi christiani perpetuam pacem; salua in omnibus nostra imperiali potestate super filios et populum nostrum, cum omni subiectione que patri a filiis, et imperatori ac regi a suis populis exhibetur.

Cap. 1. uolumus ut Pippinus habeat Aequitaniam et Wasconiam, et [b 1Kb] markam Tolosanam totam, et insuper comitatos quatuor, id est in Septimania Carcassensem, et in Burgundia Augustudunensem et [1 1Kb] Aualensem et Niuernensem.

2. Item Hludowicus uolumus ut habeat Baioariam  et Carentanos, et Beheimos et Auaros, atque Sclauos qui ab orientali parte Baioarie sunt, et insuper duas uillas dominicales ad suum seruitium in pago Nortgae [c 1Kb] Luttraof et Ingoldesstat.

3. uolumus ut hi duo fratres, qui regis nomine censentur, in cunctis honoribus intra suam potestatem distribuendis propria potestate potiantur; tantum ut in episcopatibus et abbatiis ecclesiasticus ordo  teneatur, et in ceteris honoribus dandis honestas et utilitas seruetur.

4. Item uolumus, ut semel in anno, tempore oportuno, uel simul uel singillatim, iuxta quod rerum conditio permiserit, uisitandi et uidendi, et de his que necessaria sunt et que ad communem utilitatem uel ad perpetuam pacem pertinent, mutuo fraterno amore tractandi gratia, ad seniorem fratrem cum donis suis ueniant. Et si forte aliquis illorum qualibet ineuitabili necessitate impeditus, uenire tempore solito et oportuno nequiuerit, hoc seniori fratri legatos et dona mittendo significet; ita dumtaxat, ut cum primum possibilitas congruo tempore adfuerit, uenire qualibet cabillatione non dissimulet.

5. uolumus atque monemus, ut senior frater,  quando ad eum aut unus aut ambo fratres sui cum donis, sicut predictum est, uenerint, sicut ei maior potestas Deo annuente fuerit adtributa, ita et ipse illos pio fraternoque amore largiori dono remuneret.

6. uolumus atque iubemus, ut senior frater iunioribus fratribus suis, quando contra exteras nationes auxilium sibi ferre rationabiliter expetiuerint, iuxta quod ratio dictauerit et temporis oportunitas permiserit, uel per se ipsum uel per fideles missos et exercitus suos oportunum eis auxilium ferat.

7. Item uolumus, ut nec pacem nec bellum contra exteras et huic a Deo conseruato imperio inimicas nationes, absque consilio et consensu senioris fratris ullatenus suscipere presumant. Impetum uero ostium  subito insurgentium, uel repentinas incursiones, iuxta uires per se repellere studeant.

8. De legatis uero, si ab exteris nationibus uel propter pacem faciendam, uel bellum suscipiendum, uel ciuitates aut castella tradenda, uel propter alias quaslibet maiores causas directi fuerint, nullatenus sine senioris fratris conscientia ei respondeant, uel eos remittant. Si autem ad illum de quacumque parte missi directi fuerint, ad quemlibet illorum primo peruenerint,  honorifice eos cum fidelibus missis usque ad eius presentiam faciat peruenire. De leuioribus sane causis iuxta qualitatem legationis per se respondeant. Illud tamen monemus, ut quomodocumque se res in confinibus eorum habuerint, semper ad senioris fratris notitiam perferre non neglegant, ut ille semper sollicitus et paratus inueniatur, ad quecumque necessitas et utilitas regni postulauerit.

9. Precipiendum etiam nobis uidetur, ut post decessum nostrum uniuscuiusque uasallus tantum in potestate domini sui beneficium, propter discordias euitandas, habeat, et non in alterius. Proprium autem suum et hereditatem, ubicumque fuerit, salua iustitia cum honore et securitate secundum suam legem unusquisque absque iniusta inquietudine possideat;  et licentiam habeat unusquisque liber homo qui seniorem non habuerit, cuicumque ex his tribus fratribus uoluerit, se commendandi.

10. Si autem, et quod Deus auertat et quod nos minime obtamus, euenerit, ut aliquis illorum propter cupiditatem rerum terrenarum, que est radix omnium malorum, aut diuisor aut obpressor ecclesiarum uel pauperum extiterit, aut tyrannidem, in qua omnis crudelitas consistit, exercuerit, primo secreto secundum Domini preceptum per fideles legatos semel, bis, et ter de sua emendatione commoneatur; ut si his renisus fuerit, accersitus a fratre, coram altero fratre paterno et fraterno amore moneatur et castigetur. Et si hanc salubrem admonitionem penitus spreuerit, communi omnium sententia quid de  illo agendum sit decernatur; ut quem salubris ammonitio a nefandis actibus reuocare non potuit, imperialis potentia communisque omnium sententia coherceat.

11. Rectores uero ecclesiarum de Francia talem potestatem habeant rerum ad illas pertinentium, siue in Aquitania, siue in Italia, siue in aliis regionibus ac prouintiis huic imperio subiectis, qualem tempore genitoris nostri habuerunt uel nostro habere noscuntur.

12. De tributis uero et censibus uel metallis, quicquid in eorum potestate exigi uel haberi potuerit, ipsi habeant, ut ex his in suis necessitatibus consulant, et dona seniori fratri deferenda melius preparare  ualeant.

 13. uolumus etiam, ut si alicui illorum post decessum nostrum tempus nubendi uenerit, ut cum consilio et consensu senioris fratris uxorem ducat. Illud tamen propter discordias euitandas et occasiones noxias auferendas cauendum decernimus, ut de exteris gentibus nullus illorum uxorem accipere presumat. Omnium uero homines propter pacem artius conligandam, ubicumque inter partes elegerint, uxores ducant.

14. Si uero aliquis illorum decedens legitimos filios reliquerit, non inter eos potestas ipsa diuidatur; sed potius populus pariter conueniens, unum ex eis, quem Dominus uoluerit, eligat; et hunc senior frater in loco fratris et filii suscipiat, et honore paterno sublimato, hanc constitutionem erga illum modis  omnibus conseruet. De ceteris uero liberis pio amore pertractent, qualiter eos more parentum nostrorum saluent et cum consilio habeant.

15. Si uero absque legitimis liberis aliquis eorum decesserit, potestas illius ad seniorem fratrem reuertatur. Et si contigerit illum habere liberos ex concubinis, monemus ut erga illos misericorditer agat.

16. Si uero alicui illorum contigerit, nobis decedentibus, ad annos legitimos iuxta [a 1Kb] Ribuariam legem nondum peruenisse, uolumus ut donec ad prefinitum annorum terminum ueniat, quemadmodum modo a nobis, sic a seniore fratre et ipse et regnum eius procuretur atque gubernetur. Et cum ad legitimos annos peruenerit, iuxta taxatum modum sua potestate in omnibus potiatur.

 17. Regnum uero Italie eo modo predicto filio nostro, si Deus uoluerit ut successor noster exsistat, per omnia subiectum sit, sicut et patri nostro fuit, et nobis, Deo uolente, presenti tempore subiectum manet.

18. Monemus etiam totius populi nostri deuotionem et sincerissime fidei pene apud omnes gentes famosissimam firmitatem, ut si is filius noster qui nobis diuino nutu successerit, absque legitimis liberis rebus humanis excesserit, propter omnium salutem et Ecclesie tranquillitatem et imperii unitatem, in elegendo uno ex liberis nostris, si superstites fratri suo fuerint, eam quam in illius electione fecimus conditionem imitentur; quatenus in eo constituendo non  humana, sed Dei queratur uoluntas adimplenda.



II. CAPITULA MONACHORUM [a 2Kb] .


Editionem Baluzianam recognouimus, inspectis Codicibus, quorum primus est: 1. bibl. reg. Paris. n. 2826 ms. sec. IX uel X, qui capita hoc ordine refert: 1-5, 8, 7, 6, 10-13, 15, 16, 14, 17-20, 23-32. 9, 33  34, 38-52, 35, 53, 36, 54-56, 37, 57, 21, 58, 59, 60-69, 71, 70, 72, 73, 75-77, et alia duo capitula. 2. bibl. Musei Britannici inter Codd. Cottonianos Tiber. A. III, m. sec IX uel X, cuius capitum hic est ordo 1-6, 11-13, 15, 16, 14, 17-20, 23-34, 38-53, 35, 36, 54, 55, 37, 57, 21, 58, 59-68, 72, 73, 70, 74, 75, 76. 3. Codex bibl. ducalis Guelferbytane Helmstadiensis inter n. 532 membr., sec. IX uel X, qui capita hoc ordine sistit 1-5, 8, 7, 6, 10-13, 15, 16, 14, 17-20, 22-32, 9, 33, 34, 38-40, reliqua omnia desunt. 4. Cod. bibl. Casinatis n. 353 membr. sec. X, ab Angelo de Noce in appendice Leonis Marsicani editus . Exhibet capitula 1-6, 11-13, 15, 16, 14, 17-20, 23-34, 39-49, 7, 50-53, 35, 36, 54, 55, 56, 57, 41, 58-69, 72, 73, 70, 74-76, 71, 79, 78. 5. Cod. bibl. Paris. n. 1535 m., sec. X, capitula hoc ordine sistit, ad Casinatem proxime accedenti: cap. 1-6, 11-13, 15, 16, 14, 17-20, 23-34, 38-53, 35, 36, 54, 56, 55, 37, 57-69, 72, 73, 70, 74-77, 79, 78. Explicit.

 Anno incarnationis Domini nostri Iesu Christi 817 [1 1Kb] , imperii uero gloriosissimi principis Hludowici quarto [2 1Kb] , 6 Idus Iulias, cum in domo Aquisgrani [3 1Kb] palatii [4 1Kb] , que ad Lateranis dicitur, [a 1Kb] abbates complures [5 1Kb] una cum suis resedissent monachis, hec que subsequuntur [6 1Kb] capitula communi consilio ac pari uoluntate inuiolabiliter a regularibus conseruari decreuerunt.

1. Ut abbates, mox ut ad monasteria sua remeauerint, regulam per [b 1Kb] singula uerba discutientes pleniter legant, et intelligentes, Domino opitulante, efficaciter cum monachis suis implere studeant.

2. Ut monachi omnes qui possunt, memoriter regulam discant.

3. Ut officium iuxta quod in regula sancti Benedicti  continetur, celebrent.

4. Ut in coquina, in pistrino, et in [c 1Kb] ceteris artium officinis, propriis operentur manibus, [d 1Kb] et uestimenta sua oportuno tempore lauent.

5. Ut nullo umquam tempore post uigilias, causa dormiendi, nisi contigerit eos ante horam constitutam surgere, ad lectos redeant suos.

 6. Ut in quadragesima, nisi in sabbato sancto, [e 1Kb] non radantur. Alio autem tempore, semel per quindecim dies radantur [7 1Kb] , [ [f 1Kb] et in octauis pasche].

7 [8 1Kb] . Ut [g 1Kb] balnearum usus in arbitrio prioris consistat.

8 [9 1Kb] . Ut uolatilia intus forisue, nisi pro infirmitate, nullo tempore comedant.

9 [10 1Kb] . [h 1Kb] Ut nullus episcoporum monachis uolatilia comedere precipiat.

10 [11 1Kb] . Ut poma et lactuce, nisi quando alius sumitur cibus, non comedantur.

11. Ut certum phlebotomie [12 1Kb] tempus non obseruent; sed unicuique, secundum quod necessitas expostulat, concedatur, et specialis in cibo et in potu tunc consolatio prebeatur.

 12. Ut si necessitas poposcerit ob operis laborem, post refectionem uespertinam, etiam et in quadragesima pari modo, et quando officium mortuorum celebratur, priusquam lectio completorii legatur, bibant.

13. [i 1Kb] Ut cum a [13 1Kb] quocumque priore suo increpatus quis eorum fuerit, mea culpa primo dicat; dehinc  prosternens se illius pedibus cum cappa, si habuerit, ueniam petat. Et tunc iubente priore surgat, et unde interrogatus fuerit, rationem humiliter reddat.

14. Ut nudi pro qualibet culpa coram fratrum obtutibus [a 1Kb] non flagellentur.

15. [b 1Kb] Ut soli, uidelicet sine alio fratre, in uiam non dirigantur.

16. Ut sibi [c 1Kb] compatres commatresue non faciant [1 1Kb] , neque [d 1Kb] osculentur feminas.

17. Ut si necessitas fuerit eos occupari in [e 1Kb] fruges colligendo, aut [2 1Kb] in alia opera, [constitutum legendi et meridie pausandi tempus pretermittatur, et operantes [3 1Kb] ] non murmurent.

18. Ut quarta et sexta feria ieiunantes, ante nonam, aut post nonam, si necessitas fuerit, iuxta  prioris arbitrium leuia opera exerceant.

19. Ut in quadragesima [f 1Kb] libris de bibliotheca secundum prioris dispositionem acceptis, alios [4 1Kb] , nisi prior decreuerit expedire, non accipiant.

 20. Ut eis uestimenta nec multum uilia, nec multum pretiosa, sed mediocria dentur.

21 [5 1Kb] . Ut mensura [g 1Kb] cuculle [6 1Kb] duobus consistat cubitis.

22 [7 1Kb] . Ut si infra posite mensure quantitatem decreuerit abbas causa necessitatis quippiam augeri, in illius maneat potestate. Alioquin hoc omnino prouideat, ut camisias duas, et tunicas duas, et cucullas duas, et cappas duas unusquisque monachorum habeat; quibus uero necesse est, addatur et tertia; et [h 2Kb] pedules quatuor paria, et [i 1Kb] femoralia duo paria, roccum unum, pellicias [8 1Kb] usque ad talos duas, fasciolas duas; quibus autem necesse est itineris causa, alias duas; [i 1Kb] manicas quas uulgo wantos appellamus, in estate, et in hieme uero muffulas ueruicinas;  calciamenta diurna paria duo, subtalares per noctem in estate duas, in hieme uero soccos; [k 1Kb] saponem sufficienter et uncturam; [l 1Kb] pinguedinem ad esum excepto sexta feria et uiginti diebus ante  natiuitatem Domini, et septimana [illa [1 1Kb] que ante quadragesimam uocatur] quinquagesima. Ubi autem uinum non est, unde emina detur, duplicem emine mensuram de ceruisa bona. Et quecumque preter hec [a 2Kb] regula iubet, singuli eorum, cum necessitas postulauerit, absque dilatione accipiant.

23. Ut in quadragesima, sicut et in alio tempore, uicissim sibi pedes lauent, et antiphonas huic officio congruentes decantent. In cena uero Domini pedes fratrum, si ualet, abbas lauet et osculetur, [b 1Kb] et demum propria manu poculum eis porrigat.

24. [c 2Kb] Ut mandatum, si [2 1Kb] tempus est cene, tam fratrum quam etiam peregrinorum, post cenam fiat.

25. Ut ea quam monachi sui habent mensura  sint abbates contenti, in manducando, in bibendo, in dormiendo, in uestiendo, in operando, quando in aliis utilitatibus non fuerint occupati.

26. Ut uillas frequenter, et nisi necessitas cegerit, non circumeant, neque suis illas monachis custodiendas committant. Et si eos ire ad eas necessitas fuerit, expleto necessitatis negotio, ad sua mox monasteria redeant.

27. Ut abbas uel quispiam fratrum ad portam monasterii  cum hospitibus [d 1Kb] non reficiat. In refectorio autem omnem eis humanitatem manducandi ac bibendi exhibeat. [e 1Kb] Ipse tamen ea cibi potusque mensura contentus sit, quam reliqui fratres accipiunt. Si uero propter hospitem uoluerit ad solitam mensuram fratribus sibique aliquid augere, in sua maneat potestate.

28. Ut seruitores non ad unam mensam, sed in propriis locis, post refectionem fratrum reficiant; quibus eadem lectio que fratribus recitata est, legatur.

29. Ut lectori nichil, nisi [f 1Kb] quod regula iubet, detur.

30. Ut Alleluya in septuagesima dimittatur.

31. [g 1Kb] Ut prepositus intra et extra monasterium  post abbatem maiorem reliquis abbati [3 1Kb] subditis habeat potestatem.

32. Ut monachis non nisi monachus constituatur prepositus.

33. [h 1Kb] Ut de senioribus monasterium circumeuntibus quidam [4 1Kb] cum fratribus in obedientiam exeant, quidam in monasterio propter custodiam remaneant.

34. [i 1Kb] Ut nouitio non facilis monasterii tribuatur ingressus, et ut in cella hospitum [i 1Kb] probationis causa  hospitibus seruiat paucis diebus [1 1Kb] . Res uero, si quas habet, [a 1Kb] parentibus suis [2 1Kb] commendet. Expleto autem probationis sue anno, secundum quod regula precipit inde faciat. Ipse uero nec tundatur nec uestimenta sua pristina inmutet, priusquam obedientiam [b 1Kb] promittat.

35. Ut monachus, professione facta, tribus diebus cuculla [c 1Kb] coopertum habeat caput.

36. [d 2Kb] Ut puerum pater aut mater [e 1Kb] tempore oblationis offerant [f 1Kb] ad altare [3 1Kb] , et petitionem pro eo coram laicis testibus faciant, quam tempore intelligibili regulam obseruare promiserit, ipse puer confirmet.

37. Ut infantes oblati carnem, non nisi causa infirmitatis, manducent.

38. Ut quando fratres post sextam dormiunt, si quis eorum uoluerit legere, in ecclesia aut in lecto  suo [4 1Kb] legat.

 39. Ut in quadragesima usque ad nonam operentur fratres, quatenus missa celebrata tempore congruo reficiant.

40. [g 3Kb] Ut domus semota [5 1Kb] his qui fugere, aut pugnis baculisue inter se uoluerint confligere, aut quibus ex integro facte sunt regulares discipline, habeatur huiusmodi, quod [6 1Kb] in hieme ignis possit accendi, et atrium iuxta sit, quo possint quod eis iniungitur operari [7 1Kb] .

41. Ut si quis negligenter sonitum [8 1Kb] fecerit, aut aliud quid excesserit in refectorio, mox a priore [h 1Kb] ueniam petat [9 1Kb] .

42. Ut nullus plebeius seu clericus secularis in monasterio ad habitandum recipiatur, nisi uoluerit fieri monachus.

43. Ut nemini liceat sermonem iuramenti aut affirmationis proferre, nisi sicut sancti patres soliti  fuerint [i 1Kb] loqui.

 44. Ut abbatibus liceat habere cellas, in quibus aut monachi sint aut canonici. Et abbas preuideat, ne minus de monachis ibi habitare permittat quam sex.

45. [a 1Kb] Ut scola in monasterio non habeatur, nisi eorum qui oblati sunt.

46. Ut in precipius solemnitatibus, id est in natale et in octauis Domini, in epiphania, in pascha quoque, et ascensione Domini, et in pentecosten, et in sanctorum festiuitatibus, id est sancti Stephani, et in beati Ioannis euangeliste et in natale infantium, in purificatione et assumptione sancte Marie, similiter et in beatorum apostolorum festis, et in sancti Iohannis baptiste natiuitate, in sancti quoque Laurentii atque Martini, et in sancti Benedicti,  seu in natalitiis cuiuslibet sancti cuius honor in qualicumque parrochia specialiter celebratur, [b 1Kb] plenarium officium agatur [1 1Kb] et [c 1Kb] bis reficiatur.

47. Ut in parasceue non aliud nisi panis et aqua sumatur.

48. Ut benedictio post completorium a sacerdote dicatur [d 1Kb] .

49. Ut de omnibus in eleemosynam datis, tam ecclesie quam fratribus, decime pauperibus dentur.

50. Ut pretermissis partitionibus psalterii, psalmi speciales pro [e 1Kb] eleemosynariis et defunctis cantentur.

 51. Ut in hebdomada pentecosten non flectantur genua et non ieiunetur, nisi statuti fuerint [f 1Kb] dies ieiunii.

52. Ut laici causa manducandi ac bibendi [g 1Kb] in refectorium non ducantur.

53. Ut quoties exposcit necessitas, uestimenta et calciamenta et omnia necessaria fratribus dentur.

54. Ut qui preponuntur nonni uocentur [2 1Kb] : hoc ex paterna reuerentia.

55. Ut [h 1Kb] senior decanus [3 1Kb] reliquis decanis preponatur, et abbate uel preposito [4 1Kb] presente locum proprium teneat.

56 [5 1Kb] . [i 1Kb] Ut prepositus, decanus, [i 1Kb] cellararius de eorum ministerio, nisi causa utilitatis aut necessitatis,  non remoueantur.

57. Ut libra panis triginta solidis per duodecim denarios metiatur [6 1Kb] .

58. Ut dormitorium iuxta oratorium constituatur, ubi superuenientes monachi dormiant.

59. [k 1Kb] Ut [7 1Kb] abbates monachos secum in itinere, nisi ad [l 1Kb] generalem synodum, non ducant.

60. Ut duo tantum signa ad tertiam, sextam, nonamque pulsentur.

61. Ut monachi cappas dissutas [8 1Kb] preter uillosas non habeant.

 62. Ut abbas, prepositus, uel decanus, quamuis presbyteri non sint, lectoribus benedictionem tribuant.

63. Ut docti fratres eligantur, qui cum superuenientibus monachis [a 1Kb] loquantur.

64. [b 2Kb] Ut de furto incerto oratio primum, et postea excommunicatio a corpore et sanguine Christi fiat, quousque culpabilis confiteatur.

65. Ut si frater aduersus fratrem pro qualibet culpa testimonium protulerit, fratri perfectiori credatur.

66. Ut psalmus inuitatorius et Gloria pro defunctis non cantetur.

67. Ut lector [c 1Kb] stando [1 1Kb] benedictionem postulet.

68. Ut [d 1Kb] eulogie fratribus a presbyteris in refectorio dentur.

 69 [2 1Kb] . Ut ad capitulum primitus martyrologium legatur, et dicatur uersus quo silentium soluatur; deinde regula, aut homelia quelibet legatur. Nouissime tu autem Domine, dicatur.

70. Ut ad capitulum lectio [e 1Kb] tradatur, similiter ad conlationem si tempus fuerit oportunum.

 71 [3 1Kb] . [f 1Kb] Ut quando fratres estiuo tempore ieiunant, post sextam dormiant.

72. Ut si qui noxe culpa tenetur, die dominico remissius habeat, et ueniam non petat.

73. Ut pro abbate defuncto anniuersarium fiat officium.

74 [4 1Kb] . Ut ad missam Sanctus stantes [5 1Kb] et [g 1Kb] Pater noster genua flectentes dicant.

75. Ut nullus pro munere recipiatur in monasterio, nisi quem bona uoluntas et morum [6 1Kb] commendat probitas.

76. Ut unicuique fratri in cibo et in potu sua mensura separatim detur, et de ipsa mensura sibi data alicui [h 1Kb] nichil tribuat.

77. [7 1Kb] . Ut fratres aliquid pinguedinis in uictu quotidiano  habeant; excepta sexta feria, et diebus octo ante natale Domini, et a quinquagesima usque ad pascha [8 1Kb] .

78 [9 1Kb] . Ut uolatilia in natale Domini et in pascha tantum [i 1Kb] quatuor [10 1Kb] diebus, si est unde, comedant. Si uero non fuerit unde, non requiratur [i 1Kb] per debitum.  Si autem abbas aut monachi abstinere se uoluerint, in eorum sit arbitrio [1 1Kb] .

79 [2 1Kb] . Ut muffule [3 1Kb] ueruecine fratribus dentur.

80 [4 1Kb] . [a 1Kb] In doctrina sua abbas apostolicam debet illam semper formulam seruare, in qua dicit: argue, obsecra, increpa. Id est, indisciplinatos et inquietos debet durius arguere, obedientes autem et mites et patientes, ut in melius proficiant, obsecrare. Negligentes uero et contemnentes ut increpet et corripiat, admonemus, neque dissimulet peccata delinquentium; sed mox ut ceperint oriri, radicitus ea ut preualet amputet, memor periculi Heli sacerdotis de Silo. Improbos autem et duros ac superbos uel inobedientes, uerberum uel corporis castigatione in ipso initio peccati cerceat, sciens scriptum: Stultus uerbis  non corrigitur; et iterum: Percute filium tuum  uirga, et liberabis animam eius a morte. [b 1Kb] In omnibus igitur omnes magistram sequantur regulam, neque ab ea temere declinetur a quoquam. Nullus in monasterio proprii cordis sequatur uoluntatem, neque presumat quisquam cum abbate suo proterue infra monasterium aut foris contendere. Quod si presumpserit, regulari discipline subiaceat. Si quis frequenter correptus pro qualibet culpa, si etiam excommunicatus non emendauerit, acrior ei accedat correctio, id est, uerberum uindicte in eum procedant. Similiter et qui presumpserit claustra monasterii egredi, uel quocumque ire, uel quippiam, quamuis parum, sine iussione abbatis facere, uindicte regulari subiaceat. Peccantes autem coram omnibus arguantur, ut ceteri metum habeant [c 2Kb] .



III. CAPITULARE AQUISGRANENSE GENERALE .


Prefationem Capitularis generalis notis tironianis in Codice 1. bibl. regie Paris. n. 2718 conscriptam et a Baluzio et Carpenterio pridem uulgatam, ope tabularum eri incisarum, duce uiro sagacissimo Ulrico Fr. Kopp explicatam iterum sistimus.

 In [a 1Kb] nomine Domini Dei et saluatoris nostri Iesu Christi. Hludowicus diuina ordinante prouidentia imperator augustus. Quia iuxta apostolum, quamdiu in hoc seculo sumus, peregrinamur a Domino, et nichil in presenti fixum, nichil immobile, sed cuncta ueloci peruolarint cursu, et scriptura testante quodcumque possumus, instanter operare debemus, quia nulli ad bene operandum crastinus dies promittitur, omnesque secundum apostolum  ante tribunal Christi stabimus, ut unusquisque rationem pro his que gessit reddat, nobis precipue qui ceteris mortalibus conditione equales existimus, et dignitate tantum regiminis supereminemus, qui non solum pro commisso grauiore, uerum etiam pro reatuum nostrorum factis et dictis insuper etiam cogitatis, in districti examinis die iuxta scripturam  sacram, que dicit, quoniam interrogabit opera nostra, et cogitationes scrutabitur, rationes reddituri sumus, sollicita circumspectione totaque mentis intentione satagendum est, ut bonis operibus iugiter insistendo, his quibus preesse uidemur, modis omnibus, quantum nobis diuina suffragante gratia facultas adtributa fuerit, prodesse curemus. Sed quia omne datum optimum et omne donum perfectum de sursum est, debemus continuis precibus Dominum humiliter exorare,  faciemque illius humili confessione et congrua, prout ipse posse dederit, emendatione preuenire, ut sicut eius est muneris quod regnamus, eius sit pietatis quo id feliciter gerimus: quatenus, eo miserante, et regni gubernaculis equissimo libramine tenere, et ad eum qui rex regum est et dominus dominantium, cum multiplici fructu administrationis  nostre, iustitie scilicet, et pietatis atque humilitatis, sine fine cum eo regnaturi mereamur peruenire. Et quoniam per apostolum suum nos adiutores suos appellare dignatus est, et sancta ecclesia, eius uidelicet sponsa, in scripturis sanctis ortus est appellata, cotidianis exercitiis adhibitis sarculo bone operationis est excolenda; ut sicut semper nociua in ea uelut in bono agro emergunt, ita semper laboris bonique studii eradicentur noxia, plantentur utilia. Oportet nos cunctis eius necessitatibus, nisibus quibus possumus, deuote consulere; quatenus in eius emendatione, quantum Dominus posse dederit, tota cum mentis deuotione elaborantes, in aliqua parte edificiorum illius, a fabricatore eius, Domino scilicet Iesu Christo, aptari mereamur. Proinde notum sit  omnibus fidelibus nostris sancte Dei ecclesie, nostrisque Deo dispensante successoribus, quia cum nos nullis existentibus meritis diuina pietas, genitore nostro rebus humanis exempto, ad huius imperii culmen prouexisset, et quomodo aut qualiter desiderium diuini cultus, quod ab ineunte etate, Christo inspirantem, ente conceperamus, ad effectum Domino suffragante perduceremus, et quid studii quidue laboris progenitores nostri, precipue tamen pie recordationis genitor noster, in utilitatibus sancte Dei ecclesie exhibuerint, aduerteremus, et pia illorum facta non solum inuiolata conseruare, sed etiam imitare pro uiribus nobis Deo concessis optaremus, scilicet ut si quid in ecclesiasticis negotiis, siue in statu reipublice, emendatione dignum perspexissemus, quantum  Dominus posse dabat, nostro studio emendare. Et actenus hinc inde mundanorum turbinum procellis emergentibus, diuersissimisque occupationibus ingruentibus prepediti, ut optaueramus, efficere nequiuissemus, huius rei gratia quarto anno imperii nostri, arcersitis nonnullis episcopis, abbatibus, canonicis, et monachis, et fidelibus, optimatibus nostris, studuimus eorum consultu sagacissima inuestigare inquisitione, qualiter unicuique ordini, canonicorum uidelicet, monachorum et laicorum, iuxta quod ratio  dictabat et facultas suppetebat, Deo opem ferente consuleremus. Et quoniam, licet sepe de statu ecclesiarum et de iustitiis preterito tempore ordinassemus, et missos per singula loca destinassemus, et inuidente diabolo per tirannicam prauitatem prepeditum fuisset, quia Dominus de his opportunissime triumphare concessit et pacem undique donauit, oportebat ut hoc tempus pacis indulte in communem sancte Dei ecclesie et omnium nostrorum utilitatem inpenderemus, tribus uidelicet modis; ut que bene inchoata erant, Deo auxiliante effectum obtinerent; et si qua bona uoluntate, sed incauta discretione, uariis prepedientibus causis inchoata fuissent, ut diligenter inspicerentur discreteque, prout facultas suppetebat, corrigerentur; si qua etiam de his que  necessaria erant deesse uideremus, ut quererentur, et Deo auxiliante ad effectum perducerentur: quatenus deinceps opus nostrum a nemine iuste posset reprehendi, et tam nostris quam futuris temporibus multorum saluti proficeret, et Deo opitulante stabile permaneret. Sed qualiter de his diuina cooperante gratia, consultu fidelium, pro uiribus et temporis breuitate, licet non quantum debuimus et uoluimus, sed quantum a Deo posse accepimus, egerimus, et quid unicuique ordini, communi uoto communique consensu, consulere studuerimus, ita ut quid canonicis proprie de his, quidue monachis obseruandum, quid etiam in legibus mundanis inducendum, quid quoque in capitulis inserendum foret, adnotauerimus, et singulis singula obseruanda contraderemus, tamen  ut siue nostris siue successorum nostrorum temporibus rata forent, et inuiolabiliter Deo annuente conseruarentur, placuit nobis ea que congesta sunt, ob memorie firmitatisque gratiam, in unum strictim congerere, et subiectis capitulis adnotare, et in publico archiuo recondere; ut successores Deo dispensante nostri, nostra pia facta conseruantes, ipsi nichilominus bona facta sua successoribus suis seruanda perdoceant.


Finis.

 Capitulare ad ecclesiasticos ordines pertinens prodit ope Codicum 1. eiusdem bibl. regie Paris., n. 2718 sec. IX. 2. bibl. ducalis Guelferbytane Blankenburgici, sec. X. 3. bibl. ducalis Gothane, sec. XI. Baluzius uero adhibuerat: 4, 5, 6. Codd. bibl. Paris., n. 4626 Bigotianum, 4280 A. S. Remigii Rhemensem, 4788 S. uincentii Laudunensem, aliumque Thuaneum; et exstat preterea in Cod. bibl. reg. Paris. Fonds de Notre-Dame F. 4, sec. X, atque capitula 1-4, 15, 16, 29, 5, in Cod. n. 4628 A.


 [a 1Kb] Hec capitula proprie ad episcopos uel ad ordines quosque ecclesiasticos pertinentia, que non solum hi obseruare, sed etiam sibi subiectis uel commissis facienda perdocere debent.

1. Quia iuxta sanctorum patrum traditionem nouimus res ecclesie uota esse fidelium, pretia peccatorum, et patrimonia pauperum, cuique non solum habita conseruare, uerum etiam multa Deo opitulante  conferre optamus. Tamen ut ab ecclesiasticis de non diuidendis rebus illius suspicionem dudum conceptam penitus amoueremus, statuimus ut neque nostris neque filiorum, et Deo dispensante successorum nostrorum temporibus, qui nostram uel progenitorum nostrorum uoluntatem uel exemplum imitari uoluerint, ullam [1 1Kb] penitus diuisionem aut iacturam patiatur.

 2. Sacrorum canonum non ignari, [1 1Kb] ut in Dei nomine sancta ecclesia suo liberius potiretur [2 1Kb] honore, adsensum ordini ecclesiastico prebuimus, ut scilicet episcopi per electionem cleri et populi secundum statuta canonum de propria diocesi, remota personarum et munerum acceptione, ob uite meritum et sapientie donum eligantur, ut exemplo et uerbo sibi subiectis usquequaque prodesse ualeant [a 1Kb] .

3. Quia uero canonica professio a multis, partim ignorantia, partim desidia, dehonestabatur, opere pretium duximus, Deo annuente, apud sacrum conuentum ut ex dictis sanctorum patrum, uelut ex diuersis pratis quosdam uernantes flosculos carpendo, in unam regulam canonicorum et canonicarum congerere, et canonicis uel sanctimonialibus seruandam  contradere, ut per eam canonicus ordo absque ambiguitate possit [3 1Kb] seruari. Et quoniam illam sacer conuentus ita etiam laudibus extulit, ut usque ad unum iota obseruandam percenseret, statuimus ut ab omnibus in eadem professione degentibus indubitanter teneatur, et modis omnibus siue a canonicis siue a sanctimonialibus canonice degentibus deinceps obseruetur [4 1Kb] .

4. Statutum est, ut quicquid tempore imperii nostri a fidelibus ecclesie sponte conlatum fuerit, in dicioribus locis duas partes in usus pauperum, tertiam in stipendia cedere clericorum aut monachorum; in minoribus uero locis eque inter clerum et pauperes fore diuidendum; nisi forte a datoribus, ubi specialiter dande sint, constitutum fuerit.

 5. Monachorum siquidem causam qualiter Deo opitulante ex parte disposuerimus, et quomodo ex se ipsis sibi eligendi abbates licentiam dederimus, et qualiter Deo opitulante quiete uiuere propositumque suum indefesse custodire ualerent ordinauerimus, in alia scedula diligenter adnotari fecimus; et ut apud successores nostros ratum foret et inuiolabiliter conseruaretur [5 1Kb] , confirmauimus.

6. De seruorum uero ordinatione, qui passim ad gradus ecclesiasticos indiscrete promouebantur, placuit omnibus cum sacris canonibus concordari debere. Et statutum est, ut nullus episcoporum deinceps eos ad sacros ordines promouere presumat, nisi prius a Dominis propriis libertatem consecuti fuerint. Et si quilibet seruus dominum suum fugiens,  aut latitans, aut adhibitis testibus munere conductis uel corruptis, aut qualibet calliditate uel fraude, ad gradus ecclesiasticos peruenerit, decretum est ut deponatur, et dominus eius eum recipiat. Si uero auus uel pater ab alia patria in aliam migrans, in eadem  prouincia filium genuerit, et ipse filius ibidem educatus et ad gradus ecclesiasticos promotus fuerit, et utrum seruus sit ignorauerit, et postea ueniens dominus illius legibus eum adquisiuerit, sancitum est, ut si dominus eius illi libertatem dare uoluerit, in gradu suo permaneat. Si uero eum catena seruitutis, a castris dominicis extrahere [6 1Kb] uoluerit, ut gradum amittat; quia iuxta sacros canones [7 1Kb] uilis persona manens sacerdotii dignitate fungi non potest. De rebus uero illorum uel peculiare qui a propriis dominis libertate donantur ut ad gradus ecclesiasticos iure promoueantur, statutum est, ut in potestate dominorum consistat, utrum illis concedere, an sibi uindicare uelint. Ceterum, si post ordinationem aliquid adquisiuerint [8 1Kb] , illud obseruetur quod in canonibus  de consecratis [9 1Kb] nichil habentibus constitutum est. De ecclesiarum uero seruis communi sententia decretum est, ut archiepiscopi per singulas prouincias constituti nostram auctoritatem, suffraganei uero illorum exemplar illius penes se habeant. Et quandocumque de familia ecclesie utilis inuentus aliquis ordinandus est, in ambone ipsa auctoritas coram populo legatur, et coram sacerdotibus uel coram fidelibus laicis ante cornu altaris, sicut in nostra auctoritate continetur, remota qualibet calliditate, libertatem consequatur; et tunc demum ad gradus ecclesiasticos promoueatur [10 1Kb] . Similiter quoque de his agendum est, quos laici de familia ecclesiarum ad sacros ordines promouere uoluerint. Sed et de his quos prepositi canonicorum aut [11 1Kb] monachorum ordinandos  expetiuerint, eadem forma seruanda est.

7 [12 1Kb] . Statutum est, ut nullus quilibet ecclesiasticus ab his personis res deinceps accipere presumat, quarum liberi aut propinqui hac inconsulta [13 1Kb] oblatione possent rerum propriarum exheredari. Quod si aliquis deinceps hoc facere temptauerit [14 1Kb] , ut et acceptor, sinodali uel imperiali [15 1Kb] sententia districte feriatur, et res ad exheredatos redeant [16 1Kb] .

8. Statutum est [17 1Kb] etiam, ut nullus in canonica aut regulari professione constitutus aliquem tonsorare propter res adipiscendas deinceps persuadeat: et qui hoc facere temptauerit, sinodali uel imperiali sententia modis omnibus feriatur.

9. Statutum est, ut sine auctoritate uel consensu episcoporum, presbyteri in quibuslibet ecclesiis nec  constituantur nec expellantur. Et [18 1Kb] si laici clericos probabilis uite et doctrine episcopis consecrandos suisque in ecclesiis constituendos, obtulerint [19 1Kb] , nulla qualibet occasione eos reiciant.

10. Sanccitum [20 1Kb] est, ut unicuique ecclesie unus  mansus integer absque alio [1 1Kb] seruitio adtribuatur, et presbyteri in eis constituti non de decimis, neque de oblationibus fidelium, non de domibus, neque de atriis [2 1Kb] uel hortis iuxta ecclesiam positis, neque de prescripto manso aliquod seruitium faciant preter ecclesiasticum. Et si aliquid amplius habuerint, inde senioribus suis debitum seruitium impendant.

11. Statutum est, postquam hoc impletum fuerit, ut unaqueque ecclesia suum presbyterum habeat, ubi id fieri facultas prouidente episcopo permiserit.

12. Sancitum est de uillis nouis et ecclesiis in eisdem nouiter constructis, ut decime de ipsis uillis ad easdem ecclesias conferantur.

13. De sacris uasis ecclesie, que in pignus a nonnullis in quibusdam locis dari comperimus, inhibitum  est ne deinceps a quoquam fieri presumatur, nisi solummodo necessitate redimendorum captiuorum compellente [3 1Kb] .

14. De ecclesiis sane destructis, uel de nonis et decimis, siue de claustris canonicorum, qualiter constitui et ordinari nobis placuerit, aliis capitulis subter adnotauimus.

15. Sed et de ecclesiarum honore, quomodo Deo adiuuante, quantum in nos est, uigeat, similiter in [4 1Kb] subter adnotatis capitulis insertum esse dinoscitur.

16. De episcopis uero in Langobardia constitutis, qui ab his quos ordinabant sacramenta et munera, contra diuinam et canonicam auctoritatem, accipere uel exigere soliti erant, modis omnibus inhibitum est ne ulterius fiat; quia iuxta sacros canones uterque a  gradu proprio, talia facientes, decidi debent.

17. Statutum est ab episcopis de presbyteris qui feminas secum indiscrete habitare permittunt, et propter hoc male opinionis suspicione denotantur, ut si deinceps admoniti non se correxerint, uelut contemptores sacrorum canonum canonica inuectione feriantur.

18. De presbyteris qui accipiendi chrismatis gratia ad ciuitates in cena Domini uenire soliti erant, sancitum est, ut de his qui longe positi sunt, de octo uel decem unus ab episcopo eligatur, qui acceptum chrisma sibi et sociis diligenter perferat. Hi uero qui non longius a ciuitate quam quatuor aut quinque milibus habitant, more solito ad accipiendum chrisma  per se ueniant. Discendi uero gratia alio, non [5 1Kb] quadragesime, tempore ad ciuitates conuocentur.

19. Ne uero episcopi occasione predicandi aut confirmandi oneri essent populis, a nobis admoniti [6 1Kb]  polliciti sunt, se deinceps hoc cauere uelle, et eo tempore suum ministerium, in quantum facultas dabitur, exequi, quo eorum profectio, quantum in illis erat, his quibus prodesse possunt et debent, non sit importuna uel [7 1Kb] onerosa.

20. Ne pueri uero sine uoluntate parentum tonsorentur, uel [8 1Kb] puelle uelentur, modis omnibus inhibitum est; et qui hoc facere temptauerit, multam que in capitulis legis mundane a nobis constitutis continetur, persoluere cogatur.

21 [a 1Kb] . De feminis que uiros amittunt, placet, ne se sicut hactenus indiscrete uelent, sed ut triginta dies post decessum uiri sui expectent, et post tricesimum diem per consilium episcopi sui, uel si episcopus absens fuerit consilio aliorum religiosorum sacerdotum,  suorumque parentum atque amicorum, id quod eligere debent eligant. Et quia a sacro conuentu rogati sumus [9 1Kb] , ut hi qui publicam gerebant penitentiam, et femine que uiros amittebant, nostra auctoritate, donec deliberent quid agant, tuerentur, specialiter pro his capitula fieri et legis mundane capitulis inserenda decreuimus.

22. De raptis uero et de raptoribus, quamquam specialiter decreuissemus quid pati debeant qui hoc nefas deinceps facere temptauerint, quid tamen super his sacri canones precipiant, hic inserendum necessarium duximus; quatenus omnibus pateat quantum malum sit, et non solum humana, sed etiam diuina auctoritate constricti, ut abhinc hoc malum caueatur.

23. De puellis raptis necdum desponsatis ita in  concilio Calcidonensi, ubi 630 [10 1Kb] Patres adfuerunt, capitulo 38 [11 1Kb] habetur: Eos qui rapiunt puellas sub nomine simul habitandi cooperantes et conhibentes raptoribus, decreuit sancta synodus, si quidem clerici sunt, decidant gradu proprio; si uero laici, anathematizentur. Quibus uerbis aperte datur intellegi, qualiter huius mali auctores damnandi sunt, quando participes et conhibentes tanto anathemate feriuntur, et quod iuxta canonicam auctoritatem ad coniugia legitima raptas sibi iure uindicare nullatenus possunt.

24 [12 1Kb] . De desponsatis [13 1Kb] puellis et ab aliis raptis ita in concilio Anchyritano [14 1Kb] , capitulo decimo, legitur: Desponsatas [15 1Kb] puellas, et postea [16 1Kb] ab aliis raptas, placuit erui et [17 1Kb] eis reddi quibus ante fuerant  desponsate [18 1Kb] , etiamsi eis a raptoribus uis inlata constiterit. Proinde statutum est a sacro conuentu, ut raptor publica penitentia multetur, rapte [19 1Kb] uero, si sponsus recipere noluerit, et ipsa eidem crimini [20 1Kb]  consentiens non fuit, licentia nubendi alii non negetur. Quod si et ipsa consensit, simili sententie [1 1Kb] subiaceat. Quod si post hec se iungere presumpserint, uterque anathematizetur.

25. De his uero qui sacris uirginibus se sociant, ita in decretis pape Gelasii capitulo uigesimo continetur: uirginibus sacris temere se quosdam sociare cognouimus, et post dicatum Deo propositum incesta federa sacrilegaque miscere; quos protinus equum est a sacra communione detrudi, et nisi publicam probatamque egerint penitentiam, omnino non [2 1Kb] recipi; aut his certe uiaticum de sedulo transeuntibus, si tamen penituerint, non negetur. Si uero de copulatione sacrarum uirginum tam seuere feriuntur, quanto seuerius feriendi sunt qui eas rapiunt? Ideo sicut premissum  est, necesse est ut ab omnibus in christiana religione consistentibus, rigore auctoritatis diuine uel humane, hoc malum radicitus amputetur.

26. Ne uero puelle indiscrete uelentur, placuit nobis etiam de sacris canonibus, qualiter obseruandum sit, hic inserere. De tempore uelandarum puellarum in Cartaginensi concilio capitulo decimo sexto continetur [3 1Kb] , ut non ante uiginti quinque annos consecrentur. Item in eodem concilio capitulo 93 de uirginibus uelandis ita continetur: Item placuit, ut quicumque episcoporum, necessitate periclitantis pudicitie uirginalis, cum uel petitor potens uel raptor aliquis formidatur, uel si etiam aliquo mortis periculoso scrupulo compuncta fuerit ne non uelata moriatur, aut exigentibus parentibus, aut his ad quorum  curam pertinet, uelauerit uirginem, seu uelauit ante uiginti quinque annos etatis, non ei obsit concilium quod de isto annorum numero constitutum est. Unde colligitur, quia iuxta priorem sanctionem, uirgines uigesimo quinto etatis sue anno rite consecrande sint. Quod si premisse necessitates ante id fieri conpulerint, nullum possit episcopo adferre preiudicium consecranti.

27. Sancitum est, ut nullus deinceps quamlibet examinationem crucis facere presumat; ne que [4 1Kb]  Christi passione glorificata est, cuiuslibet temeritate contemptui habeatur.

28. Episcopos [5 1Kb] uero ut siue per se siue per uicarios, pabulum uerbi diuini sedulo populis annuntient; quia, ut ait beatus Gregorius, iram contra se occulti iudicis excitat sacerdos, si sine predicationis sonitu incedit; et ut clerum sibi commissum in sobrietate et castitate nutrirent, diuinisque officiis imbuerent, qui rite ad sacrosanctos ecclesiasticos ordines promoueri possint; et ut operam dent, quatenus presbyteri missalem et lectionarium siue ceteros libellos sibi necessarios bene correctos habeant; et qualiter ecclesias destructas sibi pertinentes iuxta uires emendent. Qualiter etiam uiduas diligenter instruant; quomodo etiam secundum apostolicam auctoritatem  conuersari debeant, edoceant; et ut superstitiones quas quibusdam locis in exequiis mortuorum nonnulli faciunt, eradicent; et ut exemplo sue innocentie alios ad bene uiuendum prouocent, et cunctis ecclesiasticis negotiis, quantum Dominus iuuauerit, totis uiribus consulere satagant, diligenter admonuimus; et ut id liberius exsequi ualeant, nos, in quantum Dominus posse dederit, opem ferre modis omnibus optamus.

29. Nonnulla uero capitula, sicut de incestis nuptiis, necnon et de ecclesiis que inter coheredes [6 1Kb] diuiduntur, et tali occasione proprio honore carent [a 1Kb] , siue de his ecclesiis que nimium rebus propriis sunt adtenuate, uel certe de his rebus que  nuper, necessitate compellente, a nonnullis ecclesiis sunt ablate, et si qua sunt alia siue in ecclesiasticis siue in publicis rebus emendatione digna, que pro temporis breuitate efficere nequiuimus, in tantum differendum illud dignum [7 1Kb] iudicauimus, donec, Domino fauente, consultu fidelium facultas nobis id efficiendi ab eo tibuatur. Inuenta [8 1Kb] uero ut Deo opitulante effectum obtineant per tempora [9 1Kb] , hic inserenda censuimus [10 1Kb] .

 Capitula legibus addita recognouimus ope Codicum A 1. bibl. reg. Paris., n. 2718, sec. IX. A 2. bibl. eiusdem Fonds Notre-Dame F. 4, sec. X. A 3. bibl. eiusdem n. 4280 A, sec. X. A 4. bibl. ducalis Guelferbytane inter Codices Augusteos sec. X, sed qui nonnisi capp. 3, 4, 7, 9, 18 exhibeat. B 1. Sancti Pauli, sec. IX ineuntis. B 2. Corbeiensis, sec. X. B 3. bibl. regie Paris. n. 4632, sec. X. C 1. bibl. eiusdem n. 4995, sec. IX. C 2. bibl. eiusdem n. 4628, sec. X. C 3. bibl. ducalis Guelferbytani Blankenburgici, sec. X. C 4. b. m. Ernesti Spangenberg Icti Cellensis; et Codicum preterea omnium qui Capitularia legibus Langobardicis addita exhibent, Chisiani scilicet et Cauensis, proxime ad Codices generis B accedentium,  tum Gothani, Ambrosiani, Florentini, Londinensis, uindobonensis, ueronensis, Estensis apud Muratorium, inspectis quoque Codd. regiis Parisiensibus n. 4626, 4628 A, 4631, 4788, et 4760.


 [a 2Kb] Incipiunt capitula [1 1Kb] que [2 1Kb] legibus addenda sunt, que et missi et comites habere et ceteris nota facere debent [b 1Kb] .

1. De honore ecclesiarum. Si quis aut ex leui causa aut sine causa hominem in ecclesia interfecerit, de uita conponat. Si uero foris rixati fuerint, et unus alterum in ecclesiam fugerit, et ibi se defendendo eum interfecerit, si huius facti testes non habuerit, cum duodecim coniuratoribus legitimis per sacramentum adfirmet se defendendo eum interfecisse, et post hec sexcentos solidos ad partem ecclesie quam illo homicidio polluerat, et insuper bannum nostrum soluere cogatur; is uero qui interfectus est, absque conpositione iaceat: ac deinde interfector secundum iudicium canonicum congruam  facinori quod admisit penitentiam accipiat. Si proprius seruus hoc commiserit, iudicio aque feruentis examinetur, utrum hoc sponte, an se defendendo fecisset. Et si [3 1Kb] manus eius exusta fuerit, interficiatur. Si autem non fuerit, dominus eius iuxta quod wirgildus illius est, ad ecclesiam persoluat; aut eum, si uoluerit [4 1Kb] , eidem ecclesie tradat. De ecclesiastico et fiscalino et beneficiario seruo uolumus, ut pro una uice wirgildus [5 1Kb] eius pro eo conponatur, altera uice ipse seruus ad supplicium tradatur. Hereditas tamen liberi hominis qui propter tale facinus ad mortem fuerit iudicatus, ad legitimos heredes illius perueniat. [c 1Kb] Si in atrio ecclesie, cuius porta reliquiis sanctorum consecrata est, huiuscemodi homicidium perpetratum fuerit, simili modo emendetur  uel conponatur. Si uero porta ecclesie non est consecrata, eo modo conponatur quod in atrio committitur, sicut conponi debet quod in inmunitate uiolata conmittitur.

2. De iniuriis sacerdotum in ecclesiis factis. Sanguinis effusio in ecclesiis facta cum fuste [6 1Kb] , si presbiter  fuerit, triplo conponatur, duas partes eidem presbitero, tertia pro fredo ad ecclesiam, insuper bannus noster. Similiter de diacono iuxta [7 1Kb] conpositionem eius in triplo cum banno nostro conponatur. De subdiacono similiter triplo secundum suam conpositionem. Et [8 1Kb] de uniuscuiusque ordinis clerico secundum suam conpositionem triplum persoluatur, et insuper bannus noster. Similiter et de ictu sine sanguinis effusione de uniuscuiusque ordinis clerico secundum suam conpositionem [9 1Kb] triplo, et bannus noster. Et qui non habet unde ad ecclesiam persoluat, tradat se in seruitium eidem ecclesie, usque dum totum debitum persoluat.

3. De uiduis, et pupillis, et pauperibus. Ut [10 1Kb] quandocumque in mallum ante comitem [11 1Kb] uenerint, primo eorum  causa audiatur et definiatur. Et si testes per se ad causas suas querendas habere non potuerint, uel legem nescierint, comes illos uel illas adiuuet, dando eis talem hominem qui rationem eorum teneat, uel pro eis loquatur.

4. De raptu uiduarum. Qui uiduam intra primos triginta dies uiduitatis sue, uel inuitam uel uolentem sibi copulauerit, bannum nostrum, id est sexaginta solidos, in triplo conponat [12 1Kb] . Et si inuitam eam duxit, legem suam ei conponat, illam uero ulterius non adtingat.

5. De homine publicam penitentiam agente interfecto. Qui hominem publicam penitentiam agentem interfecerit, bannum nostrum in triplo conponat, et wirgildum eius proximis eius persoluat [13 1Kb] .

 6. Ut omnis homo liber potestatem habeat ubicumque uoluerit res suas dare pro salute anime sue. Si quis res suas pro salute anime sue, uel ad aliquem uenerabilem locum, uel propinquo suo, uel cuilibet alteri tradere uoluerit, et eo tempore intra ipsum comitatum fuerit in quo res ille posite sunt, legitimam  traditionem facere studeat. Quod si eodem tempore quo illas tradere uult extra eundem comitatum fuerit, id est siue in exercitu, siue in palatio, siue in alio quolibet loco, adhibeat sibi uel de suis pagensibus, uel de aliis qui eadem lege uiuant qua ipse uiuit [1 1Kb] , testes idoneos; uel si illos habere non potuerit, tunc de aliis quales ibi meliores inueniri possint; et coram eis rerum suarum traditionem faciat, et fideiussores uestiture donet, qui ei qui illam traditionem accipit uestituram faciat. Et postquam hec traditio ita facta fuerit, heres illius nullam de predictis rebus ualeat facere repetitionem. Insuper et ipse per se fidemiussionem faciat eiusdem uestiture, ne heredi ulla occasio remaneat hanc traditionem inmutandi, sed potius necessitas incumbat illam  perficiendi. Et si nondum res suas cum coheredibus suis diuisas habuit, non ei hoc sit inpedimento; sed coheres eius, si sponte noluerit, aut per comitem aut per missum eius distringatur, ut diuisionem cum illo faciat, ad quem defunctus hereditatem suam uoluit peruenire. Et si cuilibet ecclesie eam tradere rogauit, coheres eius eam legem cum illa ecclesia de predicta hereditate habeat, quam cum alio coherede suo habere debebat. Et hoc obseruetur erga patrem et filium et nepotem [2 1Kb] usque ad annos legitimos. Postea ipse res ad inmunitatem ipsius ecclesie redeant.

7. De homicidiis prohibendis. Quicumque hominem aut ex leui causa aut sine causa interfecerit, wirgildum eius his ad quos ille pertinet conponat. Ipse uero propter talem presumptionem in exilium mittatur,  ad quantum tempus nobis placuerit: res tamen suas non amittat.

8. Quid in conpositione wirgildi dari non debeat. In conpositione wirgildi uolumus ut ea dentur que in lege [3 1Kb] continentur, excepto accipitre et spata, quia propter illa duo aliquoties periurium conmittitur, quando maioris pretii quam illa sint esse iurantur.

9. De raptu aliarum sponsarum. Si quis sponsam alienam rapuerit, aut [4 1Kb] patri eius [5 1Kb] , aut ei [6 1Kb] qui legibus eius defensor esse debet, cum sua lege eam [7 1Kb] reddat [8 1Kb] ; et quicquid cum ea tulerit, semotim unamquamque rem secundum legem reddat. Et si hoc defensor eius perpetrari consenserit, et ideo [9 1Kb] raptori nichil querere uoluerit, comes singulariter de unaquaque  re freda nostra ab eo exactare faciat. Sponso uero legem suam conponat, et insuper bannum nostrum, id est sexaginta solidos, soluat, uel in presentiam nostram comes eum aduenire faciat, et quanto tempore nobis placuerit in exilio maneat, et illam feminam ei habere non liceat.

 10. De falsis testibus conuincendis. Si quis cum altero de qualibet causa contentionem habuerit, et testes contra eum per iudicium producti fuerint, si ille falsos eos esse suspicatur, liceat ei alios testes, quos meliores potuerit, contra eos opponere, ut ueracium testimonio falsorum testium peruersitas superetur. Quod si ambe partes testium ita inter se dissenserint, ut nullatenus una pars alteri [a 1Kb] cedere uelit, eligantur duo ex ipsis, id est ex utraque parte unus, qui cum scutis et fustibus in campo decertent, utra pars falsitatem, utra ueritatem suo testimonio sequatur. Et campioni qui uictus fuerit, propter periurium quod ante pugnam commisit, dextra manus amputetur. Ceteri uero eiusdem partis testes, quia falsi apparuerunt, manus suas redimant: cuius  conpositionis due partes ei contra quem testati sunt, dentur, tertia [10 1Kb] pro fredo soluatur. Et in seculari quidem causa huiuscemodi testium diuersitas campo conprobetur. In ecclesiasticis autem causis, ubi de una parte seculare, de altera uero ecclesiasticum negotium est, idem modus obseruetur. Ubi uero ex utraque parte ecclesiasticum fuerit, rectores earundem ecclesiarum, si se familiariter pacificare uelint, licentiam habeant. Si autem de huiuscemodi pacificatione inter eos conuenire non possit, aduocati eorum in mallo publico ad presentiam comitis ueniant, et ibi legitimus terminus eorum contentionibus inponatur. Testes uero de qualibet causa non aliunde querantur, nisi de ipso comitatu in quo res, unde causa agitur, posite sunt; quia non est credibile,  ut uel de statu hominis uel de possessione cuiuslibet per alios melius [b 1Kb] rei ueritas cognosci ualeat, quam per illos qui uiciniores sunt. Si tamen contentio que inter eos exhorta est, in confinio duorum comitatuum fuerit, liceat eis de uicina centena adiacentis comitatus ad causam suam testes habere.

11. De proprio in bannum misso. Cuiuscunque hominis proprietas ob crimen aliquod ab eo conmissum, in bannum fuerit missa, et ille re cognita, ne iustitiam faciat, uenire distulerit, annumque ac diem in eo banno illam esse permiserit, ulterius eam non adquirat, sed ipsa fisco nostro societur [11 1Kb] . Debitum uero quod is, cuius ea fuit, soluere debuit, per comitem ac ministros eius iuxta estimationem damni,  de rebus mobilibus que in eadem proprietate inuente fuerint, his quibus idem debitor fuit, exsoluatur. Quod si rerum mobilium ibidem inuentarum quantitas ad compositionem non sufficerit, de inmobilibus suppleatur; et quod superfuerit, sicut dictum est, fiscus noster possideat. Si nichil super  conpositionem remanere potuerit, totum in illam expendatur. Si autem homo ille nondum cum suis coheredibus proprium suum diuisum habuit, conuocet eos comes, et cum eis legitimam diuisionem faciat; et tunc, sicut iam dictum est, partem eius fisco nostro addicat, et conpositionem de ea, iuxta modum superius conprehensum, his ad quos illa legibus pertinet, exsoluat. Quod si non de alia re, sed de ipsa proprietate que in bannum missa fuit, ac per hoc in nostram potestatem redacta est, fuerat interpellatus, comes in cuius ministerio eam esse constiterit, hoc ad notitiam nostram perferre curet, ut nos eandem proprietatem, que secundum supradictum modum in nostrum dominium redacta est, per precepti nostri auctoritatem in ius et potestatem hominis qui  eam querebat, si sua esse debet [1 1Kb] , faciamus peruenire [2 1Kb] .

12. De mannire. Si quis de statu suo, id est de libertate, uel de hereditate conpellendus est, iuxta legis constitutionem manniatur. De ceteris uero causis, unde quis rationem est redditurus, non manniatur, sed per comitem banniatur. Et [3 1Kb] si post unam et alteram [4 1Kb] comitis admonitionem aliquis ad mallum uenire noluerit, rebus eius in bannum missis, uenire et iustitiam facere conpellatur.

13. De faidis cohercendis. Si quis aliqua necessitate cogente homicidium commisit, comes in cuius ministerio res perpetrata est, et conpositionem soluere, et faidam per sacramentum pacificari faciat.  Quod si una pars ei ad hoc consentire noluerit, id est aut ille qui homicidium conmisit, aut is qui conpositionem suscipere debet, faciat illum [5 1Kb] qui ei contumax fuerit ad presentiam nostram uenire, ut eum ad tempus quod nobis placuerit in exilium mittamus, donec ibi castigetur, ut comiti suo inobediens esse ulterius non audeat, et maius damnum inde non adcrescat.

14. Ubi sacramenta iuranda sint. Ubi [6 1Kb] antiquitus consuetudo fuit de libertate sacramenta adhramire uel iurare, ibi mallum habeatur [7 1Kb] , et ibi sacramenta iurentur: mallus tamen neque in ecclesia neque in atrio eius [8 1Kb] habeatur. Minora uero placita comes siue intra suam potestatem, uel ubi impetrare potuerit, habeat. uolumus utique, ut [9 1Kb] domus a comite in loco ubi  mallum tenere debet, construatur [10 1Kb] , ut propter calorem solis et pluuiam publica utilitas non remaneat.

15. De his qui de furto accusati fuerint. Si liber homo de furto accusatus fuerit, et res proprias habuerit, in mallo ad presentiam comitis se adhramiat.  Et si res non habet, fideiussores donet qui eum adhramire et in placitum adduci faciant. Et liceat ei prima uice per sacramentum se secundum legem idoneare, si potuerit. At [11 1Kb] si alia uice duo uel tres eum de furto accusauerint, liceat ei contra unum ex his cum scuto et fuste in campo contendere. Quod si seruus de furto accusatus fuerit, dominus eius pro eo emendet, aut eum [12 1Kb] sacramento excuset, nisi tale furtum perpetratum habeat, propter quod ad subplicium tradi debeat.

16. De dispectu litterarum dominicarum. Si quis litteras nostras dispexerit, id est tractoriam que propter missos recipiendos dirigitur, aud honores quos habet amittat, aud in eo loco ubi predictos missos suscipere debuit, tamdiu resideat et de suis  rebus legationes illuc uenientes suscipiat, quousque animo nostro satisfactum habeat. Qui uero epistolam nostram [13 1Kb] quocumque modo dispexerit, iussu nostro ad palatium ueniat, et iuxta uoluntatem nostram congruam stulticie sue castigationem accipiat. Et si homo liber uel ministerialis comitis hoc fecerit, honorem, qualemcunque habuerit, siue beneficium amittat. Et si seruus fuerit, nudus ad palum uapulet, et caput eius tondeatur.

17. De iniustis teloneis et consuetudinibus. Ut ubi tempore aui nostri domni Pippini consuetudo fuit teloneum dare, ibi et in futurum [14 1Kb] detur; nam ubi nouiter inceptum est, ulterius non agatur. Et ubi necesse non est fluuium aliquem ponte [15 1Kb] transmeare,  uel ubi nauis per mediam aquam aut sub pontem ierit, et ad ripam non adpropinquauerit, neque ibidem aliquid emptum uel uenundatum fuerit, ulterius teloneum non detur. Et nemo cogat alium ad pontem ire, ubi iuxta pontem aquam transmeare potest. Et qui ulterius in talibus locis, uel de his qui ad palatium seu in hostem pergunt, teloneum exactauerit, cum sua lege ipsum teloneum reddat, et bannum nostrum, id est sexaginta solidos, conponat.

18. [16 1Kb] De his qui denarios bonos accipere nolunt. Quicumque liber homo denarium merum et bene pensantem recipere noluerit, bannum nostrum, id est sexaginta solidos, conponat. Si uero serui ecclesiastici aut comitum aut uassallorum nostrorum  hoc facere presumpserint, sexaginta ictibus [17 1Kb] uapulent. Aut si magister eorum uel [18 1Kb] aduocatus, qui liber est, eos uel comiti uel misso nostro iussus presentare noluerit, predictum bannum nostrum, sexaginta solidos conponat.

 19 [1 1Kb] . De adulteratoribus monete. De falsa moneta iubemus [2 1Kb] , qui eam percussisse conprobatus fuerit, manus ei amputetur. Et qui hoc consensit, si liber est, sexaginta solidos conponat. Si seruus est, sexaginta ictus [3 1Kb] accipiat.

20. De proprio dominico sine iussione illius reddito. Si quis proprium nostrum, quod in uestitura genitoris nostri fuit, alicui querenti reddiderit sine nostra iussione [4 1Kb] , aliud tantum nobis [5 1Kb] de suo proprio cum sua lege conponat. Et quicumque illud scienter per malum ingenium adquirere temptauerit,  pro infidele teneatur, quia sacramentum fidelitatis, quod nobis promisit, irritum fecit; et ideo secundum nostram uoluntatem et potestatem diiudicandus est.

21. De pueris, inuitis parentibus, detonsis, aut puellis uelatis. Si quis puerum, inuitis parentibus [6 1Kb] , totonderit, aut puellam uelauerit [7 1Kb] , legem suam in triplo conponat, aut ipsi puero uel puelle [8 1Kb] , si iam sue potestatis sunt, aut illi in cuius potestate fuerint [9 1Kb] . Illi uero potestatem habeant capitis sui, ut in tali habitu permaneant qualis eis conplacuerit [10 1Kb] [a 1Kb] .

 Capitula per se scribenda, a Baluzio ope quinque Codicum edita, iam auxilio Codicum istorum recognouimus: A 1. Cod. bibl. reg. Paris., n. 2718. A 2. bibl. eiusdem Fonds de Notre-Dame F. 4. A 3. bibl. eiusdem n. 4280 A. B 1. C. Sancti Pauli. B 2. C. bibl. Corbeiensis. B 3. bibl. reg. Paris. n. 4628 A. B 4. bibl. eiusdem n. 4632, quibus Codices Chisianus et Cauensis proxime accedunt. B 5. bibl. eiusdem n. 4626. C 1. bibl. Paris., n. 4995. C 2. bibl. eiusdem n. 4628. C 3. bibl. ducalis Guelferbytane Blankenburgici. C 4. Cod. b. m. Ernesti Spangenberg; ac preterea Codicum Ambrosiani, Florentini, Londinensis, uindobonensis, ueronensis et Estensis apud Muratorium, inspecto etiam Codice bibl. reg. Parisiensis n. 4788 signato.


 Item incipiunt alia capitula [1 1Kb] que per se scribenda et ab omnibus obseruanda sunt [2 1Kb] .


Codices C hoc caput premittunt:

1 *. De [3 1Kb] seruis ad sacros ordines non mittendis [4 1Kb] . Ut nullus episcoporum seruos ad sacros ordines [5 1Kb] promouere [6 1Kb] presumat, nisi prius a [7 1Kb] dominis [8 1Kb] propriis libertatem consecuti fuerint. Si uero deinceps quilibet [9 1Kb] seruus dominum suum fugiens aut latitans, aut [10 1Kb] adibitis [11 1Kb] testibus munere [12 1Kb] conductis uel corruptis, aut qualibet calliditate uel fraude ad grados [13 1Kb] ecclesiasticos peruenerit, deponatur, et dominus eius eum recipiat.

1. De forcapiis [14 1Kb] . Si mancipia dominos suos fugerint in alienam potestatem, ut propter hoc nullum premium accipiat [15 1Kb] ille in cuius potestate fuerint  inuenta, pro eo quod ea uel reddiderit uel foras eiecerit. Et non solum hoc, sed etiam si ea nec reddere nec foras eicere uoluerit, et legitimo domino ea contradixerit, et illa inde postea effugerint, secundum legem ea soluere cogatur.

 2. De terra tributaria. Quicumque terram tributariam, unde tributum ad partem nostram exire solebat, uel ad ecclesiam uel cuilibet alteri tradiderit, is qui eam susciperit, tributum quod inde soluebatur, omni modo ad partem nostram persoluat; nisi forte talem firmitatem de parte dominica [16 1Kb] habeat, per quam ipsum tributum sibi perdonatum possit ostendere.

3 [17 1Kb] . De beneficiis destructis. Quicumque suum beneficium occasione proprii desertum habuerit, et intra annum, postquam ei a comite uel misso nostro notum factum fuerit, illud emendatum non habuerit, ipsum beneficium amittat [18 1Kb] .

4. De terra censali. Si quis terram censalem habuerit, quam antecessores sui uel ad aliquam ecclesiam uel ad uillam nostram dederunt, nullatenus  eam [a 1Kb] secundum legem tenere potest, nisi ille uoluerit ad cuius potestatem uel illa ecclesia uel illa uilla pertinet; nisi forte filius aut nepos eius sit qui eam tradidit, et ei eadem terra ad tenendum placita [19 1Kb] sit. Sed in hac re considerandum est, utrum  ille qui hanc tenet, diues an pauper sit, et utrum aliud beneficium habeat, uel etiam proprium. Et qui horum neutrum habet, erga hunc misericorditer agendum est, ne ex toto dispolitatus in egestatem incidat; ut aut talem censum inde persoluat qualis ei fuerit constitutus, uel portionem aliquam inde in beneficium accipiat unde se sustentare ualeat.

5. De [1 1Kb] nonis et decimis. Consideratum est, ut de frugibus terre et animalium nutrimine [2 1Kb] persoluantur [3 1Kb] . De opere uero uel restauratione ecclesiarum comes et episcopus siue abbas, una cum misso nostro, quem ipsi sibi ad hoc elegerin considerationem faciant, ut unusquisque eorum tantum inde accipiat ad operandum et restaurandum, quantum ipse de rebus ecclesiarum habere cognoscitur. Similiter  et uassi nostri aut in commune tantum operis accipiant quantum rerum ecclesiasticarum habent, uel unusquisque per se iuxta quantitatem quam ipse tenet. Aut si inter eos conuenerit, ut pro opere faciendo argentum donent, iuxta estimationem operis in argento persoluant: cum quo pretio rector ecclesie ad predictam restaurationem operarios conducere et materiam emere possit. Et qui nonas et decimas dare neglexerit, primum quidem illas cum lege sua restituat, et insuper bannum nostrum soluat; ut [4 1Kb] ita castigatus caueat, ne sepius iterando beneficium amittat.

6. De mancipiis in uillas dominicas confugientibus. Si cuiuslibet mancipia in uillam nostram confugerint, actor [5 1Kb] eiusdem uille querenti domino ea non  contradicat, sed statim ea foras de eadem uilla eiciat. Et si se putat ad ea repetenda iustitiam habere, repetat et secundum legem adquirat. Si uero tempore domni Karoli genitoris nostri in uillam illam confugerunt, et dominus ea querit, actor eiusdem uille aut ea legitime contineat, aut querenti domino reddat. Et actor propter uestituram domni Karoli genitoris nostri eadem mancipia contradicere non audeat, si illius propria esse noscuntur.

7. De forestibus nouiter institutis. Ut quicumque illas habet, dimittat, nisi forte indicio ueraci ostendere possit, quod per iussionem siue permissionem domni Karoli genitoris nostri eas instituisset; preter illas que ad nostrum opus pertinent, unde nos decernere uolumus quicquid nobis placuerit.

 8 [6 1Kb] . uolumus ut missi nostri per singulas ciuitates, una cum episcopo et comite, missos [7 1Kb] uel nostros homines ibidem commanentes eligant, quorum  cure sit pontes per diuersa loca emendare, et eos qui illos emendare [8 1Kb] debent ex nostra iussione admonere, ut unusquisque iuxta suam possibilitatem et quantitatem eos emendare studeat.


Codices C. hec addunt:

9 [9 1Kb] . De [10 1Kb] sponsis alienis. Qui [11 1Kb] sponsam alienam ipsa [12 1Kb] non consentiente rapuerit, licet cum ea [13 1Kb] cumcubuerit [14 1Kb] reddat [15 1Kb] eam ei cuius sponsa est, et is ducat eam si uelit, quia uim passa pocius quam uiolata uidetur [16 1Kb] . Quod si eam [17 1Kb] ducere noluerit, accipiat alteram feminam; tamen si et ipsa nubere uoluerit, excepto raptore [18 1Kb] , cui uoluerit alteri legitime copuletur. Raptor [19 1Kb] uero adulterii crimine reus teneatur. Quod si et [20 1Kb] ipsa consensit, similiter ut raptor a [21 1Kb] nuptiis [22 1Kb] in [23 1Kb] ulterius proibeatur. Et is qui eam  accepturus erat, aliam quam uoluerit accipiat.

10. De omine exdocendo [24 1Kb] . Homo de statu suo pulsatus, si is qui eum pulsat ad conuincendum illum procinctum [25 1Kb] habuerit, adhibeat sibi octo cumiuratores [26 1Kb] legitimos ex ea parte unde pulsatur, siue illa paterna siue materna sit, et quatuor aliunde non minus [27 1Kb] legitimos; et iurando uindicet libertatem suam. Quodsi procinctus [28 1Kb] defuerit, adsumat undecumque [29 1Kb] 12 liberos homines [30 1Kb] , et iurando ingenuitatem suam defendat.

11. Omnis [31 1Kb] controuersia [32 1Kb] coram centenario definiri potest, excepto redempcione [33 1Kb] terre et mancipiorum, que nonnisi coram comite fieri potest.


Codex C 1. addit:

 12. De ancilla per cartam facta libera. Si ancilla libera dimissa [34 1Kb] fuerit per cartam, et post hec seruo uel colono nupserit, ipse dominus qui prius possederat, taliter deturpatam recipiat.

13. De colonis. De colonis uel seruis ecclesie qualiter seruiant uel qualia tributa reddant: hoc est agrarium secundum estimationem iudicis; preuideat hoc iudex, secundum quod habet donet, de modiis 30 modios 3 donet; et pascuarium soluat secundum usum prouintie, ancingas legitimas [35 1Kb] hoc est perticam 10 pedes habentem quatuor in transuerso et 40 in longum, arare, seminare, claudere, colligere, et trahere, et recondere. Prato arpennem 1, claudere, secare, colligere, et trahere. Ad tremissum  unusquisque accola ad duos modios sationis, ex colligere et recondere debent. Et uineas plantare, cludere, fodere, propaginare, precidere, uindemiare. Reddant siquidem 10 fasciculum de lino. Pullos 4  uestudos. Paruaredos donent, aut ipsi uadant ubi eis iniunctum fuerit. Angarias cum carro faciant usque 50 leugas, amplius non minetur. Ad casas dominicas stabilire, fenile, granicam, uel tonilum recuperando pedituras rationabiles accipiant, et quando necesse [1 1Kb] fuerit omnino componant.


Inter capita 5 et 6. Codex B 3. hec habet:

14 [a 1Kb] . De locis ad claustra canonicorum facienda dandis. uolumus ut loca [2 1Kb] ad claustra canonicorum facienda, aut qui non habent, nostra auctoritate tradantur [3 1Kb] . Id est si de eiusdem ecclesie rebus congruerit, reddatur ibi per missos nostros iuxta oportunitatem loci, et quantitatem rerum. Si uero de alterius ecclesie uel liberorum hominum fuerit,  commutetur. Si autem de fisco nostro fuerit, nostra liberalitate concedatur; ut nulli occasionem habeant, nec prepositi nec subiecti, quin iuxta suam professionem communiter degere atque conuersare [4 1Kb] possint.

15 [b 1Kb] . De placitis, qualiter liberi homines obseruari debent. De placitis siquidem quos liberi homines obseruare debent, constitutio genitoris nostri penitus obseruanda et tenenda est: uidelicet ut non in anno nisi ad tria placita comitum ueniant, et nisi aut accusatus fuerit aut aliquem accusauerit, uel ad testimonium perhibendum uocatus fuerit. Ad cetera uero placita que centenarium tenent, non alius uenire compellatur, nisi aut qui litigat aut iudicat aut testificatur.

 Capitula missorum, a Baluzio ex Codd. bibl. regie Paris. 4626 et 4280 A, et tertio quodam edita ope Codicum istorum iterum prodeunt: A 1. bibl. reg. Paris. n. 2718. A 2. bibl. eiusdem Fonds de Notre-Dame F. 4. A 3. bibl. eiusdem n. 4280 A. B 1. Codicis S. Pauli, cui Chisianus et Cauensis concordant. Chisianus totum capitulare repetit inter Hlotharii leges fol. 106 sqq., eiusque lectiones sigla Ch. expressimus. B 2. bibl. Corbeiensis. C 1. bibl. reg. Paris. n. 4628; necnon Codicum qui capitularia legibus Langobardicis adiecta exhibent, Ambrosiani, Florentini, Londinensis, uindobonensis, ueronensis et Estensis apud Muratorium; inspectis etiam Codd. bibl. regie Paris. n. 4626, 4628 A, 4613, 4631, 4788.


 Hec [1 1Kb] sunt [2 1Kb] [a 1Kb] capitula precipue ad legationem missorum nostrorum ob memorie causam pertinentia, de quibus [3 1Kb] uidelicet causis agere debeant.

1. Legatio omnium missorum nostrorum hanc est. Primo, ut sicut iam aliis missis iniunctum fuit, iustitiam faciant de rebus et libertatibus iniuste ablatis; et si episcopus, aut abbas, aut uicarius, aut aduocatus, aut quislibet de plebe hoc fecisse inuentus fuerit, statim restituatur. Si uero uel comes uel actor dominicus, uel alter missus palatinus, hoc perpetrauit, et in nostram potestatem redegit, res diligenter inuestigata et descripta ad nostrum iudicium reseruetur.

2 [4 1Kb] . uolumus autem ut de his libertatibus et rebus  reddendis que in nostra uestitura sunt, primo per optimos quosque inquiratur [5 1Kb] . Et si per illos inueniri non possit, tunc per eos qui post illos in uicinia meliores sunt [6 1Kb] . Et si nec per illos rei ueritas inueniri potest,  tunc liceat litigantibus ex utraque parte testes adhibere. Et si discordauerint, secundum constitutionem a nobis promulgatam [b 1Kb] examinentur.

3. De pauperibus, et uiduis, et pupillis iniuste oppressis, ut adiuuentur et releuentur.

4. De iniustis occasionibus et consuetudinibus nouiter institutis, sicut sunt tributa et telonei in media uia, ubi nec aqua, nec palus, nec pons, nec aliquid tale fuerit unde iuste census exigi possit, uel ubi naues subtus pontes transire solent, siue in medio flumine ubi nullum est obstaculum, ut auferantur. Antique [7 1Kb] autem ad nostram notitiam deferantur.

5. De honore ecclesiarum, ut per omnia eis exhibeatur,  sicut nuper [c 1Kb] a nobis cum consensu omnium fidelium nostrorum constitutum est. Et [8 1Kb] ut hoc missi nostri omnibus in sua legatione constitutis notum efficiant [9 1Kb] .

 6. De nonis et decimis, ut secundum iussionem nostram [a 1Kb] dentur.

7 [b 1Kb] . De locis dandis ad claustra canonicorum facienda, si de eiusdem ecclesie rebus [1 1Kb] fuerit, reddatur ibi. Si de alterius ecclesie uel liberorum hominum, commutetur. Si autem de fisco nostro fuerit, nostra liberalitate [2 1Kb] concedatur.

8. De obseruatione preceptorum nostrorum et inmunitatum, ut ita obseruentur, sicut a nobis et ab antecessoribus nostris constitutum est [3 1Kb] .

9. De his qui per occasionem inmunitatis iustitiam facere rennuunt, ut hoc obseruetur quod a nobis constitutum est.

10. De locis iamdudum sacris et nunc spurcitia fedatis, ut iuxta possibilitatem in antiquum statum reformentur.

 11. De beneficiis nostris, que destructa inueniuntur, hoc impleatur quod nuper a nobis constitutum est [c 1Kb] .

12. De noua moneta, et de falsa moneta, et de dispectu litterarum nostrarum, et de latronibus cercendis uel puniendis, et de faidis pacandis [4 1Kb] , de homicidiis prohibendis, de periuriis et falsis testibus conpescendis, de his omnibus uel ceteris his similibus hoc quod modo constituimus [d 1Kb] , omnibus adnuntietur et in futurum obseruetur.

13 [5 1Kb] . Hoc uolumus ut missi nostri obseruent, ut quicquid de his causis uel simul uel singillatim emendare potuerint, emendent, et ea que emendauerint,  diligenter scriptis notent. Et hoc sic peragere curent, quatenus iuste reprehendi a quoquam nullatenus possint. Et que facere debent aut possunt, nullatenus pretermittant; immo caueant, ne, quod absit, aut gratia alicuius, aut honoris aut timoris siue odii causa, illud quod agere debent omittant. Et summopere studeant, ut hoc quod per se efficere non possunt, nobis notum faciant. Et omnimodis preuideant, ut per singula capitula, tam uerbis quam scriptis, de omnibus que illic peregerint, nobis rationem reddere ualeant.

14 [e 1Kb] . De placitis siquidem quos liberi homines obseruare debent, constitutio genitoris nostri [f 1Kb] penitus obseruanda atque tenenda est, ut uidelicet in anno tria solummodo generalia placita obseruent, et nullus eos  amplius placita obseruare compellat; nisi forte quilibet aut accusatus fuerit, aut alium accusauerit, aut ad testimonium perhibendum uocatus fuerit. Ad cetera  uero, que uicarii uel [6 1Kb] centenarii tenent, non alius uenire iubeatur, nisi qui aut litigat, autiudicat, aut testificatur [7 1Kb] .

15. Ut de debito quod ad opus nostrum fuerit rewadiatum [8 1Kb] talis consideratio fiat, ut is qui ignoranter peccauit, non totum secundum legem componere cogatur, sed iuxta quod possibile uisum fuerit. Is uero qui tantum mala uoluntate peccauit, totam legis compositionem cogatur exsoluere.

16. Ut nullus ad palatium uel in hostem pergens, uel de palatio uel de hoste rediens, tributum quod trasturas [9 1Kb] uocant, soluere cogatur.

17. Ut pontes publici, qui per bannum fieri solebant, anno presente in omni loco restaurentur.

18. Ut clerici [10 1Kb] et monachi et serui fugitiui ad loca  sua redire iubeantur.

19. Ut nullus episcopus, nec abbas, nec comis, nec abbatissa centenarium comitis aduocatum habeat.

20. Ut uicarii et centenarii qui fures et latrones uel celauerint uel defenderint, secundum sibi datam sententiam diiudicentur.

21. Ut comites et uicarii et centenarii [11 1Kb] de constitutione legis ammoneantur, qua iubetur, ut propter iustitiam peruertendam munera non accipiant.

22. De forestibus nostris, ut ubicumque fuerint diligentissime inquirant, quomodo salue [12 1Kb] sint et defense [13 1Kb] , et ut comitibus denuntient, ne ullam forestem nouiter instituant; et ubi nouiter institutas sine nostra iussione inuenerint, dimittere precipiant.

 23. Ut ubicumque ipsi missi [14 1Kb] aut episcopum, aut abbatem, aut alium quemlibet quocumque honore preditum inuenerint, qui iustitiam facere uel noluit, uel prohibuit, de ipsius rebus uiuant, quandiu in eo loco iustitias facere debent.

24. Ut in illius comitis ministerio qui bene iustitias factas habet, idem missi diutius non morentur, neque illuc multitudinem conuenire faciant; sed ibi moras faciant, ubi iustitia uel minus, uel neglegenter facta est.

25. Ut in illius comitis ministerio idem [15 1Kb] missi nostri placitum non teneant qui in aliquod missaticum directus est, donec ipse fuerit [16 1Kb] reuersus; ut causa que adhuc coram comite non fuit, et is qui se reclamat, propter suam stultitiam aut contumaciam comitem  inde appellare noluit [17 1Kb] iterum comiti commendetur.

26. Ut missi nostri, qui uel episcopi, uel abbates  uel comites sunt, quamdiu prope suum beneficium fuerint, nichil de aliorum coniecto [1 1Kb] accipiant. Postquam uero inde longe recesserint, tunc accipiant secundum quod in sua tractoria continetur. uassi [2 1Kb] uero nostri et ministeriales, qui missi sunt, ubicumque uenerint coniectum accipiant.

27. Ut uassi nostri et uassi episcoporum, abbatum, abbatissarum et comitum, qui anno presente in hoste non fuerunt, heribannum [3 1Kb] rewadient; exceptis his qui propter necessarias causas et a domno ac genitore nostro Karolo [4 1Kb] constitutas domi dimissi fuerunt,  id est, qui a comite propter pacem conseruandam [5 1Kb] , et propter coniugem ac domum eius custodiendam, et ab episcopo uel abbate, uel abbatissa similiter propter pacem conseruandam, et propter fruges colligendas et familiam constringendam, et missos recipiendos, dimissi fuerunt.

28. Ut omnis episcopus, abbas, et comes, excepta infirmitate uel nostra iussione, nullam excusationem habeat, quin ad placitum missorum nostrorum ueniat, aut talem uicarium suum mittat, qui in omni causa pro illo rationem reddere possit [6 1Kb] .

 29 [7 1Kb] . De dispensa missorum dominicorum. De dispensa missorum nostrorum, qualiter unicuique iuxta suam [8 1Kb] qualitatem dandum uel accipiendum sit, uidelicet episcopo panes quadraginta, friskingas tres, de  potu modii tres, porcellus unus, pulli tres, oua quindecim, annona ad caballos modii quatuor. Abbati, comiti, atque ministeriali nostro [9 1Kb] unicuique dentur cottidie panes triginta, friskingas duas, de potu modii duo [10 1Kb] , porcellum unum, pulli tres, oua quindecim, annona ad caballos modii tres. uassallo nostro panes decem et septem, friskinga una, porcellus unus, de potu modius unus, pulli duo, oua decem, annona ad caballos modii duo [11 1Kb] .


 Codex Sancti Pauli

29 b [12 1Kb] . De benefitiis distructis. Quicumque beneficium occasione proprii desertum habuerit, ipsum beneficium amittet.

 30 b. Quicumque homo liber dinarium merum et bene pensantem recipere noluerit, bannum nostrum id est 60 solidos conponat; si uero serui ecclesiastici aut comitum aut uassalorum nostrorum hoc facere presumpserint, 60 ictus uapulent; aut si magister eorum uel aduocatus qui liber est, eos uel comiti uel misso nostro iussus presentare noluerit, predictum bannum 60 solidos conponat:




Iu. ENCYCLICA AD ARCHIEPISCOPOS .


Litterarum encyclicarum, quibus imperator regulam canonicorum omnibus imperii sui archiepiscopis transmisit, exempla tria in Codicibus antiquis seruata sunt: 1. in Cod. bibl. ducalis Guelferbytane membr. sec. X. littere ad Arnonem archiepiscopum Salisburgensem, qui concilio non interfuerat; 2. in Cod. bibl. Paris. n. 1537 mbr. sec. X. littere ad Sicarium archiepiscopum Burdegalensem, eque absentem; 3. in ms. Aquitanico littere a Sirmondo edite ad Magnum archiepiscopum Senonensem, qui concilio interfuerat. Utramque formam, Codicibus 1 et 2 a me iterum collatis recognitam, hic sistimus.



LITTERAE AD METROPOLITANUM QUI CONuENTUI NON INTERFUERAT.


In nomine domini Dei et saluatoris nostri Iesu Christi. Hludowicus, diuina ordinante prouidentia imperator augustus, uenerabili Arnoni Salzpurcgensis ecclesie [1 1Kb] archiepiscopo [2 1Kb] , in Domino salutem. Sacrum et uenerabile [3 1Kb] concilium diuino nutu nostroque studio in Aquisgrani palatio nuper adgregatum, in quo multa ob propagandam ecclesiasticam dignitatem, precedente et subsequente gratia Christi, diligenter tractata atque instituta sunt, tuam nullatenus credimus latere sanctitatem. Sed quia contigit eidem sancto et uenerabili concilio tuam non interfuisse paternitatem, ad tuam destinare decreuimus beatitudinem, per presentem missum nostrum nomine Nothonem formulas [4 1Kb] canonice institutionis  ab eodem sacro conuentu ex sanctorum patrum  sparsim digestis sententiis collectas [1 1Kb] , atque in unum congestas [2 1Kb] . Quam etiam idcirco penes palatium nostrum diligenter scribi fecimus, ut nichil in se scriptorum uitio deprauationis aut detruncationis habens, ad te usque incolomis perferretur. Quapropter uolumus atque decernimus, ut iuxta metropolitane sedis tibi canonice conlatam dignitatem, nostreque auctoritatis sanctionem, dioceseos tue episcopos et ceteros ecclesie prelatos tempore et loco congruenti ad te arcersire facias, et his coram capitulatim memoratas [3 1Kb] institutionis formulas [4 1Kb] prelegi iubeas, et quod ob exaltandum ecclesiastici culminis fastigium et animarum salutem idem sacer conuentus eas [5 1Kb] , ediderit, liquido demonstres; sed et his qui in uno collegio canonice degunt, tenendam obseruandamque  coram memorato misso nostro percenseas [6 1Kb] . At si alicuius cordis obtunsio eam intelligere nequiuerit, huic siue abs te, siue ab aliis episcopis, conprouincialibus scilicet tuis, doctrine fulgore nitentibus sobrie tradatur. Sed et in hoc nichilominus circumspectam monemus esse tuam prudentiam, ut ab his qui eas [7 1Kb] transscripturi sunt, ita transscribantur [8 1Kb] , ut nec deprauata uitio scriptoris, nec detruncata ab aliquo [9 1Kb] fiat; sed sicut a [10 1Kb] predicto misso nostro eis demonstratum fuerit, absque aliqua deprauatione uel detruncatione transcribantur. Noueris etiam, quia ideo illius exemplum apud armarium palatii nostri detentum est, ut eo probari patenter possit, quis eas [11 1Kb] incuriose transscripserit, uel quis aliquam eius partem detruncauerit. [Ut [12 1Kb] enim conperimus, dum in  eodem sacro concilio perlegeretur, antequam coram nobis ab eodem concilio prolata, et necdum mensura cibi et potus statuta fuisset, quidam magna ex parte illam detruncantes, quedam capitula inconsulte ex ea transscripserunt. Unde necesse est, ut si aliquem in tua diocesi tale fecisse reppereris, huiuscemodi factum coram prouincialium tuorum episcoporum conuentu et coram prescripto misso nostro frustreris, et hanc autenticam, ut premisimus, diligenter, sicut missus noster eis insinuauerit, transscribi percenseas.] Omnes ergo tue dioceseos episcopi et ceteri prelati [13 1Kb] eas [14 1Kb] uigilanti cura transscribere, sollerti studio intelligere, instantissime assiduitatis exercitio diuinitus adiuti operibus complere decertent;  ut cum nos huius rei gratia inquirende uenturis Kalendis Septembribus, sicut eidem sacro et memorabili concilio meminimus nos dixisse facturos, missos nostros per imperium a Deo nobis conlatum destinauerimus, remota cuiuslibet difficultatis obpositione, eiusdem salutifere institutionis et prelati et subditi [15 1Kb] , prout Dominus eis posse dederit, strenui inueniantur operatores. Quoniam diligenti indagine, uita comite, perquirere iubebimus, quis prelatorum [16 1Kb] iniunctum sibi officium strenue peregerit [17 1Kb] , uel quis in claustris canonicorum et ceteris habitationibus construendis,  et in necessariis stipendiis eis tribuendis [1 1Kb] , et in domibus ad receptacula pauperum reparandis, sanctioni nostre paruerit, quisue clerum suum eadem institutione et ceteris spiritualibus documentis instruere curauerit, uel quis causa auaritie eos, quos in Christi militia rationabiliter alere poterat, propulerit. Quia unius anni spatium dedimus, ut ea que premissa [2 1Kb] sunt, absque ullius difficultatis excusatione perfici, ubi necdum facta erant, facillime possent. [Proinde [3 1Kb] qui hoc anni [4 1Kb] tempore in hoc negotio nostre admodum [5 1Kb] iussione pro uiribus obedire neglexerit, ceteris sine dubio terrori erit, ne tale admittere presumant. Direximus sane tibi institutionis formulam quam eiusdem sacri concilii [6 1Kb] par consensus [7 1Kb] parque studium ex sanctorum patrum  dictis enucleatim excerpsit, et castimonie dicatis in una societate canonice degentibus obseruandam statuit. Quam uolumus a te siue a tuis conprouincialibus episcopis studiose iubere transcribi, et monasteriis puellaribus in tuo diocesi consistentibus, in quibus scilicet canonice uiuitur, tenendam conferri, qualiterque abbatissis et ceteris monialibus religiosissime ac deuotissime obseruari debeat, apertissime perdoceri. Quoniam, nisi quando nos aliquam abbatissarum nostram adire iusserimus presentiam, alio tempore uolumus in monasteriis resideant, et secundum eiusdem institutionis formam uitam ducant, sibique subditas in sancta religionis proposito constringant. Et nulla illarum foras euagandi, aut occasione qualibet accepta per uillas residendi, suisque uoluptatibus  deseruiendi, licentiam sibi adtribuat. Quamquam enim nonnulli clerici monasteria puellarum, et nonnulli laici monasteria uirorum etiam et puellarum habeant, tua tamen debet preuidere solertissima industria, ut omnibus locis sub tua diocesi constitutis, ubicumque congregationes clericorum et sanctimonialium sunt, iuxta possibilitatem et facultatem rerum secundum huius institutionis formam uiuant; quia nulla est omnino ecclesia que facultates habeat, ubi non possint tot talesque gubernari qui diuinam expleant officium, et ubi hospitalitas iuxta uires non possit diligi.] Nos quoque prefatum missum nostrum ad tuam sanctitatem ideo direximus, ut tuum ceterorumque ecclesiasticorum in tua diocesim consistentium [8 1Kb] diligenter atque  subtiliter in hoc negotio intueretur studium, et tibi [9 1Kb] opem in ceteris commonendis [10 1Kb] ferret: qui etiam nobis referret, qualiter prelati et prelate eam libenter [11 1Kb] susceperint, diligenterque transscribere studuerint, et deuote adimplere iuxta uires curauerint. Quoniam tamdiu illum in tua uel conprouincialium tuorum diocesim morari [12 1Kb] et discurrere una cum misso tuo iussimus, donec ab omnibus memorate formule transscriberentur; ut uidelicet cuncta procurans diligenterque perficiens, cum ad nos illum redire opere expleto tempus permiserit, cuncta que  acta sunt uestro utrorumque scripto notentur, atque per ipsum tuumque missum nostre dinoscentie intimentur; ut sciamus, quibus gratiarum actiones referre, quosque etiam dignis correptionibus corrigere debeamus [1 1Kb] Si uero aliquis tue dioceseos eidem institutioni uestreque admonitioni procaciter reniti uoluerit, et ea [2 1Kb] que ab eodem sacro [3 1Kb] et uenerabili concilio constituta atque decreta sunt, quantum Dominus ei posse dederit obseruare contempserit, precipimus, ut si antea huiuscemodi non se correxerit, quicumque ille est, ante presentiam nostram tua uel missi nostri ammonitione, uenire festinet, quatenus a nobis iuxta quantitatem culpe digne corrigatur. Direximus preterea tibi [4 1Kb] pondus et mensuram, secundum que clericis et sanctimonialibus  panis et potus equaliter tribuenda sunt: que ut ab omnibus firmissime atque inuiolabiliter teneantur, decernimus et ne quid incrementi aut detrimenti a quoquam patiantur, modis omnibus inhibemus. Tuam igitur in calce huius epistule admonemus sanctitatem, ut secundum ministerium tibi diuino munere conlatum, nostre in hoc negotio saluberrime admontioni obedienter atque inexcusabiliter [5 1Kb] pareas, et ceteris in parendo exemplum bonum tribuas. Dignum quippe iustumque est, ut quanto sublimius sacerdotii dignitate aliis superemines, et a nobis uenerabiliter diligeris, tanto magis ad Dei nostramque uoluntatem exsequendam deuotiorem te atque promptiorem exhibeas. uale in Domino, et ora pro nobis.



LITTERAE AD METROPOLITANUM QUI CONuENTUI INTERFUERAT.


Gloriosissimus Hludowicus, superno munere uictor semper augustus, uenerabili in Christo Magno Senonice urbis archiepiscopo, in Domino salutem. Sicut uobis nuperrime in sacro conuentu, quem Deo annuente Aquisgrani palatio aggregauimus, ubi multa fauente Christo ecclesiastice, immo catholice, acta sunt, meminimus promisisse, misimus tue uenerande paternitati per presentes missos nostros, Ermenfredum uidelicet et Haymonem, formulam canonice institutionis, quam idem sacer conuentus ex sanctorum patrum sparsim digestis sententiis colligere atque in unum congerere studuit: quam quia uobis transcribendi angustia temporis facultatem denegauit,  studii nostri fuit eam diligenter transcribi  iubere, ut absque ulla deprauatione aut detruncatione textus eius ad uos usque incolumis perferretur. Proinde has litteras ad tuam direximus sanctitatem, per quas iubemus, ut memor admonitionis nostre, suffraganeos tue dieceseos loco et tempore competenti ad te conuocare studeas, et eandem institutionem per singula capitula coram ecclesiasticis ordinibus prelegi facias, et qualiter eam sacer conuentus ob emolumentum animarum instruere salubriter curauerit, patenter edoceas, et his qui canonice professionis censentur nomine, secundum ministerium tibi diuinitus collatum, et nostre auctoritatis preceptum, coram memoratis missis nostris obseruandam percenseas. Eorum autem qui tardioris sunt ingenii, et eam forte plene intelligere nequeunt, tuo  siue comprouincialium tuorum episcoporum dono scientie pollentium studio eius notitia sensibus perfundatur. Nam et tuam nichilominus prouidam uolumus esse beatitudinem, ut eam solerti cura predicti missi nostri omnes, prout insinuaueris, transcribere absque ulla deprauatione et detruncatione premoneant; quoniam qualiter diligenter studioseque, distincte et aperte transcribatur, illos satis instituimus. Cuius nempe exemplar idcirco in armario palatii nostri recondi fecimus, ut per hoc nosse et inquirere possemus, utrumne ab aliquo negligenter transcripta fuerit; quia, ut comperimus dum in eodem sacro concilio perlegeretur, antequam coram nobis ab eodem concilio prolata et necdum mensura cibi et potus plane statuta fuisset, inuidi  magna ex parte illam detruncantes, quedam capitula inconsulte ex ea transcripserunt. Unde necesse est, ut si aliquem in tua diecesi tale fecisse repereris, huiuscemodi factum coram prouincialium tuorum episcoporum conuentu et coram prescriptis missis nostris frusteris, et hanc authenticam, ut premisimus, diligenter, sicut missi nostri eis insinuauerint, transcribi percenseas. uolumus ergo, ut omnes prelati canonicorum diligenter illam transcribant, studiose intelligant, efficaciter, quantum Dominus eis posse dederit, ob suam subditorumque utilitatem opere adimplere procurent; ut quando nos, sicut in eorum sacro et uenerabili concilio generaliter omnibus diximus, missos nostros huius negotii  inquirendi gratia per uniuersum imperium nostrum Kalendis Septembris uenturis direxerimus, omnes, prelati uidelicet et subditi, iuxta capacitatem et possibilitatem suam, eadem instructione informati atque instructi, eiusdem operatores inueniantur strenui. Quoniam diligenti indagine, uita comite, inquirere iubebimus, qualiter unusquisque prelatorum ministerium suum expleat, qualiter iussioni nostre in claustris et ceteris canonicorum necessariis habitationibus, et in eorum stipendiis dandis, et receptaculis pauperum preparandis obtemperauerint, uel quis clerum suum  secundum huius institutionis normam et cetera spiritalia exercitia informare studuerit, aut si quis quem eorum, quos in Dei seruitio rationabiliter gubernare potuit, causa auaritie abiecerit: quia, ut hec que premisimus, absque ullius difficultatis oppositione, in locis in quibus facta necdum erant, fieri opportunissime possent, unius anni spatium, sicut nosti, ad hec peragenda tribuimus. Qui uero hoc annuo tempore nostre, immoque Dei iussioni, iuxta uires obtemperare neglexerit, ceteris, ne talia facere audeant, terrorem procul dubio incutiet. Misimus itaque tibi institutionis formam, quam idem sacrum et uenerabile concilium ex sanctorum patrum sententiis diligenter excerpsit, et sanctimonialibus in uno collegio canonice degentibus  obseruandam percensuit: quam siue per te, siue per comprouinciales tuos episcopos, in omnibus tue dieceseos puellaribus monasteriis, in quibus canonice uiuitur, studiose prescriptam haberi uolumus. Sed et hoc decernimus ut a uobis tam abbatissis quam ceteris sanctimonialibus tradatur, et qualiter eam tenere debeant, uestro studio informentur. Ceterum nisi aliquam abbatissarum quando nos ad presentiam nostram uenire iusserimus, alio tempore uolumus, ut abbatisse propriis in monasteriis resideant et secundum hanc institutionis formam uiuere sibique subiectas gubernare decertent; et nullis illarum per uillas residendi, aut foras qualibet occasione accepta euagandi, suisque uoluptatibus deseruiendi licentiam attribuant. Quamquam enim nonnulli clerici  monasteria puellarum, et nonnulli laici monasteria uirorum etiam ac puellarum habeant, tua tamen debet prouidere solertissima industria, ut in omnibus locis sub tua diecesi constitutis, ubicunque congregationes clericorum et sanctimonialium sunt, iuxta possibilitatem et facultatem rerum secundum huius institutionis formam uiuant; quia nulla est omnino ecclesia, que facultates habeat, ubi non possint tot talesque gubernari qui diuinum expleant officium, et ubi hospitalitas iuxta uires non possit diligi. Nos quoque prefatos missos nostros ad tuam sanctitatem ideo direximus, ut tuum ceterorumque ecclesiasticorum in tua diecesi consistentium diligenter atque subtiliter in hoc negotio intuerentur studium, et tibi opem in ceteris commonendis ferrent; qui et nobis  referrent, qualiter prelati et prelate eam libenter susceperint, diligenterque transcribere studuerint, et deuote adimplere iuxta uires curauerint; quoniam tamdiu illos in tua uel comprouincialium tuorum diecesi morari et discurrere una cum misso tuo iussimus, donec ab omnibus memorate formule transcriberentur; ut uidelicet cuncta procurantes, diligenterque taxantes, cum ad nos illos redire opere expleto tempus permiserit, cuncta que acta sunt, uestro utrorumque scripto notentur, atque per ipsos tuumque missum nostre dinoscentie intimentur;  ut sciamus, quibus gratiarum actiones referre, quosque etiam dignis correptionibus corrigere debeamus. Si uero aliquis tue diecesis eidem institutioni nostreque admonitioni procaciter reniti uoluerit, et ea que ab eodem sacro et uenerabili concilio constituta atque decreta sunt, quantum Dominus eis posse dederit, obseruare contempserit, precipimus, ut si antea huiusmodi non se correxerit, quicunque ille est, ante presentiam nostram tua uel missorum nostrorum admonitione uenire festinet; quatenus a nobis iuxta quantitatem culpe digne corrigatur. Direximus preterea tibi pondus et mensuram, secundum quam clericis et sanctimonialibus panis et potus equaliter tribuenda sunt, que ut ab omnibus firmissime atque inuiolabiliter teneatur, decernimus,  et ne quid incrementi aut detrimenti a quoquam patiantur, modis omnibus inhibemus. Tuam igitur in calce huius epistole admonemus sanctitatem, ut secundum ministerium tibi diuino munere collatum, nostre in hoc negotio saluberrime admonitioni obedienter atque inexcusabiliter pareas, et ceteris in parendo exemplum bonum tribuas. Dignum quippe est, ut quanto sublimius sacerdotii dignitate aliis superemines, et a nobis uenerabiliter diligeris, tanto magis ad Dei nostramque uoluntatem faciendam deuotiorem te atque promptiorem exhibeas. uale in Domino, et ora pro nobis.



u CONSTITUTIO DE SERuITIO MONASTERIORUM 


Cum constitutio ipsa perierit, notitiam recipere uisum est primum a Sirmondo, t. II Concil. Gallie, p. 685 et a Delalande, in Supplementis Conciliorum Gallie, ex Codice monasterii sancti Aegidii in Septimania uulgatam, atque a Baluzio, Mabillonio et Bouqueto SS., t. uI, p. 407, annotationibus illustratam, quarum nonnullas ad Gallie monasteria spectantes excepimus.

 Anno incarnationis Domini nostri Iesu Christi 817, Hludowicus serenissimus augustus diuina ordinante prouidentia, conuentum fecit apud Aquis sedem regiam, episcoporum, abbatum, seu totius senatus Francorum; ubi inter ceteras dispositiones imperii  statuit atque constitutum scribere fecit, que monasteria in regno uel imperio suo [a 1Kb] dona et militiam facere possunt, que sola dona sine militia, que uero nec dona nec militiam, sed [b 2Kb] solas orationes pro salute imperatoris uel filiorum eius et stabilitate imperii.



HAEC SUNT QUAE DONA ET MILITIAM FACERE DEBENT, NUMERO XIu.


    Monasterium [a 1Kb] sancti Benedicti.
    Monasterium [b 1Kb] Ferrarias.
    Monasterium [c 1Kb] Nigelli.
    Monasterium [d 1Kb] sancte Crucis.
    Monasterium [e 1Kb] Corbeia.
    Monasterium [f 1Kb] sancte Marie Suessionis.
    Monasterium [g 1Kb] Stabulaus.
    Monasterium [h 1Kb] Flauiniacum.
    Monasterium [i 1Kb] sancti Eugendi.
    Monasterium [i 1Kb] Noualicium.

 [k 1Kb] Ultra Rhenum.
    Monasterium [l 1Kb] sancti Nazarii
    Monasterium [m 1Kb] Offunwilarii.

IN BAuARIA.
    Monasterium [n 1Kb] Mananseo.
    Monasterium Tegerinseo.





HAEC SUNT QUAE TANTUM DONA DARE DEBENT SINE MILITIA, NUMERO XuI.

    Monasterium [o 2Kb] sancti Michelis Maresci primi.
    Monasterium [p 1Kb] Balma.
    Monasterium [q 1Kb] sancti Sequani.
    Monasterium [r 1Kb] Natradis.

 Ultra Rhenum.
    Monasterium [a 1Kb] Suarizaha.
    Monasterium [b 1Kb] sancti Bonifacii.
    Monasterium [c 1Kb] sancti Wigberti.

In Alamannia.
    Monasterium [d 1Kb] Elehenwanc.
    Monasterium [e 1Kb] Fiuhctinwanc.
    Monasterium [f 1Kb] Nazaruda.
    Monasterium [g 1Kb] Campita.

In Bauaria.
    Monasterium [h 1Kb] Altemburc.
    Monasterium [i 1Kb] Altahe.
    Monasterium Cremisa.
     Monasterium Mathaseo.
    Monasterium [i 1Kb] Buria.





HAEC SUNT QUAE NEC DONA NEC MILITIAM DARE DEBENT, SED SOLAS ORATIONES PRO SALUTE IMPERATORIS uEL FILIORUM EIUS ET STABILITATE IMPERII, NUMERO [k 1Kb] 18.

    Monasterium [l 1Kb] Melaredum.
    Monasterium [m 3Kb] Fossatus
    Monasterium [n 1Kb] Luda.
    Monasterium [o 1Kb] sancti Gregorii.
    Monasterium [p 1Kb] sancti Mauri.
    Monasterium [q 1Kb] Eborreheim.
    Monasterium [r 1Kb] Clinga.
    Monasterium [s 1Kb] Sauiniciaco.
    Monasterium [t 1Kb] Crudatis.
     Monasterium [a 1Kb] Dusera.
    Monasterium [b 1Kb] Lorwim.

Ultra Rhenum.
    Monasterium [c 1Kb] Scewanc.
    Monasterium [d 1Kb] Sculturbura.

In Bauaria.
    Monasterium [e 1Kb] Berch.
    Monasterium [f 1Kb] Methema.
    Monasterium [g 1Kb] Sconenauua.
     Monasterium [h 1Kb] Moseburch.
    Monasterium [i 1Kb] Weizzenbrunno.

In Aquitania.
    Monasterium [i 1Kb] sancti Philiberti.
    Monasterium [k 1Kb] sancti Maxentii.
    Monasterium [l 1Kb] Carroffinii.
    Monasterium [m 1Kb] Brantosmurii.
    Monasterium [n 1Kb] sancti Sauini.
    Monasterium [o 4Kb] sancte Crucis puellarum.
    Monasterium [p 2Kb] sancte Marie in Lemouicas.
     Monasterium [a 1Kb] Mastracurii.
    Monasterium [b 1Kb] Menadinii
    Monasterium [c 1Kb] Magnilocum.
    Monasterium [d 1Kb] Conquas.
    Monasterium [e 1Kb] sancti Antonii.
    Monasterium [f 1Kb] Musciacum.

 In [g 1Kb] Septimania.
    Monasterium [h 1Kb] sancti Aegidii in ualle Flauiana.
    Monasterium [i 1Kb] Psalmodium.
    Monasterium [i 1Kb] Anianum.
    Monasterium [k 1Kb] sancti Tiberii.
    Monasterium [l 2Kb] uillamagna.
    Monasterium [m 2Kb] sancti Petri in Lunate.
     Monasterium [a 2Kb] Caunas.
    Monasterium [b 4Kb] Castrelli malasci.
    Monasterium [c 1Kb] sancte Marie Capariensis.
     Monasterium [d 1Kb] sancte Marie ad Orubionem.
    Monasterium [e 1Kb] sancti Laurentii
     Monasterium [a 1Kb] sancte Eugenie.
    Monasterium [b 2Kb] sancti Hilarii.
    Monasterium [c 5Kb] ualle Asperii.

 [d 1Kb] In Tolosano.
    Monasterium [e 1Kb] sancti Papuli.
    Monasterium [f 1Kb] Suricinium.
    Monasterium [g 1Kb] Asilo.
     Monasterium [a 1Kb] uenercha.

In Wasconia.
    Monasterium [b 1Kb] Cella fraxilii.
    Monasterium [c 1Kb] Cimorra.
    Monasterium [d 1Kb] Piciano.
    Monasterium [e 1Kb] Altum fragitum.
     Monasterium [f 1Kb] sancti Sauini.


Hic predictis monasteriis prefatus imperator, sicut supradictum est, statutum scribi fecit, atque manu sua firmauit, et anulo suo imperiali sigillare fecit.



CAPITULA LEGI SALICAE ADDITA .


Anno 819 post natale Domini, Einhardo teste, conuentus Aquisgrani habitus est, in quo multa de statu ecclesiarum et monasteriorum tractata atque ordinata sunt, legibus etiam capitula quedam pernecessaria quia deerant, conscripta atque addita sunt. Que a Baluzio ex duobus Codicibus manuscriptis, uno bibliothece regie, altero sancti Remigii Rhemensis edita, iam ope eorumdem Codicum, scilicet 1. bibl. regie Paris. inter Supplementa Latina n. 164 bis, olim Sancti Remigii; et 2. C. bibl. eiusdem n. 4632 recognita prodeunt.



IN NOMINE DOMINI. INCIPIUNT CAPITULA LEGIS SALICAE [1 1Kb] .


1. De capitulo primo [2 1Kb] , id est, de mannire. De hoc capitulo indicatum est, ut ille qui mannitur, spatium mannitionis sue per quadraginta noctes habeat. Et si comes infra supradictarum noctium numerum mallum suum non habuerit, ipsum spatium usque ad mallum comitis extendatur, et deinde detur ei spatium ad respectum ad septem noctes. Inde non noctium spatia, sed proximus mallus comitis ei concedatur.

2. De 11o [3 1Kb] capitulo legis Salice. Si quis seruum alienum occiderit, uel uendiderit, uel ingenuum dimiserit, mille quadringentis denariis, qui faciunt solidos triginta quinque, culpabilis iudicetur, excepto capitale et delatura [4 1Kb] .

 De hoc capite iudicatum est ab omnibus, ut si ille seruus qui iniuste uenditus uel ingenuus dimissus apparet, non alter pro eo in loco illius restituatur; quia dixerunt aliqui quod idem seruus, qui ingenuus dimissus fuerat, denuo ad seruitium redire [5 1Kb] non debeat,  sed pristino dommo, et seruitio restitutus fiat, iudicauerunt.

3. De 14o [6 1Kb] capitulo legis Salice. Si quis ingenuus ancillam alienam in coniugium acceperit, ipse [7 1Kb] cum ea in seruitio inplicetur.

De hoc capite iudicatum est ab omnibus, ut si ingenua femina quemlibet seruum in coniugium sumpserit, non solum cum ipso seruo in seruitio permaneat, sed etiam omnes res quas habet, si eas cum parentibus suis diuisas tenet, ad dominum cuius seruum in coniugium accepit, perueniant. Et si cum parentibus suis res paternas uel maternas non diuisit, nec alicui querenti respondere, nec cum suis heredibus in rerum paternarum hereditate ultra diuisor [8 1Kb] accedere possit. Similiter et si Francus  homo alterius ancillam in coniugium sumpserit, sic faciendum esse iudicauerunt.

4. Item de eodem capitulo. Si quis uxorem alienam uiuo marito tulerit, octo millia denarios, qui faciunt solidos ducentos, culpabilis iudicetur.

 De hoc capitulo iudicatum est, ut uiuo marito cui eadem uxor contra legem subtracta fuerat, ab illo qui eam ei iniuste tulerat, cum lege suprascripta, id est, ducentis [1 1Kb] solidis, reddita fiat.

5. De 26o [2 1Kb] capitulo. Si quis puer infra duodecim annos aliquam culpam commiserit, fredus ei non requiratur

De hoc capitulo iudicatum est, ut si infans infra duodecim annos res alterius iniuste sibi usurpauerit, eas, excepto fredo, cum lege sua conponat, et ita [3 1Kb] manniatur, sicut ille [4 1Kb] manniri potest [5 1Kb] cui contra legem fecit, et ita a comite ad mallum suum adducatur, sicut ille adduci potest, cui contra legem fecit. De hereditate uero paterna uel materna si aliquis eum [6 1Kb] interpellare uoluerit, usque ad spatium duodecim  annorum expectare iudicatus est.

6. Iudicatum est ab omnibus, ut si Francus homo uel ingenua femina [7 1Kb] in seruitio sponte sua inplicauerit se, ut si res suas, dum in libertate sua permanebat, ad ecclesiam Dei aut cuilibet legibus tradidit, ipse cui tradite fuerint [8 1Kb] , eas habere et tenere possit. Et si filios uel filias, dum in sua fuit libertate, generauit, ipsi liberi permaneant.

7. De 37o [9 1Kb] capitulo. Si quis seruus hominem ingenuum occiserit, ipse homicida pro medietate conpositionis parentibus hominis occisi tradatur [10 1Kb] , et aliam medietatem dominus serui se nouerit soluiturum. Aut si legem intellexerit, poterit se obmalare ut leodem [11 1Kb] non soluat

 Quia nullum de ecclesiastico aut beneficiario uel alterius persona seruo discretionem lex facit, si ita ecclesiastici aut beneficiarii serui sicut liberorum  tradi aut dimitti possunt [12 1Kb] , ad interrogationem domni imperatoris reseruare uoluerunt.

8. De 46o capitulo, id est, qui uiduam in coniugium accipere uult, iudicauerunt omnes [13 1Kb] , ut non ita sicut in lege Salica scriptum est eam accipiat, sed cum parentorum consensu et uoluntate, uelut [14 1Kb] usque nunc antecessores eorum fecerunt, in coniugium sibi eam sumat.

9. De 47o capitulo. De eo qui uillam alterius occupauerit. De hoc capitulo iudicauerunt, ut nullus uillam aut res alterius migrandi gratia per annos tenere uel possidere possit; sed in quacumque die inuasor illarum rerum interpellatus fuerit, aut easdem res querenti [15 1Kb] reddat, aut eas, si potest, iuxta legem se defendendo sibi uindicet.

 10. De affatomie [a 1Kb] dixerunt quod traditio [16 1Kb] fuisset. De hoc capitulo iudicatum est, ut sicut per longam consuetudinem antecessores eorum facientes habuerunt, ita et omnes qui lege Salica uiuunt, inantea habeant et faciant.

11. Et hoc iudicauerunt, ut si seruus cartam ingenuitatis adtulerit, si seruus eiusdem carte auctorem legitimum habere non potuerit, domino serui ipsam cartam falsare liceat.

12. Et hoc iudicauerunt, ut omnis qui alteri aliquid querit, licentiam habeat prius sua testimonia producere contra eum. Et si ille cui queritur dixerit, quod legibus teneat ea que tenet, et talia sunt testimonia qui hoc ueraciter adfirmare possint [17 1Kb] ,  iudicauerunt, ut huius rei ueritas secundum capitula [18 1Kb] domni imperatoris, que prius pro lege tenenda constituit, rei ueritas conprobetur.



RESPONSA MISSO CUIDAM DATA .


A Baluzio primum edita, hic ope Codicis unici, scilicet regii Parisiensis n. 2718 sec. IX iterum recognita et emendata sunt. Patet misso cuidam ex legatione redeunti in responsis esse data, cumque capp. 1, 2 et 6 ad constitutiones Aquisgranenses anni 817 referri uideantur, locum eis a Baluzio assignatum, id est annum 819, seruandum duxi.



CAPITULA LEGI [1 1Kb] SALICAE ADDENDA.


Cap. 1. Ut pagenses per sacramenta aliorum hominum causas non inquirantur, nisi tantum dominicas. Adtamen comes ille, si alicuius pauperis aut inponentis persone causa fuerit, tunc comes ille diligenter, et tamen sine sacramento, per ueriores et meliores pagenses inquirat.

2 [2 1Kb] . uult domnus imperator, ut in tale placitum quale ille nunc iusserit, ueniat unusquisque comes, et adducat secum duodecim scabinos, si tanti fuerint.  Sin autem, de melioribus hominibus illius comitatus suppleat numerum duodenarium. Et aduocati tam episcoporum, abbatum, et abbatissarum, ut cum [3 1Kb] eis ueniant.

3. Statuendum est, ut unusquisque qui censum regium soluere debet, in eodem loco illum persoluat ubi pater et auus eius soluere consueuerunt.

4. Si homini cuilibet causam suam in placito aut coram comite palatio [4 1Kb] alius fuerit inpedimento, et causam eius iniuste disputando inpedierit, tunc uolumus,  ut siue comes palatii, seu comes ipse in comitatu suo, iubeat eum exire foras. Et si noluerit obedire, tunc soluat bannum dominicum, id est 60 solidos; et illi cui aduersatus est, donet wadium suum pro lege sua.

5. uolumus ut comes potestatem habeat in placito suo facere que debet, nemine contradicente. Et si aliter fecerit quam iuste, ad quem factum illud pertinet, ueniat in presentiam nostram, et nos illi de eodem comite faciamus iustitiam.

6. uestitura domni et genitoris nostri eo modo uolumus ut teneatur, ubicumque esse dicitur, ut prius diligentissima inuestigatione perquiratur. Et si inuenitur esse iusta atque legitima, tunc uestitura dicatur; nam aliter ne uestitura nominari debet, siue  sit in ecclesiasticis, siue in palatinis rebus.

7. De proprio quod in castellis ab auo nostro conquisitis, eo modo uidetur nobis esse faciendum atque discernendum, ut illi tantum propriarum rerum sui potestatem non habeant, qui quamdiu potuerunt restiterunt, et contra illorum uoluntatem in potestatem aui nostri uenerunt. Nam quicumque sociis suis  pertinaciter resistentibus se dididerunt [1 1Kb] , quamuis castellum per uim fuisset captum, proprie suum tamen in eo habere debent.

8. De rebus unde domnus Carolus imperator legitimam uestituram habuit, et hoc ita potest inuestigari ut secundum iustitiam ad nos debeant pertinere, nequaquam uolumus, si nostri testes boni et idonei sunt, ut alii aduersus eos in nostram contrarietatem consurgant. Adtamen in tua sit prouidentia hac fidelium nostrorum qui tecum sunt, qui nostri testes esse debent, boni et ueraces sint. Porro aduersus ecclesiasticas res eadem sententia maneat, que tempore domni [2 1Kb] et genitoris nostri fuerant prolata, ut ecclesiarum defensores res [3 1Kb] suas contra suos adpetitores  eadem lege defendant, qua ipsi uixerunt qui easdem res ecclesiis condonauerunt. Similiter et ecclesia eandem legem habeat aduersum petitores suos, tantum salua nostra iustitia.

9. De quarto capitulo exspectandum censuimus, donec cum plurioribus fidelibus nostris inde consideremus.



CAPITULA LANGOBARDICA .


Inter capitula edictis regum Langobardorum addita, quorum Ludouicum auctorem libri manuscripti produnt, hec certo alicui anno locoue ascribi nequeunt. Cum uero Ludouicus post conuentum Attiniacensem mense Augusto anni 822 habitum Italie curam fere totam Lothario reliquisse uideatur, annis 818-822 assignanda sunt, si omnino Ludouicum auctorem agnoscunt. Nam in Codicibus Chisiano, Cauensi, Blankenburgensi, Gothano, non habentur.


 Ex Codd. Ambrosiano, Florentino, Londinensi, uindobonensi, ueronensi, Estensi.

Ut [1 1Kb] omnis ordo ecclesiarum secundum Romanam legem uiuant, et sic inquirantur et defendantur res ecclesiastice, ut emphyteusis [2 1Kb] unde damnum ecclesie  patiuntur, non obseruetur [3 1Kb] , sed secundum legem Romanam destruatur, et pena non soluatur.


Ex Codd. Florent. Lond. uindob. ueron. Estensi.

2 [4 1Kb] . Placuit nobis de illis hominibus [5 1Kb] qui se liberos per 30 annos esse dicunt, ut per hanc possessionem liberi non sint, nisi de ingenuo patre et [6 1Kb]  matre nati sunt, aut cartam libertatis ostendunt.

3 [7 1Kb] . Omnibus igitur episcopis, abbatibus, cunctoque clero omnino precipimus, uicedominos, prepositos, aduocatos siue defensores habere bonos, non crudeles, non cupidos, non periuros, non falsitatem  amantes, sed Deum timentes et in omnibus iustitiam [8 1Kb] diligentes. De iudicibus autem uel centenariis atque tribunis seu uicariis, dignum esse censuimus, ut si mali reperti fuerint, de ministerio suo abiciantur [9 1Kb] .



CAPITULARE AQUISGRANENSE .


Constitutionem hanc ex duplici copia in Cod. bibl. reg. Paris. n. 2718 s. IX editam, Baluzius conuentui apud Theodonis uillam anno 820 habito adsignauit; sed cum eo anno, ad quem ex cap. 5 sine dubio referenda est, conuentus generalis non in loco a Baluzio indicato, sed Aquisgrani, alter uero autumnalis Carisiaci celebratus sit, priori adsignandam duximus; edimusque ope Codicum 1 bibl. regie Paris. n. 2718. fol. 73. 2, Cod. eiusdem fol. 110 et 3 bibl. ducalis Guelferbytane Blankenburgici recognitam.

 Cap. 1 [a 1Kb] . Ubi telonea exigi et ubi non exigi debeant. uolumus firmiter omnibus in imperio nostro nobis a Deo conmisso notum fieri, ut nullus teloneum exigat, nisi in mercatibus ubi communia commertia emuntur et uenundantur; neque in pontibus, nisi ubi antiquitus tolenea exigebantur; neque in ripis aquarum, ubi tantum naues solent aliquibus noctibus manere; neque in siluis, neque in stratis, neque in campis, neque subter pontem transeuntibus, nec alicubi, nisi tantum ubi aliquid emitur aut uenditur qualibet causa [1 1Kb] ad communem usum pertinens. Et ubi emptor [2 1Kb] cuiuslibet utitur [3 1Kb] herba aut lignis aut aliis uillaticis commodis, cum eo cuius sunt quibus utitur, agat iuxta estimationem usus, et quod iustum est de tali re, illi persoluat. Quod si aliquis  constituta mercata fugiens, ne teloneum soluere cogatur, et extra predicta loca aliquid emere uoluerit, et huiusmodi inuentus fuerit, constringatur, et debitum telonei persoluere cogatur. Et quisquis huiusmodi iusta telonea soluere declinantem susciperit siue celauerit, id secundum suam legem emendare conpellatur: is tamen quem celauit, debitum teloneum persoluat. Ceterum, sicut superius dictum est, nisi in memoratis locis nemo a quolibet exigat telonea. Et si quis [4 1Kb] fecerit contra hec precepta nostra, sciat se esse damnandum 60 summa solidorum.

2. De dispensa fidelium nostrorum. Siue carris, siue sagmariis [5 1Kb] , siue [b 1Kb] friskingis, siue aliis quibuslibet  uehiculis, tam eorum qui nobis assidue in palatio deseruiunt, quamque et eorum qui ad palatium eorum dispensam ducunt, nemo in pontibus, neque in nauibus, neque in quibuslibet aliis locis, ab eis teloneum exigere presumat. Quod si fecerit, nouerit se similiter 60 [6 1Kb] solidorum pena plectendum. Quod si aliquis repertus fuerit, qui ea que premissa sunt, non ad suam dispensam, nec ad proprios usus, sed potius uenundandi causa ea duxerit, nouerit se, sicut superius comprehensum est, esse damnandum.

3. Nemo ex his qui pontes faciunt, aut de inmunitatibus, aut de fiscis, aut de liberis hominibus, cogantur pontaticum de eodem quem fecerunt ponte persoluere. Et si forte quilibet uoluerit ex propriis facultatibus eundem pontem emendare uel reficere,  quamuis de suis propriis rebus eundem pontem emendet uel reficiat, non tamen de eodem ponte maiorem censum exigere presumat, nisi sicut consuetudo fuit et iustum esse dinoscitur.

4. Omnibus notum sit, quia nolumus ut liber homo ad nostros brolios [7 1Kb] operari cogatur. Attamen de aliis publicis functionibus, quas solebant iuxta antiquam consuetudinem facere, nemo se pro hac causa excuset.

5. Generaliter omnes admonemus, ut capitula que preterito anno legi [8 1Kb] Salice per omnium consensum addenda esse censuimus, iam non ulterius capitula, sed tantum lex dicantur, immo pro lege teneantur [9 1Kb] .



CAPITULARE AD THEODONIS uILLAM .


Debemus illud Ansegisi libro Iu, capp. 1-12, capite primo et inter capitula legibus Langobardorum addita seruato. In conuentu autumnali Theodonis uilla habito promulgatum esse, capite sexto redit, cum Ludouicus imperator placitum Compendii, post primum mense Nouembri anni 816 celebratum, annis demum 823 et 824 habuerit, de quibus sermonem hic esse non posse eo intelligitur, quod tempore quo Ansegisus opus suum absoluit, scilicet mense Ianuario anni 827, nonnisi triennium inde elapsum erat.

 1. Si serui per contumaciam collecta multitudine alicui uim intulerint, id est aut homicidium aut incendium, aut qualiumcumque rerum direptiones fecerint, domini quorum negligentia hoc euenit, pro eo quod eos constringere noluerunt, ut talia facere non auderent, bannum nostrum, id est sexaginta solidos, soluere cogantur.

2. De rebus siue mancipiis, que dicuntur a fisco nostro esse occupata, uolumus ut missi nostri inquisitionem faciant sine sacramento per ueratiores homines pagi illius circummanentes, et quicquid de hac causa uerius ac certius inuestigare potuerint, ad nostram faciant peruenire notitiam, ut nos tunc definiamus  quicquid nobis iustum esse uideatur.

 3. Si serui uel ecclesiastici uel quorumlibet liberorum hominum in fiscum nostrum confugerint, et a dominis uel aduocatis eorum repetiti fuerint, si actor fisci nostri intellexerit, quod eos iuste non possit tenere ad nostrum dominium, eiciat illos de eodem fisco, et recipiant eos domini eorum. Et si eidem actori uisum fuerit, quod ad nostrum debeant pertinere dominium, expellat eos de eodem fisco, et postquam ab eisdem repetitoribus fuerint recepti, habeat cum eis legitimam actionem; et sic eos, si poterit, ad nostram euindicet possessionem.

4. [a 1Kb] De uassis nostris, qui ad marcam nostram constituti sunt custodiendam, aut in longinquis regionibus  sua habent beneficia uel res proprias, uel etiam nobis  assidue in palatio nostro seruiunt, et ideo non possunt assidua custodire placita: quam rem uolumus ut missi nostri uel comes nobis notam faciant, et nos faciemus ut ad eorum placita ueniant.

5. uolumus ut comites qui [a 1Kb] ad custodiam maritimam deputati sunt, quicumque ex eis in suo ministerio residet, de iustitia facienda se non excuset propter illam custodiam; sed si ibi secum suos scabineos habuerit, ibi placitum teneat et iustitiam faciat.

6. De his qui se dicunt propter [b 1Kb] incestum res proprias amisisse, constitutum est, ut si ante proximum quinquennium, quando placitum nostrum habuimus in Compendio [c 1Kb] , easdem res amiserunt, non eis restituantur.

 7. [d 1Kb] De coniurationibus seruorum que fiunt in Flandris et [e 1Kb] Menpisco et in ceteris maritimis locis, uolumus ut per missos nostros indicetur dominis seruorum illorum, ut constringant eos, ne ultra tales coniurationes facere presumant. Et ut sciant ipsi eorundem seruorum domini, quod cuiuscumque serui huiuscemodi coniurationem facere presumpserint postquam eis hec nostra iusso fuerit indicata, bannum nostrum, id est sexaginta solidos, ipse dominus persoluere debeat.

8. De terra in litore maris [f 1Kb] , ubi salem faciunt,  uolumus ut aliqui ex eis ueniant ad placitum nostrum, et ratio eorum audiatur, ut tunc secundum equitatem inter eos definire ualeamus.

9. uolumus ut uxores defunctorum post obitum maritorum tertiam partem conlaborationis, quam simul in beneficio conlaborauerunt, accipiant [g 1Kb] . Et de his rebus quas is qui illud beneficium habuit, aliunde adduxit uel conparauit, uel ei ab amicis suis conlatum est, has uolumus tam ad orphanos defunctorum quam ad uxores eorum peruenire.

10. De aggeribus iuxta Ligerim faciendis, ut bonus missus eidem operi preponatur, et hoc [h 1Kb] Pippino per nostrum missum mandetur, ut et ille ad hoc missum ordinet, quatenus predictum opus perficiatur.

 11. De duodecim pontibus super Sequanam, uolumus ut hi pagenses qui eos facere debent, a missis nostris admoneantur, ut eos celeriter restaurent, et ut eorum uane contentioni non consentiant, quando dicunt se non aliubi eosdem pontes facere debere nisi ubi antiquitus fuerant; sed ibi ubi nunc necesse est, eosdem pontes facere iubeantur.

12. De omnibus pontibus per regnum nostrum faciendis, in commune missi nostri admoneant, ut ab ipsis restaurentur qui eos facere solebant.



CAPITULARE ATTINIACENSE 


Mense Augusto anni 822 Ludouicus imperator Attiniaci in publico conuentu de iis que in fratres suos, Bernhardum nepotem, et Adalhardum atque Walachum peccauerat, in presentia totius populi publicam confessionem fecit et penitentiam egit, et quidquid similium rerum uel a se uel a patre suo factum inuenire potuit, summa deuotione emendare curauit [a 1Kb] . Quibus de rebus edita capitula, hucusque inedita, iam ex Codice bibl. ducalis Guelferbytane Blankenburgico fol. 105-106 luci restituimus.



ITEM ALIA CAPITULA DOMNI LUDOuICI IMPERATORIS.


1. Dei igitur omnipotentis inspiratione uestroque  piissimo studio admoniti, uestroque etiam saluberrimo exemplo prouocati, confitemur, nos in pluribus  locis quam modo aut ratio aut possibilitas enumerare permittat, tam in uita quamque doctrina et ministeria, neglegentes extitisse. Quam ob rem, sicut hactenus in his nos neglegentes fuisse non denegamus, ita ab hinc, Deo opitulante, data nobis a uestra benignitate congruenti facultate uel libertate, diligentiorem curam in his omnibus pro captu intellegentie nostre nos uelle adhibere profitemur.

2. Quia uero liquido constat, quod salus populi maxime in doctrina et predicatione consistat, et predicatio eadem impleri ita ut oportet non potest, nisi a doctis, necesse est ut ordo talis in singulis sedibus inueniatur, per quam et presens emendatio et futura utilitas sancte eclesie preparetur; qualiter autem hoc fieri debeat et possit, in sequenti capitulo  demonstrabitur.

3. Scolas autem, de quibus hactenus [1 1Kb] minus studiosi fuimus quam debueramus, omnino studiosissime emendare cupimus, qualiter omnis homo, siue maioris siue minoris etatis, qui ad hoc nutritur ut in aliquo gradu in ecclesia promoueatur, locum denominatum et magistrum congruum habeat. Parentes tamen uel domini singulorum de uictu uel substantia corporali unde subsistant prouidere studeant, qualiter solacium habeant, ut propter rerum inopiam  doctrine studio non recedant. Si uero necessitas fuerit propter amplitudinem parrechie, eo quod in uno loco colligi non possunt propter administrationem quam eis procuratores eorum prouidere debent, fiat locis duobus aut tribus, uel etiam ut necessitas et ratio dictauerit.

4. Sed quia omnimodis doctrina minus utiliter agitur, si qualiter his qui docere debeant discendi oportunitas non ordinatur, necesse est ut his presulibus quibus omnimodis agendi facultas aut funditus aut certe magna ex parte per dioceses suas deest, a dominis [2 1Kb] rerum, qualiter id fieri congrue possit, prouideatur. Hi autem qui res ecclesiasticas aut baptismales eclesias iure suo in promtu habent, officium predicationis implere ualent.

 5. De potentibus qui ad predicationem uenire nolunt, et idcirco multi eos imitantes uel sequentes, qui [3 1Kb] ad audiendum uerbum diuinum uenire debuerant, seruitiis propriis detinentur. Nonnulli etiam ex ipsis presbyteros absque consensu episcopi in ecclesiis constituunt uel expellunt.

6. Ut heresis simoniaca ita caueatur, ut non solum propter munerum [4 1Kb] acceptionem, sed neque consanguinitate familiaritatis aut cuiuslibet amicitie aut obsequii causa, deinceps ullus prebeat.



LOTHARII I IMPERATORIS CONSTITUTIONES OLONNENSES .


Conuentu Attiniacensi peracto, cum Lotharius cum Wala et Gerungo consiliariis in Italiam missus, per aliquot menses iustitiis faciendis insisteret, conuentu in curte Olonna uel autumno anni 822, uel, quod potius crediderim, uere anni 823 habito, leges proposuit, que prima iam uice integre prodeunt. Excepimus eas ex compluribus Codicibus, precipue tamen ex Chisiano et Cauensi, Sancti Pauli in Carinthia, Blankenburgensi, Gothano, Parisiensi atque editione fragmenti Florentini a Carolo dato an. 1675 in 4o parata. Et in edendis Capitulis generalibus usi sumus Codicibus Chisiano et Cauensi, qui omnium soli textum integrum nec iam in iurisconsultorum usus detruncatum seruauerunt, adhibitis inde a capite undecimo 2. fragmento Florentino et 3. Codice Blankenburgensi, Codicibusque Ambrosiano, Florentino, Londinensi, uindobonensi, ueronensi, Estensi apud Muratorium capp. 71-74.

Capitula comitibus data auctoritate Codd. 1. Sancti Pauli et qui proxime ad eum accedit Chisiani, tum 2. fragmenti Florentini, 3. Codicis Blankenburgensis, 4. Codicis Parisiensis n. 4613, capp. 12 et 17. necnon Codicibus Ambrosiano, Florentino, Londinensi, uindobonensi, ueronensi, Estensi apud Muratorium capp. 1-14, fulti edidimus.

Capitulare tertium fortasse missis datum, auctoritate Codicum 1. Blankenburgensis, 2. Gothani, 3. Mutinensis apud Muratorium p. 151, tum Ambrosiani, Florentini, Londonensis, uindobonensis, ueronensis, Estensis apud Muratorium capp. 84-88 proponimus.

Lotharium, iustitiis peractis acceptaque die paschali apud Sanctum Petrum corona imperiali ex manibus Paschalis pape, mense Iunio an. 823 ad patrem rediisse, ex Einhardi Annalibus constat.



INCIPIT CAPITULA, QUOD DOMNUS LOTHARIUS IMPERATOR PRIMO ANNO IMPERII SUI QUOD ITALIAM ACCESSIT, STATUIT IN CURTE HOLONNA [Chis. THOLONNA].


Kapitulo primo. Ut cancellarii electi boni et ueraces chartas publicas conscribant ante comitem et scabinos et uicarios eius; et nullimodis hoc facere presumant de pecunia antequam legitimum pretium detur.

2. Si quis homo alienam uxorem adulterauerit, et secundem legem ei in manus tradita fuerint, et postea conuicti fuerint, partibus publicis recipiantur;  et qui ipsos comparatos habuerit, pretium suum perdat.

3. uolumus ut comites nostri licentiam habeant inquisitionem facere.

4. uolumus de obligationibus, ut nullus homo per sacramentum nec per aliam obligationem adunationem faciat. Et si hoc facere presumpserit, tunc ille qui prius ipsum consilium inchoauit et hoc factum habet, in exilio ab ipso comite in Corsicam mittatur, et illi alii bannum componant [1 1Kb] . Et si  talis fuerit qui non habet unde ipsum bannum componat, 60 ictus accipiat.

5. uolumus ut cum collecta uel scutis in placito comitis nullus presumat uenire; et si presumpserit, bannum componat.

6 [1 1Kb] . De sanctimoniale femina statuimus, ut si adulterium fecerit et inuentum fuerit, res quas habet fisco socientur; persona uero eius sit in potestate episcopi in cuius parochia est, ut in monasterio mittatur.

7. uolumus ut episcopi, abbates et abbatisse eorum aduocatos habeant, et plenam iustitiam faciant ante comitem suum.

8. De illis hominibus qui res suas alienauerint ubicumque, et super resedent, distringat eos comes  per scubia publica, sicut lex habet.

9 [2 1Kb] . Ut cancellarii ueniant ad omnibus infirmis.

10. Statuimus, si liber homo se ipsum ad seruitium implicauerit pro aliquibus causis, et liberam feminam habuerit aut infantes, ipsi in eorum libertate permaneant. Et si ipsa mulier defuncta fuerit, et aliam liberam feminam sibi copulauerit seruienti, ipsa in seruitio permaneat.

11. Quicumque enim [3 1Kb] liber homo [4 1Kb] a comite suo fuerit ammonitus aut ministris eius ad patriam defendendam, et [5 1Kb] ire neglexerit, et exercitus superuenerit ad istius regni uastationem uel ad [6 1Kb] contrarietatem fidelium nostrorum, capitali [7 1Kb] subiaceat sententie. Similiter obseruandum est, si uocati fuerint auditum [8 1Kb] inimicorum nostrorum aduentum,  et ita contigerit quod [9 1Kb] hostes non superuenerint [10 1Kb] , hi qui uocati [11 1Kb] fuerint et uenire noluerint, unusquisque secundum legem suam hoc emendet [12 1Kb] .

12. Cum enim in tam paruo spatio temporis iuxta quod potuimus hoc tota intentione laborare studuimus, qualiter saluatio uestra [13 1Kb] et istius regni maneat in futurum, etiam et hoc nobis desiderium fuit inquirere, qualiter erga uos beniuolos [14 1Kb] nos [15 1Kb] ostendamus generaliter cum cunctis ecclesiasticis ac liberis personis, ad consolationem eorum, et ad illorum bona uoluntate corroborandum, et ut [16 1Kb] fidelitatem  illorum, sicuti [17 1Kb] semper erga nos seruauerunt, conseruent. Tamen uolumus [18 1Kb] hoc beneficium prestare, ut [19 1Kb] si cuiuscumque [20 1Kb] seruus liberam feminam sibi ea [21 1Kb] consentiente in coniugio sociauerit [22 1Kb] , et [23 1Kb] infra [24 1Kb] anni spatium ad uindictam traditi non fuerint, sicut lex tales personas nostro fisco sociat [25 1Kb] ita [26 1Kb] nostra liberalitate [27 1Kb] concedimus, ut in potestate et seruitio domini illius, cuius seruus fuerit, ambo reuertantur [28 1Kb] .

13. Similiter concedere uolumus [29 1Kb] cunctis liberis personis, ut nullus iudex publicus seu ministri publici eos contra legem audeant pignerare in bouibus [30 1Kb] , quia audiuimus multa damna atque afflictiones propter hoc populo nostro [31 1Kb] sustinere. Neque cogantur [32 1Kb] ad placita uenire preter ter [33 1Kb] in anno, sicut  in capitulare continetur, excepto [34 1Kb] scabinis, et causatoribus, et testibus necessariis; quia omnibus [35 1Kb] passionem [36 1Kb] uolumus auferre [37 1Kb] , ut populus noster pacifice sub nostro regimine uiuere possit [38 1Kb] . His uero [39 1Kb] qui se nobis commendauerunt, aut [40 1Kb] in futurum [41 1Kb] commendauerint, uolumus specialiter hoc [42 1Kb] honoris [43 1Kb] priuilegium [44 1Kb] concedere pre ceteris liberis, ut in quocumque loco [45 1Kb] uenerint, siue ad placitum, uel ubicumque [46 1Kb] , omni honore digni habeantur, et ceteris anteponantur. Et quidquid ad querendum habuerint, absque ulla dilatione iustitiam suam [47 1Kb] accipere mereantur. Et [48 1Kb] de illorum liberis hominibus qui eis commendati sunt aut fuerint [49 1Kb] si ipse senior [50 1Kb] eos secum in seruitio [51 1Kb] habuerit, propter iustitiam faciendam nec distringantur nec pignerentur, quousque  de nostro seruitio reuersi fuerint. Et tunc si quid ab [52 1Kb] eis queritur, primum senioribus eorum [53 1Kb] admoneantur [54 1Kb] , ut [55 1Kb] iustitiam querentibus faciant; et si ipsi facere noluerint, tunc legaliter distringatur [56 1Kb] .

14. Concedimus etiam castaldiis [57 1Kb] nostris curtes nostras preuidentibus [58 1Kb] , si proprio eorum [59 1Kb] pretio [60 1Kb] res emerint, aut quolibet [61 1Kb] iusto adtractu [62 1Kb] , acquisierint, sicut lex illas [63 1Kb] ad nostram partem concedit, ita nos eas illis concedimus, dum in [64 1Kb] seruitium nostrum fideles inuenti fuerint.


 Memoria quod domnus imperator suis comites precepit [1 1Kb] .

1. In primis instituit, si [2 1Kb] liber homo se ipsum ad seruitium inplicat pro aliquibus causis, si liberam feminam habuit [3 1Kb] aut [4 1Kb] infantes, ipsi in eorum libertatem permaneant. Et si ipsa femina [5 1Kb] defuncta fuerit, et aliam [6 1Kb] liberam feminam sibi [7 1Kb] copulauerit seruiente [8 1Kb] , ipsa in seruitio permanead.

2 [9 1Kb] . Si quis homo alienam [10 1Kb] uxorem adulterauerit, et secundum legem ei [11 1Kb] in manus traditi [a 1Kb] fuerint, et postea coniuncti [12 1Kb] fuerint, partibus publicis recipiantur; et qui ipsos conparatos habuerit [13 1Kb] , precium suum perdat.

3. uolumus ut comites nostri [14 1Kb] licentiam habeant inquisicionem facere [15 1Kb] .

 4. uolumus de obligationibus [16 1Kb] , ut nullus homo per sacramentum [17 1Kb] nec per aliam [18 1Kb] obligationem adunationem faciat, et si hoc facere presumpserit, tunc de illis qui prius ipsum consilium incoauerit aut [19 1Kb] qui hoc factum habet [20 1Kb] , in exilio ab ipso comite in Corsica [21 1Kb] mittatur [22 1Kb] , et illi alii bannum [23 1Kb] conponant [24 1Kb] ; et si talis fuerit [25 1Kb] qui non habeat unde ipsum bannum conponat, 60 [26 1Kb] ictus accipiat.

5. uolumus ut cum collecta uel scutis in placito [27 1Kb] comitis nullus presumat uenire; et si presumpserit, bannum [28 1Kb] conponat.

6. De sanctemoniales feminas statuimus si  adulterium fecerint, si [29 1Kb] inuentum fuerit, res uero [30 1Kb] quas habet fisco [31 1Kb] socientur [32 1Kb] , persona uero eius [33 1Kb] sit in potestate episcopi in cuius parrochia est, in monasterio intromittat [34 1Kb] .

7. uolumus ut episcopi, abbates et abbatisse [35 1Kb] eorum aduocatos habeant, et [36 1Kb] pleniter [37 1Kb] iusticias faciant ante comitem [38 1Kb] suum.

8. De homines qui res suas alienant ubicumque, et [39 1Kb] super [40 1Kb] resedent, distringant eum comis pro scubia publica [41 1Kb] , sicut [42 1Kb] lex contenet [43 1Kb] .

9. uolumus ut episcopus una cum comite suo [44 1Kb] adbocatum elegat.

10. Placuit nobis, ut hominibus liueris [45 1Kb] nichil superponant, nisi sicut lex et rectitudo continet [46 1Kb] .

11. uolumus ut scubia [47 1Kb] publica, quod ad utilitatem  regni nostri pertinet, precepta immunitatum [48 1Kb] inpedimentum non prestent set adiutorium.

12 [49 1Kb] . Ut cancellarii [50 1Kb] electi boni et ueraces cartas publice [51 1Kb] conscribant ante comitem et scabinis et uicarii [52 1Kb] eius, et nullo modis [53 1Kb] de [54 1Kb] hoc facere presumant de pecunia, ante quam legitime preciadi sint [55 1Kb] .

13 [56 1Kb] Liceat comiti scusatos [57 1Kb] habere, sicut lex Langubardorum [58 1Kb] continet.

14. uolumus ut homines [59 1Kb] talem consuetudinem habeant, sicut antiquitus [60 1Kb] Langubardorum fuit [61 1Kb] .
[1Kb]

 Codex Sancti Pauli.

15. [62 1Kb] De nonis et decimis. Considerandum est, ut de frugibus terre et animalium nutrimine persoluantur.  De opere uero uel restauratione ecclesiarum comes et episcopus siue abbas una cum misso nostro quem ipsi sibi ad hoc elegerint, considerationem faciant, ut unusquisque eorum tantum inde accipiant ad operandum et restaurandum, quantum ipse de rebus ecclesiarum hauere cognoscitur. Similiter et uassi nostri aut in commune tantum operis accipiant quantum rerum ecclesiasticarum habent, uel unusquisque per se iuxtra quantitatem quam ipse tenet [1 1Kb] . Aut si inter eos conuenerit, ut pro opera facienda argentum donent, iuxta extimatione operis in argento persoluant. Cum quo precio rector ecclesie ad predicta restauratione operarios conducere et materiam emere possit. Et qui nonas et decimas dare neclexerit, primum quidem illas cum lege sua restituat, insuper et bannum nostrum soluat, ut ita castigatus caueat, ne sepius iterando beneficia amitat.


 Codex Chisianus.

16. Ut nullus negotium [63 1Kb] suum infra mare exercere presumat nisi ad portura legitima, secundum more  [2 1Kb] antiquo, propter iustitiam domni imperatoris et nostram; et si quis aliter fecerit, omnem negotium suum perdat.


 Codd. 2. 3. 4. A. Fl. u. un. E.

17. De cancellariis qui ueraces [64 1Kb] electi sunt, ad homines infirmos ueniant et secundum legem instrumenta  cartarum [3 1Kb] conscribant, et a testibus roborentur; et statim cum scripta cartula fuerit [4 1Kb] ostendatur [5 1Kb] ante episcopum et comitem et [6 1Kb] iudices uel uicarios, aut in plebe [7 1Kb] , ut uera [8 1Kb] agnoscatur esse.

18. [9 1Kb] Ut mulier Romana [10 1Kb] que uirum habuerit Langobardum, defuncto eo, a lege uiri sit soluta et ad suam legem reuertatur. Hoc uero [11 1Kb] statuentes, ut similis modus seruetur in ceterarum nationum mulieribus.



CAPITULARE TERTIUM [12 1Kb] .


Caput 1. Si quis episcopus, aut propinquitatis affectu, aut muneris ambitione, aut causa amicitie [13 1Kb] , senedochia aut monasteria uel baptismales ecclesias, seu ecclesias [14 1Kb] pertinentes cuilibet per enfitheuseos [15 1Kb] contractus [16 1Kb] dederit, se suosque successores pena multandos conscripserit, potestatem talia mutandi [17 1Kb] rectoribus ecclesiarum absque pene [18 1Kb] conscripte solutione [19 1Kb] concedimus.

2 [20 1Kb] Statutum est, ut si quis liber homo per consensum episcopi [21 1Kb] sui ecclesiam in sua construxerit proprietate, fontesque in eadem ab episcopo fuerint consecrati [22 1Kb] , ideo non suam perdat hereditatem; sed si episcopus uoluerit, officium sacri baptismatis in sua transferatur ecclesia [23 1Kb] ; ipsa uero aqua que  transfertur [24 1Kb] . in constructoris maneat iure.

3 [25 1Kb] . Si quis adulter cum adultera comprehensus fuerit [26 1Kb] , secundum edicta [27 1Kb] legis Langobardorum marito adultere ambo ad uindictam traditi fuerint, si eos quispiam emerit, eosque coniunctos [28 1Kb] , in eodem scelere habere repertum fuerit, ipsos fiscus adquirat.

4 [29 1Kb] . Si quis liber homo uxorem habens liberam, propter aliquod [30 1Kb] crimen aut debitum [31 1Kb] in [32 1Kb] seruitio alterius se subdit eademque coniunx manere cum ipso uoluerit, ipsorum procreatio que tali [33 1Kb] coniugio fit, libertatis statum non amittat. Si uero ea defuncta, secunda uxor et tamen libera, tali se sciens iunxerit coniugio, liberi illorum seruituti subdantur.

5 [34 1Kb] . Statuimus ut si femina habens uestem mutatam mecha deprehensa fuerit non tradatur genitio  sicut usque modo, ne forte que prius cum uno, postmodum cum pluribus locum habeat mechandi; sed eius possessio fisco redigatur, et ipsa episcopali subiaceat iudicio.

6 [35 1Kb] . Decernimus [36 1Kb] ut quisquis aliter testes nabere non potuerit, uolumus, ut per comitis iussionem, quos iu suo testimonio necessarios quisque habuerit, ueritatem prolaturi publico conuentu adducantur, ut per ipsos rei ueritas cum iuramento ualeat inquiri.


Codex Blankenburgensis ita pergit:

7. Abbates qui ab episcopis electi sunt ad conspiciendum regule obseruationem in monasteriis, istum debent tenere modum in his que eis iniuncta sunt.

8. Primo quia subito [37 1Kb] et in breui spatio pleniter cognoscere non ualent conuersationem fratrum in  illo monasterio ad quod tunc ueniunt, nisi aliquibus diebus ac noctibus cum eis conuersentur, cum tali ad eos ueniant paucitate, ut monasterium non grauent. Deinde, si intellexerint abbatem neglegentem suum ministerium agere, aut de semetipso aut de fratribus suis secundum regule auctoritatem commoneant illum. Similiter etiam faciant, si ex fratribus fuerint neglegentes inuenti, cum abbate suo secundum regule auctoritatem eos commoneant. Si ignorantia est, per eandem regulam docendo corrigant eos. Si autem uoluntate delinquunt, et emendauerint per eorum admonitionem, bene. Quod si noluerint, nuntient primum episcopo loci, et si ultra necessitas fuerit, nuntient synodali conuentui. Si uero questio aliqua fuerit de regule capitulo, et non  potuerint inter se definire, nuntient synodo, et ibi auctoritate episcoporum sacrior decernatur sensus; et per uim nichil agere qui missus est presummat.  Consuetudines autem ubi [1 1Kb] inuente fuerint noxia, et hoc, ut supra dictum est, nuntient.



CAPITULARE EPISCOPIS DATUM.


Capitula hec a Baluzio ex Codice ms. monasterii Sancti Galli n. 733 sec. IX edita, ope eiusdem Codicis recognouimus. Sunt, ut ex capitibus 6 et 8 patet, capitula episcopis in dieceses suas redeuntibus data; nec, ut Baluzius uoluit, anno 819, sed post conuentum Attiniacensem unde Lotharius regni sui initium computat, igitur anno 823 aut aliquo ex sequentibus promulgata esse uidentur.

 Cap. 1. De statu eclesie et honore pontificum, ut canonice secundum iussionem [a 1Kb] dominorum nostrorum uiuere et [b 1Kb] conuersare [1 1Kb] debeant.

2. Ut sacerdotes et clericos secundum normam priorum patrum uiuant.

 3. Ut tam monachi quam monachas, ubicumque fuerint, regulariter uitam degant.

4. De restauratione eclesiarum uel luminaria, seu officia etiam et missas, necnon et sarta tecta [2 1Kb] , ut in quantum possibilitas fuerit, per iussionem dominorum nostrorum, ubi necessitas, restaurate et emendate fiant.

5. De eclesiis et monasteria et senodochia que ad mundio palatii pertinet, aut pertinere debent, ut unusquisque iustitiam dominorum nostrorum regum et eorum rectum consentiat.

6. De causis inlicitis, coniunctionibus omnibus, uel etiam ceteris nefandas res, ut unusquisque [3 1Kb] in sua parrochia una cum consensu et adiutorio comitis sui  hoc pleniter sub celeritate amputare et emendare studeat. Et qui hoc facere non potuerit, ad aures piissimi domini nostri uel eius proceribus [4 1Kb] hoc innotescat absque tarditate, ut malum quod perpetratum est, canonice emendatum fiat.

 7. De uiduis et orphanis et pauperibus, uel omnibus inpotentibus, ut in elemosyna dominorum nostrorum regum eorum iustitiam plenius accipiant.

8. De homicidiis et periuriis, sacrilegis, et falsis testimoniis, et hoc quod nefandum aut contrarium  sacris canones esse uidetur, et hoc pleniter per uestram monitionem et per iudicium comitis emendatum fiat. Et qui hoc facere noluerit, absque tarditate auribus precellentissimi domini nostri uel eius proceribus [4 1Kb] hoc patefaciat.

9. De decimis, ut unusquisque suam decimam ad eclesiam offerat, sicut mos uel sacra consuetudo esse dinoscitur.

10. Ut illi electi qui illos episcopatos tenent, qui canonice esse potest, sub celeritate sacratos fiant.

uolumus quidem, ut ea que superius retulimus, ut unusquisque bonum certamen exinde habeant, seu et de aliis causis quas minime in hoc capitulare inseruimus, et necessarii sunt commendandi per uestram sanctissimam monitionem emenda. Et  qui hoc facere neglexerit, si sacerdos aut clericus fuerit, sciat se canonicum subiacere iuditium [5 1Kb] ; et si laicus [6 1Kb] , dominorum nostrorum iudicio et eius proceribus sustinere.


Explicit.



EPISCOPORUM AD LUDOuICUM IMPERATOREM RELATIO .


uulgamus eam ex Codice bibl. ducalis Guelferbytane Blankenburgico fol. 104, 105; editamque certe post Benedicti abbatis Anianensis obitum die 11 Februarii anni 821, anno potissimum 824 ascripsimus, quo imperator, fame aliisque cladibus que regnum Francorum affligebant sollicitus, in statum imperii inquirere constituit.



ITEM ALIA CAPITULA DOMNI LUDOWICI IMPERATORIS.


Incomparabilis [1 1Kb] auguste glorie sapientia, celesti [2 1Kb] fulta sophismate, uelut debitam subiectis disciplinam  regiminis prerogatiua ministrans, saluberrima potius simplicitate quam syllogismorum difficultate conprehensa capitula que secuntur insinuat.

 Quo ordine episcopus debeat inueniri. 1 [1 1Kb] . Sancte trinitatis fides a tribus prorsus uenerator ordinibus. De quibus cum canonicum eclesie fidei iam fundamentum probatum, et a fidelibus loci uiris electum ratio prouehendum denuntiat; tamen necessitudine incumbente et monachum admittit, et laicum auctoritas non excludit; sed cum subiungitur qualis esse debeat, tot huic dicto canonica atque apostolica mandata conueniunt, ut nequaquam breuiter intimata sufficere uideantur. De monogamia uel uirginibus, sacerdotem eclesia requirit, si quis sine crimine est. Ultimus tamen si concessa loquitur, ita se imitabilem in omnibus que agit prebeat, quatenus proximorum corda rore doctrine rigare non cesset, et bonis que docuerit operibus non repugnet.

 2. Officium episcopi curam esse et feruorem eclesiasticarum rerum et fidei firmamentum, tam uirtute uerbi quam iusto rerum moderamine sacre lectionis serie comprobamus. Sed tunc conuersatio illius congruit officio, cum pro uite innocentia actione precipuus et pre cunctis fit contemplacione suspensus.

3. De conuersatione clericorum in episcopatu disposita, quid aliud quam ut canonice degant, dicendum est. Qui si [2 1Kb] iuxta uocem apostoli filii bene subditi uocari concupiscunt, cum in cultu uario discreti esse debeant, usuras cum feminarum accessu uitare contendant.

4. De dispositione et officio presbyterorum, qualis esse exterius debeat uita, presulis preeundo demonstrant; hi nimirum in eclesie prouidentiam  ordinati, tunc in proposito permanere uideantur, cum prona deuotione strenui pastoris pro captu imitare uestigia consuescunt.

5. De ordinatione rerum episcopii, priorum nobis patrum et Romane legis statuta rite conseruata sufficiant. Quadripertita denique ex reditibus patrimonia partim pauperibus eroganda, partim prelatorum templorumque usibus implicanda sanxerunt. Aeclesiis igitur baptismalibus custodes eligantur presbyteri, in quibus non solum nomen officii, uerum etiam sanctitatis decenter cultus effulgeat. Titula quoque earundem eclesiarum una cum rectoribus eque sibi prepositis tamquam subiectionis ordine contenti, sublimioris humiliter culmina uenerentur.

6. Qualiter senedochiorum ordo seruetur, promulgata  ab auctoribus eorum testamenta fatentur. Nam si leuitatis aut fortasse simplicitatis erroribus obuoluta, rationabili statu caruerint, catholici prouisoris arbitrium prestolentur.

 7. De ordine canonicorum in locis suis, excepte ab auctoribus uel ab antiquis eclesie legibus defloraciuncule ex decretis gloriosissimi Cesaris in unum Codicem redacte, ac a nobis suscepte, horum uita predulci suauitate componendo perornant.

8. De monasteriis regularibus, que beate recordationis Benedicti abbatis regula preclaris obsequiis dedita conglobauit monastice meditationis, tamquam a sancto Spiritu prolate sufficiant

9. Quoniam liquido constat monachorum congregationem absque abbate eiusdem ordinis esse non posse, eligendus est inter eos uir modestus et prudens una cum consensu episcopi ciuitatis, cuius se suffraganeos fore cognoscant, quia iam regulariter  uiuere didicit, et sancto studio prout ordo regularis poscit insistere, ac subditorum, si qua sunt, ualeat errata corrigere.

10. Qualiter cum monachis suis abbas conuersari debeat, eiusdem regule affluentibus informatus testimoniis, directo calle qua trahitur, uirtutum exercitia prosequatur.

11. A quo et quomodo corrigi abbas neglegenter agens debeat, canon Calcidonensis titul. 8. euidenter exponit, cum ab episcopo loci dissilienter communione priuare non ambigat.

12. De monasteriis feminarum in canonico uel regulari ordine constitutis, quo ordine censeri conueniant, ipsorum nempe nominum ethimologiam demonstrat; canonica scilicet canonice, regularia regularibus  mancipando modulis edocentur.

13. De hac profecto institutione canonica que sanctimonialibus congruit, auguste pridem celsitudinis instrumenta cognouimus; sed quomodo discipline officii eclesiastici nimium neglecta per studium reformetur, nonnulli iam experimento probarunt, qui scolam doctoribus deputarunt; in huius modi certamine tardiores, tamquam delicto dispensationis postposite, nisi se correxerint, obnoxii teneantur.

14. Pro statu regni et reipublice, ne forte humilietur, aut infirmetur, diuina primum exoretur clementia. Tunc demum totis uiribus incumbentes, oportuna uobiscum iuxta uires libenter iuuamina decernamus.

 15. De regulari ordine qualiter obseruetur, partim nos superius significasse meminimus; cetera cum uestra simul celsitudine conferentes, largius statuere decertemus.



LOTHARII I CONSTITUTIO ROMANA .


Secundum Lotharii iter Italicum exeunte Augusto anni 824 eo precipue consilio susceptum est, ut uice patris functus, res Romanas cum pontifice nouo Eugenio populoque Romano statueret firmaretque. Quod ex uoto cessit. Lotharius enim, Einhardo teste, statum populi Romani iamdudum quorumdam presulum peruersitate  deprauatum, beniuola Eugenii assensione ita correxit, ut omnes qui rerum suarum direptione grauiter fuerant desolati, de receptione bonorum suorum que per illius aduentum Deo donante prouenerat, magnifice sint consolati. Constitutionem ea de re editam hic ad fidem Codicum precipue Chisiani, Cauensis, Blankenburgensis, tum Ambrosiani, Florentini, Londinensis, uindobonensis, ueronensis, Estensis apud Muratorium capp. 34-41 recognitam proponimus. Codice etiam uaticano n. 3833 euoluto, editionem inde profluam apud Chesnium, Baluzium et Bouquetum, nullius auctoritatis esse facile intellexi, quod cardinalem Deusdedit, cuius in collectione canonum ibi uersus finem libri primi fol. 49 legitur, nonnisi excerpta dare uoluisse, iam ipsa inscriptione Ex constitutionibus hlotharii imperatoris sub secundo eugenio papa gestis in atrio beati petri apostoli pateat. Subiicimus formulam sacramenti ea occasione a populo Romano prestiti, a Chesnio T. II, 207, uulgatam.



CAPITULA QUAE DOMNUS HLOTHARIUS IMPERATOR [1 1Kb] AD LIMINA BEATI PETRI APOSTOLI [2 1Kb] TEMPORE EUGENII SUMMI PONTIFICIS INSTITUIT [3 1Kb] .


1. Constitutum habemus, ut omnes qui sub speciali defensione domni apostolici seu nostra fuerint suscepti, impetrata inuiolabiliter iusta utantur defensione. Quod si quis in quocumque [4 1Kb] hoc contemptum [5 1Kb] uiolare presumpserit, sciat se periculum uite sue [6 1Kb] esse incursurum. Nam et hoc [7 1Kb] decernimus, ut domno apostolico in omnibus ipsi [8 1Kb] iustam obseruent obedientiam seu ducibus ac iudicibus suis, ad iustitiam faciendam [9 1Kb] . In hoc capitulo fiat commemoratum de uiduis et orfanis Theodori [10 1Kb] Floronis [11 1Kb] et Sergii.

2. Ut depredationes que hactenus fieri solebant, prohibemus ne fiant, neque uiuente pontifice neque  defuncto. Si quis uero ulterius [12 1Kb] hoc fecerit, sciat se legali sententia esse condemnandum. Que autem retro acte sunt, placet nobis, ut per dispositionem nostram fiant legaliter [13 1Kb] emendate.

3. uolumus ut in electione pontificis nullus presumat [14 1Kb] uenire, neque liber neque seruus, qui aliquod impedimentum faciat, illis [15 1Kb] solummodo Romanis [16 1Kb] , quibus antiquitus fuit consuetudo [17 1Kb] concessa [18 1Kb] per constitutionem sanctorum patrum [19 1Kb] eligendi pontificem. Quod si quis contra hanc iussionem nostram facere presumpserit, exilio tradatur.

4. uolumus [20 1Kb] ut missi constituantur de parte domni apostolici et nostra, qui annuatim nobis renuntiare ualeant, qualiter singuli duces et iudices iustitiam populo [21 1Kb] faciant, et quomodo nostram constitutionem  obseruent. Qui missi [22 1Kb] , decernimus ut primum cunctos clamores qui per neglegentiam ducum aut iudicum fuerint inuenti [23 1Kb] , ad notitiam domni apostolici deferant, et ipse unum e duobus eligat, ut [24 1Kb] aut statim per eosdem missos fiant ipse necessitates emendate, aut si non, per nostrum missum fiat nobis notum, ut per nostros missos a nobis directos iterum emendentur [25 1Kb] .

5. uolumus ut cunctus [26 1Kb] populus Romanus interrogetur,  qua [27 1Kb] lege uult uiuere [28 1Kb] , ut tali qua se [29 1Kb] professi fuerint uiuere uelle, uiuant. Illisque denuntietur, quod hoc unusquisque sciat, tam duces quam et [30 1Kb] iudices uel reliquus [31 1Kb] populus, quod si in offensione sua contra eandem legem fecerint [32 1Kb] , eidem legi quam profitentur per dispositionem pontificis ac nostram subiacebunt [33 1Kb] .

6. De rebus ecclesiarum iniuste inuasis sub occasione quasi licentia accepta a pontifice, et de his que necdum reddite sunt et tamen fuerunt iniuste a potestate pontificum inuase, uolumus ut per missos nostros fiant emendate [34 1Kb] .

7. Prohibemus ut depredationes inter [35 1Kb] confinia nostra ultra [36 1Kb] non fiant, et que facte sunt, secundum legem de utrisque partibus ordinemus ut emendentur.  Similiter uolumus, ut cetere iniustitie [37 1Kb] de utrisque partibus fiant emendate.

8. Placuit nobis, ut cuncti iudices siue hi qui cunctis preesse debent, per quos iudiciaria [38 1Kb] potestas [39 1Kb] in hac urbe Romana agi debent [40 1Kb] , in presentia nostra ueniant; uolentes numerum et nomina eorum et scire, [41 1Kb] et singulis [42 1Kb] de ministerio sibi credito admonitionem [43 1Kb] facere.

9. Nouissime admoneatur, ut omnis homo, sicut Dei gratiam et nostram habere desiderat, ita prestet in omnibus obedientiam atque reuerentiam huic pontifici.



SACRAMENTUM ROMANORUM.

Promitto ego ille per Deum omnipotentem, et per  ista sacra quatuor euangelia, et per hanc crucem Domini nostri Iesu Christi, et per corpus beatissimi Petri principis apostolorum, quod ab hac die in futurum fidelis ero dominis nostris imperatoribus Hludowico et Hlothario diebus uite mee, iuxta uires et intellectum meum, sine fraude atque malo ingenio, salua fide quam repromisi domno [44 1Kb] apostolico; et quod non consentiam ut aliter in hac sede Romana fiat electio pontificis nisi canonice et iuste, secundum  uires et intellectum meum; et ille qui electus fuerit, me consentiente consecratus pontifex non fiat, priusquam tale sacramentum faciat in presentia missi  domni imperatoris et populi, cum iuramento, quale domnus Eugenius papa sponte pro conseruatione omnium factum habet per scriptum.



LOTHARII CONSTITUTIONES IN MARINGO .


Ad secundum Lotharii iter pertinent constitutiones in curtibus Maringo et Olonna mensibus Februario et maio anni 825 promulgate. Capitularia in curte Maringo edita, publici iuris facimus ex Codicibus Chisiano et Cauensi, ubi nonnisi inscriptione Item alia kapitula insignes, inter Ludowici I leges post Capitulare anni 816 occurrunt. Aestate anni precedentis 824 famem adhuc preualidam fuisse, ex Einhardi Annalibus discimus. Codex Ambrosianus inter Ludowici leges caput 1, inter Lotharii cap. 4, Florentinus, Londinensis, uindobonensis, ueronensis, atque, ut coniicere est, et Estensis, nonnisi caput 1 inter leges Ludowici  exhibent.

Capitula de expeditione Corsicana nonnisi in Codicibus Chisiano et Cauensi inter Lotharii leges seruata sunt.

 1 [1 1Kb] . Primis omnium placuit nobis, ut cartulas obligationis que facte sunt de singulis hominibus qui se, uxores [2 1Kb] , filios, uel filias in seruitio tradiderunt, ubi inuente fuerunt frangantur, et ipsi sint liberi sicut primitus fuerunt.

2. Qui pulsat quod res uenundasset et non iusto pretio, accedant ambas partes super res quas uenundauit, et existimatores cum ipsis, et rememorent et appretient res ipsa, sicut tunc ualebat quando res ipse bene restaurate fuerunt, antequam nos hic cum exercitu introissemus; et si res ipsa sic adpretiata fuerit iusto pretio, sicut in ipsa cartula legitur quod res ipsas legitimo pretio uenundasset, sicut tunc ualuerunt, ut dictum est, uenditio ipsa firma permaneat. Nam si res ipsius amplius estimauerint  quod tunc ualuissent quam pretio ipso quod accepit, et ipse qui uenundauerit ostendere potuerit, ut ei necessitate famis uenditio ipsa [3 1Kb] fecisset, aut in cartula ipsa manifestauerit tempore necessitatis famis, cartula ipsa frangatur, et pretio iuxta ut ipsa cartula legitur reddat, et recipiat res suas sicut modo inuenerit eas. Anteposito, edificia aut labores qui postea ibi facti sunt, ipse qui fecit tollat, aut sicut inter eos conuenerit faciant [4 1Kb] . Et de ista uenditio ipsa persona agat qui uenundauit, aut filius eius; nam [5 1Kb] non alter propinquus.

3. Cartula illa qui [6 1Kb] legitur de donatione, similiter  uolumus ut appretientur, si amplius ualuerint res ipse quando restaurate fuerant, quam ipso launegild [7 1Kb] fuisset quando accepit, et ipsa donatio similiter stricto et necessitate famis fecisset; et si approbare potuerit, reddat launegild [8 1Kb] , et recipiat res suas; et cartula ipsa frangatur.

4. De donatione uel uenditione [9 1Kb] que in loca uenerabilia facta sunt, suspendi iussimus, dum enim compensauerimus in sinodo [10 1Kb] cum episcopis et comitibus, quomodo fieri debeant. Et hoc iubemus, ut illis partibus iustum procedat [11 1Kb] iudicium, ubi nos aut nostra ostis [12 1Kb] fuerimus, pro illud quod supra scriptum est; et hoc statuimus, ut cartulas illas que tempore Desiderio [13 1Kb] facte [14 1Kb] fuerunt [15 1Kb] per districtionem famis, aut per qualecumque ingenio, ut ista  causa non computetur; sed iuxta legem ipsorum exinde procedat iudicium. Et [16 1Kb] hoc damus in mandatis, ut quicumque homo ab hac presenti die uicesimo mensis Febrarii res [17 1Kb] suas uendere [18 1Kb] aut alienare [19 1Kb] uoluerint, in omnibus eorum pertineat potestatem: tantum sic faciant, sicut eorum fuerit lex [20 1Kb] . Unde qualiter nobis complacuit [21 1Kb] , presentem [22 1Kb] deliberationis notitiam pro amputandas intentiones fieri iussimus, et nobis relegi [23 1Kb] fecimus, et uolumus ut sic [24 1Kb] procedat iudicium. Facta notitia anno dominororum nostrum tercio [25 1Kb] .



EDICTUM DE EXPEDITIONE CORSICANA .



IN NOMINE DOMINI.


Incipit capitula quod domnus Lotharius [1 1Kb] imperator sexto anno imperii sui, indictione tertia, instituit in curte Maringo [2 1Kb] .

1. uolumus ut singulis comitibus hac [3 1Kb] districtionem  teneantur inter eos qui cum eis intreant [4 1Kb] in Corsica, uel remanere debeant [5 1Kb] .

2. Ut dominici uassalli [6 1Kb] qui austaldi [7 1Kb] sunt et in nostro placito frequenter seruiunt, uolumus ut remaneant eorum homines quos antea [8 1Kb] habuerunt, qui [9 1Kb]  propter hanc [1 1Kb] occasionem eis se commendauerunt [2 1Kb] cum eo [3 1Kb] . Qui autem in eorum proprietate manent, uolumus scire qui sint, et adhuc considerare uolumus quis eant aut quis remaneant. Illi uero qui beneficia nostra habent et foris manent, uolumus ut eant.

3. Homines uero episcoporum seu abbatum, et qui foris manent, uolumus ut cum comitibus eorum uadant, exceptis duobus [4 1Kb] quos ipse elegerit; et eorum austaldi liberos [5 1Kb] exceptis quattuor uolumus ut pleniter dirigantur [6 1Kb] .

4. Ceteris [7 1Kb] uero liberis hominibus quos uocant bharigildi [8 1Kb] , uolumus ut singuli comites [9 1Kb] hunc modum teneant: uidelicet ut qui tantum substantie facultatem  habent qui per se ire possit, et ad hoc sanitas et uiris utiles adprobauerit, uadant; illi uero qui substantiam habent, et tamen ipsi ire non ualent, adiuuet ualentem et minus habentem. Secundum uero ordinis liberis, quis pro paupertate sua per se ire non possunt, et tamen ex parte possunt, coniungantur duo uel tres, aut quattuor. Alii uero si necesse [10 1Kb] fuerit, quid [11 1Kb] iusta [12 1Kb] consideratione [13 1Kb] committit [14 1Kb] , eunti adiutorium faciant quomodo ire possit; et in hunc modum ordo iste seruetur, usque ad alios qui pro nimia paupertate neque ipsi ire ualent neque adiutorium eunti prestare, a comitibus eorum habeatur [15 1Kb] excusatus post antiqua consuetudo eis [16 1Kb] fidelium comitibus [17 1Kb] obseruanda.



[a 1Kb] CAPITULARIA AQUISGRANENSIA .


Capitula hec uere fundamenta iuris publici quod in Imperio ad nostra usque tempora uiguit, ope Codicis 1. bibl. ducalis Guelferbytane Blankenburgici recognoui. Ascripsi ea anno 825 et conuentui Aquisgranensi mense Maio habito, quod certe annis compluribus post capitulare Attiniacense anni 822 ea promulgata fuisse ex cap. 6 intelligatur, et caput 15 ad Aebli et Asinarii cladem  qua non aliud magis ad inhonorationem regni pertinebat, referri uideatur: nec post annum 825 constituta fuisse, eo liquet, quod eo ipso anno Heistolfus archiepiscopus, qui inter missos recensetur, obiisse ex annalibus Xantensibus et Hildesheimensibus existimandus est.



PRELOCUTIO DOMNI LUDOWICI IMPERATORIS ad episcopos et omnem populum [1 1Kb] .


1. Omnibus uobis aut uisu aut auditu notum esse non dubitamus, quia genitor noster et progenitores, postquam a Deo ad hoc electi sunt, in hoc precipue studuerunt, ut honor sancte Dei ecclesie et status regni decens maneret. Nos etiam iuxta modum nostrum eorum [2 1Kb] sequentes exemplum, sepe uestram deuotionem de his admonere curauimus; et Deo miserante multa iam emendata [3 1Kb] et correcta uidemus: unde et Deo iustas laudes persoluere, et uestre bone  intentioni multimodas debemus gratias referre [4 1Kb] .

2. Sed quoniam complacuit diuine prouidentie nostram mediocritatem ad hoc constituere, ut sancte sue [b 1Kb] ecclesie et regni huius curam gereremus, ad hoc certare et nos et filios [5 1Kb] ac socios [6 1Kb] nostros diebus uite nostre optamus, ut [7 1Kb] tria specialiter capitula et a [8 1Kb] nobis et a uobis, Deo opem ferente,  in huius regni administratione specialiter conseruentur [9 1Kb] ; id est, ut defensio et exaltatio uel honor sancte Dei ecclesie et seruorum illius congruus maneat, et pax et iustitia in omni generalitate populi nostri conseruetur. In his quippe maxime studere, et de his in omnibus placitis que uobiscum, Deo auxiliante, habituri sumus, uos admonere optamus, sicut debitores sumus [10 1Kb] .

3. Sed quamquam summa huius ministerii in nostra persona consistere uideatur, tamen et diuina auctoritate et humana ordinatione ita per partes diuisum esse cognoscitur, ut unusquisque uestrum in  suo loco et ordine partem nostri ministerii habere cognoscatur. Unde apparet, quod ego omnium uestrum admonitor esse debeo, et omnes uos nostri adiutores esse debetis. Nec enim ignoramus quid unicuique uestrum in sibi commissa portione conueniat; et ideo pretermittere non possumus, quin unumquemque iuxta suum ordinem admoneamus.

4 [11 1Kb] . Sed quoniam scimus, quod [12 1Kb] specialiter pertineat  ad episcopos, ut primum ad sacrum ministerium suscipiendum iuste accedant, et in eodem ministerio religiose uiuant, et tam bene uiuendo quam recte predicando populis sibi commissis iter uite prebeant, et ut in monasteriis in suis parrechiis constitutis sancta religio obseruata fiat, et ut unusquisque iuxta suam professionem ueraciter uiuat, curam impendant [1 1Kb] , omnes uos in hoc sacro ordine constitutos et officio pastorali functos monemus atque rogamus, ut in hoc maxime elaborare studeatis, et [2 1Kb] per uosmetipsos et per uobis subiectos, quantum ad uestrum ministerium pertinet, nobis ueri adiutores in administratione ministerii nobis commissi existatis; ut in iuditio non condemnari pro nostra et uestra neglegentia, sed potius pro utrorumque bono  studio bono remunerari mereamur: et ubicumque per neglegentiam abbatis aut abbatisse, uel comitis siue uassi nostri, aut alicuius cuiuslibet persone, aliquod uobis difficultatis in hoc apparuerit obstaculum, nostre dinoscentie id ad tempus insinuare non differatis; ut nostro auxilio suffulti, quod uestra auctoritas exposcit, famulante, ut decet, potestate nostra facilius perficere ualeatis.

5. De sacerdotibus uero ad uestram curam pertinentibus magnum adhibete studium, ut qualiter uiuere debeant, et quomodo populis ad sue portionis curam pertinentibus exemplo et uerbo prosint, a uobis cum magna cura edoceantur [3 1Kb] et admoneantur; et ut id facere studeant, uestra pontificali auctoritate constringantur. Quicquid autem in illis [a 1Kb] a populis  iuste reprehenditur, in exemplo proprie conuersationis uestra prouidentia corrigere non neglegat. Ne uero ecclesie illis commisse in restauratione aut in luminariis iuxta possibilitatem rerum ab illis neglegantur, uestra nichilominus inuigilare debet sollertia. Et sicut alios prohibetis, ne de mansis ad ecclesie luminaria datis aliquid accipiant, sic et uos et uestri archidiaconi de eisdem mansis nichil accipiendo aliis exemplum prebeatis; sed potius ad id ad [4 1Kb] quod dati sunt seruire concedantur, ut totum, sicut dictum est, in restauratione ecclesiarum et luminaribus uestra auctoritate et studio cedere possit.

6. Scole sane ad filios et ministros ecclesie instruendos uel edocendos, sicut nobis preterito tempore ad Attiniacum promisistis et uobis iniunximus,  in congruis locis, ubi necdum perfectum est, ad multorum utilitatem et profectum a uobis ordinari non neglegantur.

 7. uobis uero comitibus dicimus, uosque commonemus, quia ad uestrum ministerium maxime pertinet, ut reuerentiam et honorem sancte Dei ecclesie exhibeatis, et cum episcopis uestris concorditer uiuatis, et eis adiutorium ad suum ministerium peragendum prebeatis, et ut uos ipsi in ministeriis uestris pacem et iustitiam faciatis, et que nostra auctoritas publice fieri decernit, ut in uestris ministeriis studiose perficiantur [5 1Kb] attendite.

8. Proinde monemus uestram fidelitatem, ut memores sitis fidei nobis promisse, et in parte ministerii nostri uobis commissi, in pace scilicet et iustitia facienda, uosmetipsos coram Deo et coram hominibus tales exhibeatis, ut et nostri ueri adiutores et populi conseruatores iuste dici et uocari possitis;  et nulla quelibet causa, aut munerum acceptio, aut amicitia cuiuslibet, uel odium aut timor uel gratia, ab statu rectitudinis uos deuiare compellat, quin inter proximum et proximum semper iuste iudicetis. Pupillorum et uiduarum uero et ceterorum pauperum adiutores ac defensores, et sancte ecclesie uel seruorum illius honoratores iuxta uestram possibilitatem sitis. Illos quoque qui temeritate et uiolentia in furtis et latrociniis [6 1Kb] siue rapinis communem pacem populi perturbare molliuntur, uestro studio et correctione, sicut decet, compescite. Et si aliqua persona in aliquo uobis impedimentum fuerit quin [7 1Kb] ea que dicimus facere non ualeatis, nobis ad tempus illud notum fiat, ut nostra auctoritate adiuti, ministerium uestrum digne adimplere possitis.

 9 [8 1Kb] . Omnes uero laicos monemus, ut honorem ecclesiasticum conseruent, et dignam uenerationem episcopis et Dei sacerdotibus exhibeant, et ad eorum predicationem cum suis deuote occurrant; et ieiunia ab illis communiter indicta reuerenter obseruent, et suos obseruare doceant et compellant. Et [9 1Kb] ut etiam dies dominicus, sicut decet et honoretur et colatur, omnes studeant. Et [b 1Kb] ut liberius fieri possit, mercata et placita a comitibus, sicut sepe admonitum fuit, illo die prohibeantur.

10. Abbatibus quoque et laicis specialiter iubemus, ut in monasteriis que ex nostra largitate habent, episcoporum consilio et documento ea que ad religionem canonicorum, monachorum, sanctimonialium  pertinent, peragant, et eorum salubrem admonitionem in hoc libenter audiant et obediant.

11. Episcopis iterum, abbatibus, et uassis nostris  et omnibus fidelibus laicis dicimus, ut comitibus ad iustitias faciendas adiutores sitis.

12. [a 1Kb] Episcopi uero uel comites ad inuicem et cum ceteris fidelibus concorditer uiuant, et ad sua ministeria peragenda uicissim sibi adiutorium ferant.

13. Omnibus etiam generaliter dicimus, ut caritatem et pacem ad inuicem habeatis, et generalem iussionem nostram generaliter obseruare decertetis, et missis nostris, pro qualicumque scilicet aut ecclesiastica aut publica utilitate uel oportunitate a nobis directis, nostri [1 1Kb] honoris causa honorem exhibeatis, et propter nostre auctoritatis uenerationem ea que per illos iniungimus, agere non neglegatis [2 1Kb] .

14. Et quoniam, sicut diximus, unusquisque uestrum partem ministerii nostri per partes habere dinoscitur,  uolumus studere et [3 1Kb] aut per clamatores aut per alia quelibet certa inditia, aut per missos nostros quos ad hoc ordinauerimus, qualiter unusquisque in hoc certare studuerit, et per commune testimonium, id est, episcoporum de comitibus, comitum de episcopis, comperire, qualiter scilicet comites iustitiam diligant et faciant, et quam religiose episcopi conuersentur et predicent, et amborum relatu de aliorum fidelium in suis ministeriis consistentium equitate et pace [4 1Kb] atque concordia [5 1Kb] cognoscere. Similiter etiam uolumus, ut omnes illis et illi omnibus de communi societate et statu a nobis interrogati, uerum testimonium sibi mutuo perhibere possint [6 1Kb] .

15. Et si talis causa in qualibet prouincia aut in aliquo comitatu horta fuerit, que aut ad inhonorationem  regni aut ad commune damnum pertineat, que etiam sine nostra potestate corrigi non possit, nos diu latere non permittatis, qui omnia Deo auxiliante corrigere debemus: quia quicquid hactenus in his que ad pacem et iustitiam totius populi pertinent [7 1Kb] , et ad honorem regni et communem utilitatem, aut a nobis aut a uobis neglectum est, debemus Deo auxiliante certare qualiter abhinc nostro et uestro studio emendatum fiat.

16. De pace uero in exercitali itinere seruanda usque ad marcham, hoc omnibus notum fieri uolumus, quod quicumque auctorem damni sibi preterito anno inlati nominatim cognoscit [8 1Kb] , ut iustitiam de illo querat et accipiat [9 1Kb] .

17. Deinceps tamen omnibus notum fore uolumus,  ut cognoscat unusquisque, quia omnes qui in suo obsequio in tali itinere pergunt, siue sui sint, siue alieni, ut ille de eorum factis rationem se sciat redditurum; et quicquid ipsi in pace uiolanda delinquerint,  ad ipsius debet pliuium peruenire [10 1Kb] ; ea scilicet conditione, ut pacis uiolator [11 1Kb] primum iuxta facinoris qualitatem, siue coram nobis, siue coram misso nostro, dignas penas persoluat; et senior qui talem secum duxerit, quem aut constringere noluit aut non potuit, ut nostram iussionem seruaret et insuper in nostro regno predas facere non timeret, pro illius neglegentia [12 1Kb] , si ante eum de his non admonuerit, et postquam neglegentia contemptoris ad eius notitiam peruenerit, eum corrigere sicut decet neglexerit, honore suo priuetur; ut scilicet neuter [13 1Kb] illorum sine iusta uindicta remaneat [14 1Kb] .

18. De inhonoratione quoque regis et regni, et mala fama in exteras nationes dispersa, propter neglegentiam eorum qui legationes ad nos directas in  suis mansionibus aut male recipiunt, aut constitutam a nobis expensam non tribuunt, aut paruareda dare nolunt, aut furto [15 1Kb] aliquid eis subripiunt, aut, quod perpessimum est, apertas uiolentias, eos cedendo, et res eorum diripiendo, in ipsis exercere non pertimescunt, hoc omnibus notum esse uolumus, quod quicumque ex his qui honores nostros habent, abhinc hanc neglegentiam emendare non certauerit, et suos homines, qui eius uice hoc agere debent, ut id bene perficiant non instruxerit, aut constrinxerit ut ulterius illud neglegere non presumant, et honorem nostrum et regni nobis commissi custodire contempserit, nec nostrum nec regni nostri honorem ulterius uolumus ut habeat. Sed uolumus ut [16 1Kb] unusquisque fidelium nostrorum procuratores rerum suarum  de his specialiter instruat, ut quandocumque undecumque legatio aduenerit, et aut litteras aut missum nostrum uiderint, honorifice illum in omni loco imperii nostri, propter nostrum et totius regni honorem, omnes suscipere ualeant [17 1Kb] .

19. In illis uero locis ubi modo uia et mansionatici a genitore nostro et a nobis per capitulare ordinati sunt, missos ad hoc specialiter constitutos, qui hoc iugiter prouidere debeant, habeant [18 1Kb] , ut omnia que ad easdem legationes suscipiendas pertinent, fideles nostri ad hoc constituti ad tempus preparare studeant, ut non tunc sit necesse de longe querere aut adducere, quando tempus est illud dare uel persoluere. In ceteris uero locis per totum imperium nostrum unusquisque fidelium nostrorum, et per se et per ministros  suos, sicut diximus, sedulam uigilantiam adhibeat.

20. De moneta uero, unde iam per tres annos et ammonitionem fecimus, et tempus quando una teneretur  et alie omnes cessarent constituimus, hoc et omnibus notum esse uolumus, quoniam ut absque ulla excusatione cito possit emendari, spatium usque id [a 2Kb] missam sancti Martini dare decreuimus, ut unusquisque comitum in suis ministeriis de hoc iussionem nostram tunc possit habere adinpletam; quatenus ab illa die non alia, sed illa sola per totum regnum nostrum ab omnibus habeatur, iuxta illam constitutionem, sicut in capitulis, que de hac re illis comitibus dedimus in quorum ministeriis moneta percutitur, constitutum est. Quia tunc uolumus missos nostros huius rei gratia dirigere per singulos comitatus, qui diligenter inquirant, qualiter comites in hoc nostram iussionem adimplere certauerint. Et quicumque neglegens inde inuentus fuerit,  uolumus ut ante nostram presentiam quantotius uenire iubeatur, et rationem reddat, utrum hoc quod iussimus facere noluerit aut non potuerit; aut si aliqua re prepediente id facere non potuit, cur nobis ipsam impossibilitatem ad [1 1Kb] tempus non adnuntiauit. Quia si ipse aut non uoluit, aut sue neglegentie causa non potuit, nos talem inuenire uolumus, qui hoc quod iubemus, seruare uelit et possit. Ut autem iussio nostra in hac re citius impleatur, uolumus ut quicumque ab illa die alium denarium negotiandi causa protulerit, a comite et ministris eius auferatur ab eo.

21. Similiter quoque de iniustis teloneis, de quibus qualiter ob omnibus obseruandum esset, et capitulis constituimus, et creberrimas admonitiones  fecimus, predicti missi nostri uolumus ut inquisitionem faciant, a quibus nostra iussio in hoc adimpleta, a quibus quoque sit neglecta; et eum qui aut implere neglexit aut distulit, ad nostram uolumus ut ueniat iussus presentiam, ut cito rationem de his, sicut superius diximus, reddat. Et si culpabilis inuentus fuerit, dignam correctionem accipiat, ut ceteris neglegentibus exemplum terroris prebeat.

22. Ut ubi pontes antiquitus fuerunt, et in his locis ubi tempore genitoris nostri ipso iubente diuersarum necessitatum causa facti sunt [2 1Kb] , omnino absque ulla dilatione ab his qui eos tunc fecerunt, restituantur et renouentur, ita ut ad missam sancti Andree restaurati fiant, nisi forte aut ipsa operis  magnitudo aut [3 1Kb] aquarum in quolibet [4 1Kb] inundatio  hoc prohibeat. Aliter uero nullus qualibet occasione hoc neglegere aut differre presumat, quin ad predictum tempus adimpletum fiat. Et missi nostri, quorum superius mentionem fecimus, uolumus ut renuntient, in quibus locis nostra iussio impleta, in quibus sit neglecta, aut aliqua inpossibilitate uel certa ratione dilata.

23. De nonis quidem [5 1Kb] et decimis, unde et genitor noster et nos frequenter et in diuersis placitis admonitionem fecimus, et per capitularia nostra qualiter hec obseruarentur ordinauimus, uolumus atque iubemus, ut de omni conlaboratu et de uino et feno fideliter et pleniter ab omnibus nona et decima persoluatur. De nutrimine uero pro decima, sicut hactenus consuetudo fuit, ab omnibus obseruetur.  Si quis tamen episcoporum fuerit qui argentum pro hoc accipere uelit, in sua maneat potestate, iuxta quod ei et illi qui hoc persoluere debet conuenerit [6 1Kb] .

24. Similiter quidem de operibus in restauratione [7 1Kb] ecclesiarum, siue in faciendo, siue in redimendo, episcopalis potius sequatur uoluntas. Nullatenus tamen remaneat, quin, sicut a nobis sepe iussum est, hoc aut illud partibus ecclesiarum persoluatur. Et hoc omnibus notum sit, quia quicumque neglegenter exinde egerit, et coram nobis exinde neglegens repertus fuerit, illud uolumus omnino ut subeat, quod in nostro capitulari de hac re communi consultu fidelium nostrorum ordinauimus [8 1Kb] .

25. Comites uero ministris [9 1Kb] ecclesie in eorum  ministeriis, ut hoc plenius et de nostris et de se et de suis hominibus obtinere possint, adiutores in omnibus fiant. Et quicumque prima et secunda uice de his a comite admonitus non se correxerit, uolumus ut per eundem comitem eius neglegentia ad nostram notitiam perferatur, ut nostra auctoritate quod in nostro capitulari continet, subire cogatur.

26. uolumus etiam, ut capitula que nunc et alio tempore consultu fidelium nostrorum a nobis constituta sunt, a cancellario nostro archiepiscopi et comites [10 1Kb] eorum de propriis ciuitatibus modo, aut per se aut per suos missos, accipiant, et [b 1Kb] unusquisque per suam diocesim ceteris episcopis, abbatibus, comitibus et aliis fidelibus nostris ea transcribi faciant, et in suis comitatibus coram omnibus relegant,  ut cunctis nostra ordinatio et uoluntas nota  fieri possit. Cancellarius tamen noster nomina episcoporum et comitum qui ea accipere curauerint, notet, et ea ad nostram notitiam perferat, ut nullus hoc pretermittere presumat. uassi [1 1Kb] quoque nostri nobis famulantes uolumus ut condignum apud omnes habeant honorem, sicut a genitore nostro et a nobis sepe admonitum est.



CAPITULARE MISSORUM [a 1Kb] .

1. In uesontio, que est diecesis Bernoini archiepiscopi, Heiminus [b 1Kb] episcopus et Monogoldus comes. In Mogontia, que est diocesis Heistulfi archiepiscopi, idem Heistulfus episcopus et Ruodbertus comes. In Treueris [c 1Kb] Hetti archiepiscopus et Adalbertus comes. In Colonia Hadaboldus archiepiscopus et Eemundus comes. In Remis Ebo archiepiscopus, [d 1Kb] quando potuerit, et  quando ei non licuerit, Ruothadus [e 1Kb] episcopus eius uice et Hruotfridus comes sint, super sex uidelicet comitatus, id est Remis, Catolonis, Suessionis, Siluanectis, Beluacus, et Laudunum. Super quatuor uero episcopatus qui ad eandem diocesim pertinent, id est Nouiomacensem, Ambianensem, Taruanensem, et Camaracensem, [f 1Kb] Ragnarius episcopus et Berengarius comes. Senones Hieremias archiepiscopus et [g 2Kb] Donatus comes. Rothomagum [h 1Kb] Willibertus archiepiscopus, et Ingobertus comes. Turones Landramnus archiepiscopus, et Hruodbertus comes. Lugdunum, Tarantasia, et uienna [i 1Kb] Albericus episcopus, et Rihhardus comes.

2. Commemoratio, quid ad predictorum missorum  legationem pertineat. Primo, ut conuentum in duobus aut tribus locis congregent, ubi omnes ad eorum legationem pertinentes conuenire possint; et omnibus generaliter notum faciant, qualis sit eorum legatio,  scilicet ad hoc esse se a nobis missos constitutos, ut si quilibet episcopus aut comes ministerium suum per quodlibet impedimentum implere non possit, ad eos recurrat, et cum eorum adiutorio ministerium suum adimpleat; et si talis causa fuerit que per eorum admonitionem emendari non possit, per eos ad nostram notitiam deferatur. Et si forte episcopus aut comes aliquid negligentius in suo ministerio egerit, per istorum admonitionem corrigatur. Et omnis populus sciat, ad hoc eos esse constitutos, ut quicumque per neglegentiam aut incuriam uel impossibilitatem comitis, iustitiam suam adquirere non potuerit, ad eos primum querelam suam possit deferre, et per eorum auxilium iustitiam adquirere; et quando aliquis ad nos necessitatis causa reclamauerit, ad eos  possimus relatorum querelas ad definiendum remittere. Ipsi uero missi non sine certissima causa uel necessitate huc illucque discurrant; nisi forte quando tale aliquid in cuiuslibet ministerio ad legationem suam pertinente ortum esse cognouerint, quod eorum presentia indigeat, et sine eorum consilio uel adiutorio emendari non possit. Inde tamen debent esse solliciti, ut propter illorum neglegentiam nichil in sua legatione incorrectum remaneat; sed ubi certam et ueram necessitatem cognouerint, nostram iussionem adimplere non neglegant.

3. uolumus etiam, ut omnibus notum sit, quia ad hoc constituti sunt, ut ea que per capitula nostra generaliter de quibuscumque causis statuimus, per  illos nota fiant omnibus, et in eorum procuratione consistant, ut ab omnibus adimpleantur. Et ubi forte aliquo tali impedimento, quod per eos emendari non possit, aliquid de his que constituimus ac iussimus  remanserit imperfectum, eorum relatu nobis ad tempus indicetur, ut per nos corrigatur, quod per eos corrigi non potuit.

4. Nosse uos credimus, quanti sit ponderis legatio quam uobis commisimus, et quam sit periculosum tante rei curam neglegere, quantam uos pro nostra omnium communi salute ex nostra obligatione suscepisse non ignoratis. De qua cum uos interrogassemus, non sic nobis responsum est, ut in eo responso sufficere potuisset ad eandem dispositionem, quam rerum necessitas ad communem utilitatem pertinentium poscere uidebatur, uel que nobis aliquod securitatis solatium afferre potuisset. Et hoc ideo euenisse perspeximus, quia anno preterito, quando capitula legationis uestre uobis dedimus, caute uos obseruare  iussimus, ne sine causa his quos honoratos esse uolumus, aliqua fieret iniuria. Quapropter uolumus uobis notum facere, qualiter nunc, Deo adiuuante, eandem iussionem nostram debeatis adimplere. uolumus ut missi nostri, quos ad hoc constitutos habemus, ut curam et sollicitudinem habeant quatinus unusquisque qui rector a nobis populi nostri constitutus est, in suo ordine officium sibi commissum iuste ac Deo placite ad honorem nostrum ac populi nostri utilitatem administret, in hunc modum cognoscendi diligentiam adhibeant, si ea que in capitulari nostro, quod eis anno preterito dedimus, continentur, secundum  uoluntatem Dei ac iussionem nostram fiant  adimpleta. Itaque uolumus, ut medio mense Maio conueniant idem missi unusquisque in sua legatione, [a 1Kb] cum omnibus episcopis, abbatibus, comitibus, ac uassis nostris, aduocatis nostris, ac uicedominis abbatissarum, necnon et eorum qui propter aliquam ineuitabilem necessitatem ipsi uenire non possunt, ad locum unum. Et si necesse fuerit, propter oportunitatem conueniendi, in duobus uel tribus locis, uel maxime propter pauperes populi, idem conuentus habeatur, qui omnibus congruat. Et habeat unusquisque comes uicarios et centenarios suos secum, necnon et de primis scabinis suis tres aut quattuor. Et in eo conuentu primum christiane religionis et ecclesiastici ordinis conlatio fiat. Deinde inquirant missi nostri ab uniuersis, qualiter unusquisque illorum  qui ad hoc a nobis constituti sunt, officium sibi commissum secundum Dei uoluntatem ac iussionem nostram administret in populo, aut quam concordes atque unanimes ad hoc sint, uel qualiter uicissim sibi auxilium ferant ad ministeria sua peragenda. Et tam diligenter ac studiose hanc inuestigationem faciant, ut omnem rei ueritatem per eos cognoscere ualeamus. Et si aliqua talis causa ad eorum notitiam perlata fuerit que illorum auxilio indigeat, secundum qualitates causarum que in nostro capitulari continentur, tunc uolumus ut illuc pergant, et ex nostra auctoritate illud corrigere studeant.



LOTHARII CONSTITUTIONES OLONNENSES .


Mense Maio anni 825 conuentus alter in curte Olonna a Lothario habitus constitutionibus originem dedit, quas hic suo ordine integrasque auxilio Codicum prestantissimorum sistere licuit.

Capitula ecclesiastica a Muratorio p. 151-153 ex Codice Mutinensi primo edita, ope Codicum 1. bibl. ducalis Guelferbytani Blankenburgici, 2. bibl. ducalis Gothane, tum Chisiani, Cauensis, Ambrosiani, Florentini, Londinensis, uindobonensis, ueronensis, Estensis apud Muratorium capp. 15-21, et fragmenti Florentini anno 1675 a Carolo Dati editi, recognouimus auximusque. Temporis notitiam unus Chisianus seruauit. Caput 10 et in Codice uaticano n. 5359 exstat, capitibus 10 et 11 capitulorum generalium subiectum, et excipitur capitibus eorum 2 et 3.

Capitula ecclesiastica minora Codicibus Chisiano, Cauensi et Blankenburgensi debuimus.

Capitula generalia, inter Lotharii leges Langobardicas capp. 22-24, 26-33, et a Baluzio, ex Cod. Paris., a Muratorio, pag. 153, ex Cod. Mutinensi, euulgata, ope Codicum 1. sancti Pauli fol. 182-184, atque Chisiani, et Cauensis, 2. regii Paris. n. 4613, 3. Blankenburgensis, 4. Gothani, 5. Mutinensis apud Muratorium loco citato, tum Ambrosiani, Florentini, Londinensis, uindobonensis, ueronensis et Estensis apud Muratorium emendauimus. Caput secundum et in Fragmento Florentino a Carolo Dati euulgato, capp. 10 et 11, 2 et 3 in Codice uaticano, n. 5359 , exstant.


INCIPIT [1 1Kb] CAPITULA QUOD DOMNUS IMPERATOR SEXTO ANNO IMPERII SUI AD GENERALE PLACITUM INSTITUIT CURTE HOLONNA [2 1Kb] .



CAPITULA ECCLESIASTICA.


1. Placuit [3 1Kb] nobis, ut si pro quibuslibet culpis atque [4 1Kb] criminibus quecumque persona totiens fuerit correpta, ut etiam [5 1Kb] excommunicatione episcopali pro contemptu [6 1Kb] dignus habeatur, comitem [7 1Kb] suum  episcopus sibi consociet [8 1Kb] , et per amborum consensum huiuscemodi distringatur contemptor, ut iussionibus [9 1Kb] episcopi sui obediens existat. Si uero assensum non dederit, bannum nostrum nobis persoluat [10 1Kb] . Quod si adhuc contumax perstiterit, tunc ab episcopo  excommunicetur. Si uero excommunicatus corrigi nequiuerit, a comite uinculis constringatur [1 1Kb] , quousque nostrum is [2 1Kb] contemptor suscipiat iudicium. Si uero in talibus comes repertus fuerit noxius, per episcopum eius nobis nuntietur. Si autem uassallus noster in hac culpa lapsus fuerit, sicut supra per comitem distringatur [3 1Kb] . Quod si non audierit, nobis innotescatur antequam in uinculis mittatur.

2. uolumus [4 1Kb] ut omnimodis emunitates progenitorum nostrorum [5 1Kb] , seu nostre, pleniter ac iuste conseruentur.

3. uolumus [6 1Kb] ut res que a [7 1Kb] liberis personis, locis Deo dicatis conferuntur, licet sibi usus fructus et ordinationem earundem rerum [8 1Kb] , si aliter sibi placuerit, reseruent; si aliter eas non ordinauerint, ita maneant  sicut prius date fuerunt.

4. Singulis [9 1Kb] episcopis, abbatibus, abbatissis, duos concedimus aduocatos [10 1Kb] , eosque quam diu aduocationem tenuerint, ab hoste relaxamus.

5. Prohibemus [11 1Kb] ut nemo usuram facere presumat post episcopi sui contestationem. Quod si quis post eius interdictum facere presumpserit, a comitibus, sicut supra [12 1Kb] de contemptoribus precepimus, distringatur [13 1Kb] .

6. [14 1Kb] . De [15 1Kb] doctrina uero, que ob nimiam incuriam atque ignauiam quorundam [16 1Kb] prepositorum, cunctis in locis est funditus extincta, placuit ut sicut a nobis constitutum est, ita ab omnibus obseruetur; uidelicet ut ab his qui nostra dispositione ad [17 1Kb] docendos  [18 1Kb] alios per loca denominata sunt constituti, maximum detur [19 1Kb] studium, qualiter sibi commissi scolastici [20 1Kb] proficiant, atque doctrine insistant, sicut presens exposcit necessitas. Propter oportunitatem tamen omnium apta loca distincte ad hoc exercitium [21 1Kb] prouidimus, ut difficultas locorum longe positorum, ac paupertas, nulli foret [22 1Kb] excusatio. Id sunt: Primum  in [23 1Kb] Papia conueniant ad Dungalum [24 1Kb] , de Mediolano [25 1Kb] , de Brixia, de Laude, de Bergamo, de Nouaria, de uercellis [26 1Kb] , de Tertona [27 1Kb] , de Aquis, de lanua [28 1Kb] , de Aste [29 1Kb] de Cuma. In [30 1Kb] Eporegia [31 1Kb] ipse episcopus hoc per se faciat [32 1Kb] . In Taurinis conueniant de uintimilio [33 1Kb] , de Albingano [34 1Kb] , de uadis, de Alba. In Cremona discant, de Regia, de Placentia, de Parma [35 1Kb] , de Mutina. In Florentia, [36 1Kb] de Tuscia respiciant. In Firmo et [37 1Kb] de Spoletinis [38 1Kb] ciuitatibus conueniant. In uerona, de Mantua, de Triento [39 1Kb] . In uincentia de Patauis [40 1Kb] , de Taruisio, de Feltris [41 1Kb] , de Ceneda [42 1Kb] , de Asylo [43 1Kb] . Relique ciuitates Forum Iulii ad scolam conueniant [44 1Kb] .

7 [45 1Kb] . uolumus ut singuli episcopi conuersationem canonicorum,  eorumque habitationes, Kal. [46 1Kb] Octobris futuri anni absque ulla neglegentia, sicut disposuimus, habeant preparatas.

8. Precepimus [47 1Kb] ut singule plebes secundum antiquam consuetudinem fiant restaurate. Quod si filii eiusdem ecclesie eas [48 1Kb] restaurare noluerint, a ministris rei puplice distringantur, ut uolentes nolentesque nostram obseruent preceptionem.

9 [49 1Kb] . De [50 1Kb] decimis uero dandis statuimus, ut sicut in capitulari continetur quod in Mantua factum est [51 1Kb] , ita qui eam dare nolunt, distringantur atque persoluant [52 1Kb] .

10 De [53 1Kb] precariis quoque que a rectoribus ecclesiarum inrationabiliter fiebant, suosque [54 1Kb] successores  pena graui obligabant, ut facta ipsius nequiret [55 1Kb] dissoluere, precipimus [56 1Kb] ut nemo successor in antecessoris sui [57 1Kb] pena statuta sit obligatus, sed sue prouidentie sit [58 1Kb] concessum, ut si antecessor eius res ecclesie inrationabiliter [59 1Kb] distribuit, ab eo ad ius ecclesie tenende [60 1Kb] reuocentur [61 1Kb] .
[1Kb]

 Codex Blankenburg. pergit.

11. De [a 1Kb] decimis, ut dentur, et dare nolentes, secundum quod anno preterito denuntiatum est, a ministris rei puplice exigantur. Id est eligantur quattuor siue octo optimi homines uel prout opus fuerit de singulis plebibus iuxta qualitatem uniuscuiusque  plebis, ut ipsi inter sacerdotem et plebem testes existant, ubi date uel non date fuerint. Hoc ideo, ne ibi iuramentum aliquod faciendi necessitas contingat. Non tamen ideo tantos testes mittendos dicimus, ut ipsos semper omnes in dandis decimis presentes esse pariter necesse sit; sed dum pluribus committitur, minus grauentur. In duobus autem si adfuerint sufficere credimus. Neglegentes autem admoneantur a presbyteris ecclesiarum usque ad tertiam, ut ipsam decimam dent. Quod si contempserint, ab introitu ecclesie prohibeantur; et si hoc minime emendauerint a ministris rei publice districti, singuli per caput 6 solidos eclesie componant, et insuper decimam dare cogantur. Nam si iterum contemptores extiterint [1 1Kb] , tunc per publicam auctoritatem domi uel case eorum wifentur, quousque pro ipsa decima sicut supra dictum est satisfaciant. Quod si denuo rebelles uel contradictores fuerint, et super ipsam wifam sua [2 1Kb] auctoritate intrare presumpserint, tunc a ministris rei publice in custodiam mittantur, usque dum ad iudicium publicum perducantur, et ibi secundum legem contra comitem uel partem publicam componant. Reliqua autem, ut [3 1Kb] supra dictum est, et decimas soluant et 6 solid. contra eclesiam satisfaciant.


 Codex Gothanus.

11. uidetur nobis, si domino nostro placet, ut prouidentia missorum nostrorum commitetur, ut ubicumque monachi aut monache modo sunt, et oportunitas loci seu quantitas permittat, maneant in ipso proposito.

 12. Ubi uero fuerunt, et non sunt, uiuant excepto si 12 uel amplius fuerint. Si 12 inuenti fuerint, et locus ac res permittunt, sint monachi. Ubi autem dubietas est, utrum canonice an monachice sint, et oportunitas loci aut quantitas substantie hoc fieri permittit, detur eis optio, utrum monastice an canonice uiuere uelint.

13. Ubi autem modo canonice sunt, canonice permaneant. Que autem funditus destructe sunt, secundum quantitatem rerum sit ibi numerus canonicorum.



ITEM ALIA CAPITULA [4 1Kb] .


1. Iubemus [5 1Kb] ut baptismalium ecclesiarum rectores sint presbyteri singularum singuli [6 1Kb] ; nam [7 1Kb] non diaconi [8 1Kb] uel cuiuslibet inferioris ordinis clerici.

2. Placuit etiam nobis [9 1Kb] , ut presbyteri baptismalium ecclesiarum secundum suam possibilitatem debitam obedientiam rei publice [10 1Kb] , et honorem exhibeant episcopi sui [11 1Kb] absque grauidine [12 1Kb] , quomodo [13 1Kb] necessitas et ordo poposcerit.

3. Statuimus etiam, si obedientia rei publice episcopis [14 1Kb] talis iniungitur [15 1Kb] quam per se facile adimplere nequiuerint [16 1Kb] , ut prebeant [17 1Kb] solacium subiecti secundum qualitatem iniuncti seruitii.

 4. De senodochiis precipimus [18 1Kb] , ut secundum possibilitatem uel temporis fertilitatem, testamentorum scripta sequantur.

5. De feminis cum presbyteris cohabitantibus placuit [19 1Kb] , ut penitus eiciantur, ne ulterius cum his de quibus suspicantur quoquo [20 1Kb] modo conuersentur [21 1Kb] . Et si prima [22 1Kb] contestatione episcopi sui a septem [23 1Kb] usque ad tres [24 1Kb] idoneis testibus conuincitur preuaricasse, proprii gradus periculo subiaceat [25 1Kb] .

6. Si episcopus contestationem [26 1Kb] uel correptionem huiuscemodi neglexerit, aut post hoc sinodale concilium [27 1Kb] infra dies 40 [28 1Kb] emendatione digna non emendauerit, iudicio [29 1Kb] metropolitani sui sententiam subiaceat [30 1Kb] .
[1Kb]

 7. De senodochiis precipimus, ut quicumque illas habet, omnia secundum Deum et secundum canones inde faciat; et quicquid inde non fuit datum pauperibus  [31 1Kb] post obitum [32 1Kb] domni Pippini, in omnibus fiat restauratum. Quod si aliquis hoc facere noluerit, de ipsos senodochios non habeat potestatem, usque dum ueniat cum ipsis missis in nostra presentia; et [33 1Kb] missi cum ipso episcopo illa imbreuient in nostra presentia [34 1Kb] .

Datum Holonna, anno imperii domno Ludowici et Lottario imperatoribus 12o et 6o mense Madio, indictione 3.


 Codex Blankenburgensis.

7. De monasteriis et senedochiis inordinatis et destructis, ad palatium uel ad quorumcumque iura pertinentibus, qui admonitionem episcoporum contemnunt,  placuit nostre imperialis prouidentie iudicio reseruari.



CAPITULA GENERALIA [35 1Kb] .


1 [36 1Kb] . Statuimus ut liberi homines qui tantum proprietatis [37 1Kb] habent unde hostem [38 1Kb] bene facere possint, et iussi facere nolunt, ut prima uice secundum legem illorum statuto damno subiaceant. Si uero  secunda [39 1Kb] inuentus fuerit neglegens, bannum nostrum  id est 60 solidos, persoluat [40 1Kb] . Si uero tertio quis [41 1Kb] in eadem culpa fuerit inplicatus, sciat se omnem substantiam suam amissurum, aut in exilio esse mittendum. De mediobribus [42 1Kb] quippe liberis [43 1Kb] homines [44 1Kb] qui non possunt per se hostem [45 1Kb] facere,  comitum fidelitati committimus [46 1Kb] , ut inter duos aut  tres seu [1 1Kb] quatuor, uel si necesse fuerit amplius, uni [2 1Kb] qui melior esse uidetur adiutorium prebeant [3 1Kb] ad nostrum seruicium faciendum. De his quoque qui propter nimiam paupertatem neque per se hostem [4 1Kb] facere neque adiutorium prestare possunt, conseruentur [5 1Kb] quousque ualeant recuperare [6 1Kb] .

2 [7 1Kb] . Placet nobis, ut liberi [8 1Kb] homines, qui non propter paupertatem, sed ob uitandam rei publice utilitatem, fraudolenter ac [9 1Kb] ingeniose res suas ecclesiis donant [10 1Kb] , easque denuo sub censu [11 1Kb] utendas recipiunt, ut quousque ipsas [12 1Kb] res possident, hostem [13 1Kb] et reliquas publicas functiones faciant [14 1Kb] . Quod si iussa facere neglexerint, licentiam eos distringendi [15 1Kb] comitibus permittimus per ipsas res [16 1Kb] , nostra non resistente [17 1Kb] emunitate [18 1Kb] , ut status [19 1Kb] et  utilitas regni huiusmodi adinuentionibus non infirmetur.

3 [20 1Kb] . uolumus ut similis mensura in laicali [21 1Kb] ordine de hac re seruetur; uidelicet si quis alterius proprietatem [22 1Kb] qui hostem [23 1Kb] facere potest emerit [24 1Kb] , aut quouis modo ad eum peruenerit, eique ad utendum eas dimiserit, si neglegens de hoste fuerit, per ipsas res a comite distringatur [25 1Kb] , ut in quocumque publica [26 1Kb] non minoretur [27 1Kb] utilitas.

4 [28 1Kb] . Precipimus de his fratribus qui in nostris et Romanie [29 1Kb] finibus paterne seo materne succedunt hereditati, si contigerit quod unus eorum ecclesiastice milicie sit mancipatus, et iccirco [30 1Kb] is [31 1Kb] qui seculariter militare debuerat, ut se ad defensionem regni nostri subtrahad, in nostris finibus partem [32 1Kb]  substantie in portionem [33 1Kb] suscipere dissimulauerit, idcircum ut nequead constringi; ubicumque [34 1Kb] comis suus eum inuenerit, licentiam distringendi ei concedimus. Ita ut primum [35 1Kb] fideiussores donet [36 1Kb] usque ad placitum suum, ut [37 1Kb] bannum nostrum conponat [38 1Kb] . Si uero fideiussorem [39 1Kb] non inuenerit, tam diu [40 1Kb] sub custodia per comitem teneatur, quousque aut fideiussores inueniat, aut bannum nostrum solutum [41 1Kb] habeat [42 1Kb] .

5. De liberis uero hominibus qui in aliena potestate [43 1Kb] mobilem [44 1Kb] suum transferunt, ut causator eorum  eos pignerare non possit, placet nobis ut res  eorum infiscentur, quousque uenientes [45 1Kb] ad audientiam iusticiam faciant. Si uero uenire contempserint, secundum capitulare [46 1Kb] domni ac [47 1Kb] genitoris nostri de eorum rebus agatur; nam et de ipsis rebus [48 1Kb] habita existimatione [49 1Kb] damnum quesitori [50 1Kb] sarciatur. Qui uero illut mobilem [51 1Kb] recepit, si uero [52 1Kb] hoc sacramento [53 1Kb] probare non potuerit, quod propter iusticiam alterius differendam illut non recipisset, bannum nostrum persoluat [54 1Kb] .

6 [55 1Kb] . De fratribus namque qui simul in paterna seo [56 1Kb] materna hereditate communiter uiuunt [57 1Kb] , nolentes substantiam illorum diuidere, hac [58 1Kb] occasione [59 1Kb] , ut unus tantum eorum [60 1Kb] in hostem [61 1Kb] uadat, uolumus ut si solus est uadat; si [62 1Kb] autem duo sunt, similiter; si tres fuerint, unus remaneat: et si ultra  tres numerus fratrum creuerit, unus semper propter [63 1Kb] domesticam [64 1Kb] curam adque rerum communium excolentiam [65 1Kb] remaneat. Si uero inter eos aliqua orta fuerit contentio, quis [66 1Kb] eorum expeditionem [67 1Kb] facere debeat, prohibemus ut nemo illorum remaneat. In etate quoque illorum lex propria seruetur. Similiter et in [68 1Kb] nepotibus eorum hec conditio teneatur.

7 [69 1Kb] . Ut in testimonium [70 1Kb] non recipiantur [71 1Kb] de his capitulis, id est de libertate [72 1Kb] , uel de hereditate uel de proprietate [73 1Kb] in mancipiis et terris, siue de homicidio [74 1Kb] et incendio [75 1Kb] , illi qui non habent, si conuicti fuerint falsum dixisse testimonium, unde secundum legem conpositionem [76 1Kb] plenam [77 1Kb] reddere possint [78 1Kb] .

8 [79 1Kb] . Statuimus ut iuratores omnes singillatim [80 1Kb]  iurent.

9 [81 1Kb] . Ut quicumque sacramentum uel debitum [82 1Kb] ante solis occasum persoluerit, securus inde sit.

10 [83 1Kb] . uidetur nobis, ut quicumque liber ingeniose se in seruicio tradiderit, is [84 1Kb] qui eum recipit, hoc quod ille qui in seruicio se tradidit, in publico per antiquam [85 1Kb] consuetudinem facere debuit, impleat.

11 [86 1Kb] . De his qui proprietates [87 1Kb] suas habent [88 1Kb] , spontanea [89 1Kb] alicui donant [90 1Kb] , et postea fraudolenter ab alio aliquo [91 1Kb] ignoranti precium easdem [92 1Kb] res uenundantes accipiunt, et is [93 1Kb] cui easdem res prius tradite  fuerant, cognito negotio [94 1Kb] annum integrum  silens non contradixerit, set propter inlusionem tacens sinit emptorem inludere, si intra [1 1Kb] patriam anni spatium ut dictum est fuerit, prior traditio [2 1Kb] nichil ei ualeat. Ille uero [3 1Kb] qui post primam traditionem res uendiderit, si uiuens conprobatus fuerit hanc illusionem fecisse [4 1Kb] , bannum dominicum [5 1Kb] persoluat, id est 60 solidos. Si uero bannum unde conponat non habuerit [6 1Kb] , uerberetur [7 1Kb] .

12 [8 1Kb] . Quibuscumque per legem propter aliquam  contentionem [9 1Kb] pugna fuerit iudicata [10 1Kb] , preter de infidelitate [11 1Kb] , cum fustibus [12 1Kb] pugnent [13 1Kb] , sicut in capitulare dominico [14 1Kb] prius constitutum fuit.

13 [15 1Kb] . De fugitiuis [16 1Kb] precipimus, ut ministri [17 1Kb] rei publice a domino fugitiui nichil accipiat [18 1Kb] , cum reddiderit eum [19 1Kb] .

14. uidetur nobis de aldionibus, ut sicut lex habet ita sit [20 1Kb] .


 In Codice sancti Pauli subsequuntur nomina Langobardorum in mallo comitis cuiusdam congregatorum, qui leges promulgatas se obseruaturos esse iurauerunt subscripseruntque.

    Ortgrimo gastaldo. iurauit.
     Petrus scauinus similiter.
    Andreas. scauinus.
    Bruno.
    Urso. infante.
    Raginardo.
    Urso gastaldo.
    Grimoaldus
    Audefredus
    Urso Ambrosio
    Gauso
    item Aufredo
    Leo filius Walprandi
    Arderigo
    Boso.
    Nordemanne.
    Aldo.
    Ardemanne
    Leo filio Andrei
    Ardemanno
    item alio Andrea
     Landeperto notario
    Urso notario
    Pertefuso
    Ladini
    Sasprando
    Leo Bunia
    Adalprand
    Ando
    item Pertefuso
    Giso
    Gaurentius
    Arnigauso
    Riperto
    Landefredo
    . . to [21 1Kb] 
    Gunfredo
    Ahistulfo
    Maringo
     Petro
    Adalluiso
    Froimundo
    Gausprando
    Roipert.
    Eruigo
    Donesdei
    Allolldd
    Heldeprando
    Alluido
    Teudelasio
    Apolenare
    item Andrea
    Ladini
    Mauro
    Petro
    Anso filius Andrei
    Gaido
    Landari
    Guntulo
    Farago
    Cateruio
    Ausari
    Tragulfo
    Roprande
    Ladini
    item Caterui
    Heldeberto
    Petrus
    Andrea
    Sax
    Tarro
    Leomallo
    Petro
    Deusdedi
    Liupalde
    Adalbaldo
    Landeperto
    Mamfredo
    Giselprando
    Rachiperto
    Gunteramno
    Liuprande
     Rago
    Pilicho
    item Ladini
    Gisulfo
    Urso
    Wippilo
     Zaraldo
    item Britcio
    Hilpert
    Honorifico
    Alprand.
    Anto.
    Cristiano
    Andrea
    Leo
    Alfard.
    Petrus
    Roselmi
    Postfredo
    Berterigo
    Heldeberto
    Rotchildo
    Urso
    Gumprando
    Urso
     et alio Urso
    Stefanus
    Urso
    Urso de Cornitulo
    Anso
    Adelmo
    Teudo
    Tasprand
    Luciano
    Walprando
    Ragimbodo
    Dono
    uerbodo
    Tachiprando
    Aderaldo
    et Waningo
    Petrus
    Aripaldo
    Garimaro.notario
     Appo.
    Gudiperto
    Adalo
    Walpulo
    Adelperto
    Sindefredo.
    Peredeo.
    Araualdus
    Lanfredo
    Petro.
    Iohanne
    Leoprando
    Petro.
    Ansegiso
    Tachiperte
    Lagiperto
    Graffilado
    Petro
    Almeprando
    Lampulo
    Urso
    Scelestino
    Austrefuso
    Hildulo
    Anseperto
    Petro
    Raginaldo
    Gauseprando
    Heldeprando
    Adrolo
    Leoperto
    Arduiso
    Urso
    Iohanne
    Ficausto
    Ansolo
    Allo
    Ardeperto
    Ardeperto
    Tagulo
    Landfred
    Gumprand
    Cano
    Hermulo
    Adini
    Liudefredo
    Heriando
    Iohanne.





CAPITULA EXCERPTA 


Capitulis ab Ansegiso, libro II, inde a capite 29 relatis ibique capitulare Aquense a. 825 excipientibus. uix alius locus relinquitur quam annus 826 et conuentus Ingelheimensis duplex, alter Kal. Iunii, alter medio Octobrio celebratus. Capitula decerpta sunt ex actis conciliorum, iussu Caroli Magni anno 813 celebratorum. scilicet Moguntini, can. 6, 7, 36, 41, 47, Cabilonensis, c. 5, 18, 46, 51, 52, Turonensis, c. 41, 49, 50, Arelatensis, c. 19, 20, 21; premissis tamen capitibus 1 et 2 constitutionis Iuliani imperatoris septime. Que ut legis uim adipiscerentur, clades et prodigia, quibus per aliquot iam annos et regnum Francorum afflictum et animus imperatoris conterritus erat. effecisse uideri possunt.

 1. [a 1Kb] Nulla sub Romana ditione constituta ecclesia , uel exenodochium, uel ptochotrophium, uel nosochomium, uel orphanotrophium, uel gerontochomium, uel brephotrophium, uel monasterium tam monachorum quam sanctimonialium, archimandritam habens uel archimandritissam; ergo his omnibus non liceat alienare rem immobilem, siue domum, siue agrum, siue hortum, siue rusticum mancipium, uel [b 1Kb] panes ciuiles, neque creditoribus specialis hypothece titulo obligare. [c 1Kb] Alienationis autem uerbum contineat uenditionem, donationem, permutationem, et emphitheuseos perpetuum contractum. Sed omnes omnino sacerdotes huiusmodi alienatione abstineant, penas timentes, quas Leoniana constitutio minatur, id est, ut is quidem  qui comparauerit, rem loco uenerabili reddat cuius et antea fuerat, scilicet cum fructibus aliisque emolumentis, que in medio tempore facta sunt; hyconomum autem ecclesie, prestare omne lucrum, quod ex se huiusmodi prohibita alienatione senserit, uel ecclesiam damno effecerit, ita ut in posterum hyconomus non sit. Non solum autem ipse, sed etiam successores eius teneantur, siue ipse archyconomus alienauerit, siue respiciens alienantem episcopum non prohibuerit; multo magis si consenserit. Tabellionem autem, qui talia interdicta strumenta conscripsit, perpetuo exilio tradi oportet. Magistratus autem, qui eadem strumenta admiserunt, et officiales, qui operam dederunt ut et monumentis intimentur donationes, uel cetere alienationes  actis interuenientibus confirmentur, non solum magistratu, sed etiam dignitate et facultatibus suis cedant. Remittit autem constitutio ea, que in preterito tempore acta sunt; excepit autem quosdam contractus, quos in sequentibus exponit capitulis, per quos et ecclesiarum immobiles res alienari possunt. Exenodochium, id est locus uenerabilis in quo peregrini suscipiuntur. Ptochotrophium, id est locus uenerabilis in quo pauperes et infirmi homines pascuntur. Nosochomium, id est locus uenerabilis in quo egroti homines curantur. Orphanotrophium, id est locus uenerabilis in quo parentibus orbati  pueri pascuntur. Gerontochomium, id est locus uenerabilis in quo pauperes et propter senectutem solam infirmi homines curantur. Brephotrophium, id est locus uenerabilis in quo infantes aluntur.

2. [d 1Kb] Si princeps uoluerit rem immobilem sancto loco prestare , et accipere ab eo aliam immobilem rem, et eo modo permutationem contrahere, liceat hoc facere ei diuina [e 1Kb] pragmatica sanctione ab eo promulgata.

3. Propter istius itaque pacis concordiam conseruandam  placuit nobis de orfanis et pauperibus, qui debite uel indebite dicuntur amisisse hereditatem paterni uel materni iuris ad se legibus pertinentem, si alicubi inuenti fuerint quos patres uel matres propter traditiones illorum exheredes  fecerunt, aliorum scilicet suasionibus aut petitionibus uel aliquo ingenio, omnino uolumus atque decreuimus emendari, quantum ad nos uel ad nostram pertinet potestatem, iuxta uoluntatem Dei et uestram sanctam ammonitionem et considerationem; ut si forte extra officium nostrum alicubi inuentum fuerit, ammonere uestram clementiam audeamus, ut emendetur.

4. [f 1Kb] Propter prouisiones pauperum , pro quibus curam habere debemus, placuit nobis, ut nec episcopi, nec abbates, nec comites, nec uicarii, nec iudices, nullusque omnino sub mala occasione uel malo ingenio res pauperum uel minus potentum nec emere nec ui tollere audeat; sed quisquis ex eis aliquid comparare uoluerit, in publico placito coram  idoneis testibus et cum ratione hoc faciat. Ubicumque autem aliter inuentum fuerit, factum hoc omnino emendetur per iussionem nostram.

5. Festos dies in anno celebrare sanximus , hoc est diem dominicum pasche [g 1Kb] cum omni honore et sobrietate uenerari, simili modo totam ebdomadam illam obseruare decreuimus; diem ascensionis Domini pleniter celebrare; in pentecosten similiter ut in pascha; in natale apostolorum Petri et Pauli diem unum; natiuitatem sancti Iohannis baptiste, adsumptionem sancte Marie, dedicationem sancti Michelis, natalem sancti Remigii, sancti  Martini, sancti Andree; in natale Domini dies quatuor; octabas Domini; epiphaniam Domini; [a 1Kb] purificationem sancte Marie. Et illas festiuitates martyrum uel confessorum obseruare decreuimus, quorum in unaquaque parrochia sancta corpora requiescunt.

6. Ecclesie antiquitus constitute nec decimis nec aliis possessionibus priuentur, ita ut nouis oratoriis tribuatur .

7. Deinde precepimus ut unusquisque compater uel proximi spiritales filios suos catholice instruant .

8. Ut iuxta Apostoli uocem  sacerdotes inreprehensibiles sint et moribus ornati et nequaquam turpibus lucris deseruiant, iuxta illud quod ait Scriptura: Nemo militans Deo implicat se  negotiis secularibus, ut ei placeat, cui se probauit. Et a turpibus lucris et usuris non solum ipsi abstineant, uerum etiam plebes sibi subditas abstinere instruant.

9. Dictum est nobis , quod in quibusdam locis episcopi et comites ab incestuosis et ab his qui decimas non dant, wadios accipiant et a presbyteris pro quibusdam neglegentiis, et inter se pecuniam diuidant. Quod penitus abolendum decreuimus, ne forte auaritie locus detur; et constituimus, ut incestuosi iuxta canonicam sententiam penitentia multentur; qui uero decimas post crebras ammonitiones et predicationes sacerdotum dare neglexerint, excommunicentur. Iuramento uero eos constringi nolumus propter periculum periurii.

 10. In perceptione corporis et sanguinis dominici magna discretio adhibenda est . Cauendum est enim, ne si nimium in longum differatur, ad pernitiem anime pertineat, dicente Domino: Nisi manducaueritis carnem filii hominis et sanguinem eius biberitis, non habebitis uitam in uobis. Si uero indiscrete accipiatur, timendum est illud, quod ait Apostolus: Qui manducat et bibit indigne, iudicium sibi manducat et bibit. Iuxta eiusdem ergo Apostoli documentum probare se debet homo, et sic de pane illo manducare, et de calice bibere; ut uidelicet abstinens aliquot diebus ab operibus carnis, et purificans corpus animamque suam, preparet se ad percipiendum tantum sacramentum, exemplo Dauid, qui nisi se confessus fuisset abstinuisse ab opere coniugali ab  heri et nudius tertius, nequaquam panes propositionis a sacerdote accepisset.

 11. Quia ergo constat in ecclesia diuersarum conditionum homines esse , ut sint nobiles et ignobiles, serui, coloni, inquilini, et cetera huiuscemodi nomina, oportet ut quicumque eis prelati sunt clerici, siue laici, clementer erga eos agant et misericorditer eos tractent, siue in exigendis ab eis operibus, siue in accipiendis tributis et quibusdam debitis; sciantque eos fratres suos esse, et unum patrem secum habere Deum, cui clamant: Pater noster, qui es in celis; unam matrem, sanctam ecclesiam, que eos intemerato sacri fontis utero gignit. Disciplina igitur eis misericordissima et gubernatio oportuna adhibenda est: disciplina, ne indisciplinate uiuendo auctorem suum offendant; gubernatio, ne in cotidianis uite commeatibus prelatorum adminiculo  destituti fatescant.

12. Monasteriis sane puellaribus tales preferri debent femine et abbatisse credi , que et se et subditum gregem cum magna religione et sanctitate custodire nouerint, et his quibus presunt, prodesse non desinant, sed et se et illas ita obseruent, utpote uasa sancta in ministerio Domini preparata. Talem enim se debet exhibere subditis in habitu, in ueste, in omni conuictu, ut eis ad celestia regna pergentibus ducatum prebeat. Sciat etiam, se pro his quas in regimine accepit, in conspectu Domini rationem reddituram.

13. Incestuosi, parricide, homicide multi apud nos, heu pro dolor! repperiuntur , sed aliqui ex illis sacerdotum nolunt admonitionibus aurem accommodare, uolentes in pristinis perdurare criminibus: quos oportet per secularis potentie disciplinam a tam praua consuetudine cohercere, qui per salutifera sacerdotum monita noluerunt reuocari: quorum aliquos iam excommunicauimus, sed illi hoc paruipendentes in hisdem perdurarunt criminibus. Quamobrem uestra decernat mansuetudo, quid de talibus deinceps agendum sit.

14. Admonendi sunt domini subditorum , ut circa suos pie et misericorditer agant, nec eos qualibet iniusta occasione condempnent, nec ui opprimant, nec illorum substantiolas iniuste tollant, nec ipsa debita, que subditis reddenda sunt, impie ac  crudeliter exigantur.

15. Ut si non frequentius, [b 3Kb] uel ter laici homines  in anno communicent , nisi forte quis maioribus quibuslibet criminibus [a 1Kb] impediatur.

16. Ut parentes filios suos, et [b 2Kb] patrini eos quos de fonte lauacri suscipiunt, erudire summopere studeant ; illi, quia eos genuerunt et eis a Domino dati sunt; isti, quia pro eis [c 1Kb] fideiussores existunt.

 17. Ut ecclesie antiquitus constitute nec decimis nec alia ulla possessione priuentur .

18. Ut de sepeliendis in basilicis mortuis illa constitutio seruetur, que [d 1Kb] ab antiquis patribus constituta est .



CAPITULARE LUDOuICI ET LOTHARII 


 Capitula hec ultimo loco, scilicet in appendice tertia ab Ansegiso relata, anno 826 et proinde conuentui Ingelheimensi, cui Lotharium adfuisse Ermoldus testatur, assignanda esse existimaui; quod non longe a ueritate cadere, nomina Heimini et Manegoldi missorum dominicorum in missatico uesontiensi, anno 825, memorata, indicare uidentur.

 1. Benedictus de sua reclamatione in perpetuum sileat.

2. De manso quem Gehirfredus [a 1Kb] episcopus a Liutrigo comite requirit, ut si missi nostri inuenerint eum iustitiam habere, non permittant Liutrigum per uestituram domni Karoli iustitiam eius impedire.

3. De foreste quam Autharius comes habere uult, ubi ea prius non fuisse dicitur, uolumus ut missi nostri rei ueritatem inquirant, et iuxta quod iustum inuenerint, ex nostra auctoritate definiant.

 4. De causa Rothmundi comitis, ut ei liceat hic in palatio sacramentum suum iurare, quia propter nostrum seruitium sibi constitutum placitum intra patriam obseruare non licuit.

5. De duabus feminis que indiculos attulerunt, interrogandi sunt Heiminus et Monoaldus, utrum ecclesiastice an fiscales fuissent.

6. Odo buticularius de foreste sua interrogandus est.

 7. De rebus quas marchio tradidit filio Bosonis uel aliis hominibus, uolumus ut hi quibus tradite fuerint, uestituram suam accipiant, et insuper confirmationem.

8. De rebus quas quedam femina Hildegarde regine tradidit, et portionem quam sibi reseruauit iniuste amisisse dicitur, uolumus ut carta traditionis queratur et inspiciatur, et tunc, quid illa habere debeat, definiatur.

9. Querelam quam Helisachar et Heiminus contra  Maginarium habent, uolumus ut missi nostri secundum iustitiam et equitatem definiant.

10. De querela Hildebrandi comitis, quod pagenses eius parauereda dare recusant, uolumus ut hoc missi nostri ab his hominibus qui in eodem comitatu manent et ea dare non debent, necnon et a uicinis comitibus inquirant; et si inuenerint, quod ipsi ea dandi debitores sint, ex nostra iussione dare precipiant.





CAROLI MAGNI LUDOuICI ET LOTHARII IMPERATORUM CAPITULARIA AB ANSEGISO ABBATE FONTANELLENSI COLLECTA.





Pertz Monitum.

 Capitularia Caroli, Ludouici atque Lotharii imperatorum »per diuersorum spatia temporum in diuersis sparsim membranulis scripta, quotquot inuenire poterat,« Ansegisus abbas Fontanellensis, uir egregius summeque inter suos auctoritatis  , ut ipse fatur »pro dilectione nimia predictorum gloriosissimorum principum et pro amore sanctissime prolis eorum, sed et pro sancte Ecclesie statu in uno libello adunare proposuit.« Opus mense Ianuario anni 827 emissum, quatuor libris constat. In conscribendis iis Ansegisus usus est capitularibus quorum maiorem partem ad nostra usque secula in libris Caroli et Ludouici euo scriptis seruatam inuenimus; plurima tamen eorum que supra retulimus omisit, ac nonnulla recepit, que absque eius opere obliuioni tradita forent. Suppellex eius hec fuit:

    Capitulare a. 789 ecclesiasticum, omisso capite 40.
    Capitularis Ticinensis a. 801, capp. 11, 12.
    Capitula a. 803 legi Salice addenda.
    Capitula minora a. 803, omissis capitibus 14,  18, 19.
    Capitula 5, 7, 8, legi Ribuariorum addenda, 803.
    Capitulare duplex ad Theodonis uillam a. 805, omissis capitibus ecclesiasticis 7, 8, sed mundano capite 11 bis exscripto.
    Capitulare ad Niumagam a. 806, omissis capp. 2, [.....], 11.
    Capitulare Aquense a. 806, omissis capp. 5, 6.
    Capitulare excerpta de canone a. 806, omisso cap. 2, et capp. 6-9 bis positis.
    Capitulare Aquense a. 809.
    Capitulare presbyterorum a. 809.
    Capitulare Aquense a. 810.
     Capitulare de exercitalibus a. 811.
    Capitulare Bononiense a. 811.
    Capitulare Aquense a. 812.
    Capitulare Aquense generale a. 817, scilicet capitula ecclesiastica, legibus addenda, per se scribenda, et missis data.
    Capitulare ad Theodonis uillam a. 821.
    Constitutio Aquensis a. 825, una cum capitulis missorum.
    Capitula excerpta a. 826.
    Capitula Ludouici et Lotharii a. 826 edita.


Hec subsidia in quatuor libros atque appendices ita distribuit Ansegisus, ut capitula que alicuius momenti uiderentur, ordine temporis seruato, in suos libros, minora uero aut parui momenti capitula in appendicem duplicem, ecclesiasticarum et mundanarum legum, referret, cui, opere absoluto, recens uulgatum Ludouici et Lotharii edictum appendicis tertie  titulo adiectum est. Eo tamen errauit, quod capitularia anni 803 et in libro primo et tertio et in utraque appendice capitulis annorum 805 et 806 postponeret, atque capitulare Ludouici ecclesiasticum anni 817 in libro primo inter Caroli leges referret, capitulare ad Theodonis uillam a. 821 in principio libri quarti constitueret. Capita quoque libri tertii 89, 90, libri quarti 71 et 72, appendicis prime 33-35, secunde c. 38, operi iam ad finem perducto addita fuisse uidentur, cum quoad ordinem temporis loco anteriori statuenda fuissent. Sed hec generalem operis ordinem non turbant, quem hic ante oculos ponere iuuabit.


LIBER PRIMUS. Caroli Magni capitula ecclesiastica.

    Prefatio et capitula.
    1-76. Sunt 789. Eccl., exceptis capp. 39, 52, 66, 67, 73, 78.
    77-104.---817. Aquis, eccl., excepto cap. 7 exeunte et 8 ineunte.
    105-115.---805. A., 3, 11-16; B., 4, 14-16.
    116-126.---806. Niumag., capp. 4, 5, 10, 12, et reliqua
    127-133.---806. Excerpta can., c. 1, 3-5, 10, 23, 23 *.
    134-135.---803. Salica, c. 3, 6.
    136-138.---803. Minora, c. 2, 12, 16.
    139.---809. Aquis, c. 9.
    140-158.---809. Ingelheim., presb., c. 1-19.
    159-162.---810. Aquense, c. 4-7.




LIBER II. Ludouici et Lotharii capitula ecclesiastica.
    1-24.---825. Aquis, constit. generalis.
    25-28.---825. Aquis, capp. missorum.
    29-46.---826. Ingelheim., excerpta can.




LIBER III. Caroli Magni capitula mundana.

    1-16.---805. B., exceptis capp. 4, 14-17, 21.
    17-21.---806. Niumag., c. 1, 6-9.
    22-24.---806. Aquense, c. 1-3.
    25-32.---803. Salica, exceptis c. 3, 5, 6.
    33-43.---803. Minora, c. 3-5, 10, 11, 15, 17, 20-22, et caput Cod. 4632, p. 116, l. 1-12.
    44-46.---803. Ribuar., c. 5, 7, 8.
    47-58.---809. Aquense, preter capp. 9, 12, 15, 16.
    59-63.---810. Aquense, c. 1, 8, 10, 9, 16.
    64-66.---811. De Exercitalibus.
    67-75.---811. Bononiense, preter capp. 9, 11.
    76-88.---812. Aquense.
    89-90.---789. Ecclesiasticum, c. 66, 73.




LIBER Iu. Ludouici et Lotharii capitula mundana.

    1-12. Sunt 821. Theodonis uilla.
    13-33.---817. Aquis capitula legibus addenda.
    34-41.---817. Aquis capp. per se scribenda.
    42-70.---817. Aquis capp. missorum.
    71-72.---801. Ticin., c. 11, 12. Cf. 816, p. 195.
    73-74.---Libri Iu capita 24 et 23 repetita.




APPENDIX PRIMA. Capitula ecclesiastica omissa.
    1-10.---805. A., c. 1-6, 10, 9; B., 17.
    11-27.---806. Excerpta canon., c. 6-9, 11-22.
    28.---803. Minora, c. 1.
    29.---809. Aquense, c 16.
    30.---809. Ingelheim., presbyt., c. 20.
    31-32.---810. Aquense, c. 17, 18.
    33-34.---789. Ecclesiasticum, c. 52, 78.
    35.---809. Aquense, c. 17.




APPENDIX II. Capitula mundana omissa.

    1.---805. B., c. 21.
    2.---806. Aquense, c. 4.
    3.---803. Salica, c. 5.
    4-15.---803. Minora, c. 6-9, 13, 25-28, 23, 24, 29.
    16.---805. B., c. 11 .
    17-26.---809. Aquense, c. 12, 16 ex., 17 ex., 18, 20-24.
    27-33.---810. Aquense, c. 2, 3, 11-15.
    34-35.---811. De Exercitalibus, c. 5, 6.
    36-37.---811. Rononiense, c. 9, 11.
    38.---789. Ecclesiastica, c. 97.




APPENDIX III. Capitulare a. 826, Oct.


 Cum igitur capitula antea coniuncta hac operis dispositione separarentur, fieri non potuit, quin singulorum uerba anteriorum capitulorum nexu soluta, correctionem aliquam requirerent. Cui rei suffecit  Ansegisus, uocabulis precipue initialibus, ubi necesse uideri poterat, immutatis, e. g., libro I, cap. 64, 67, 70, 73, 116, 126, Iu, 15. Sed et longius progressus, grammatice ratione habita, uoces nonnullas correxit uel mutauit , maioris claritatis causa uoces suppleuit aut nexum sententiarum emendauit , tandem legislatoris uices aggressus, ea quoque haud raro legibus ademit, que ad tempus tantum proposita, ui legis perpetue carebant, aut iam plane incongrua aut alia ratione quodammodo superflua uideri poterant. Eo pertinent lib. I, c. 61, ubi uoces sicut Guntbodingi faciunt omisit, l. I, c. 126 et 135, uocibus presenti anno et actenus resectis, III, c. 6, ubi uectigalium exactores a Carolo constituti, utpote anno 827 haud amplius iidem ac anno 805, una cum loco Schesla, cui fortasse ius mercatus iam ademptum erat, omittuntur. Preterea l. III, c. 12, sententias  Si quid uero fuerit unde dubitetur, ad proximum placitum nostrum quod cum ipsis missis habituri sumus, interrogetur, cap. 13 uero Illi tamen denarii qui modo monetati sunt si pensantes et meri fuerint habeantur, c. 36, uoces foras mitio, c. 56, uoces elegantur mansueti et boni, non recepit Ansegisus, et cap. 83, uoces quater in anno mense in quater in uno mense commutauit.

Opus ita institutum cum rei publice administrande utilissimum uideretur, mox ut prodiit publico fauore exceptum est. Nam biennio uix elapso, anno 829 in conuentu Wormatiensi a Ludouico et Lothario primum laudari cepit, atque exinde legis per totum imperium uim adeptum, sensim sensimque ueterum capitularium auctoritatem fere totam in se contraxit, ita ut posteriorum seculorum imperatores, Ottonem Magnum Fridericum I, Ottonem Iu, de capitularibus precedentium regum, de legibus Caroli et Ludouici imperatorum et de edictis Caroli Magni locutos,  Ansegisi precipue libros ante oculos et in manibus habuisse, uix dubitemus.

Talibus suffragiis suffultum librum per subsequentia secula sepius descriptum fuisse, haud est quod  miremur; et supersunt hodie Codices seculis nono, decimo, undecimo, duodecimo, immo et decimo quinto descripti triginta octo, scilicet in Germania nostra una cum Alsatia atque Heluetia XII, in Italia Iu, quos inter duo e Germania direpti, in Britannia recens ex Batauis cempti II, in Gallia XX. Quibus si Treuirensem deperditum, Chiniaci Wergatensem, et libros a Baluzio laudatos, quorum de fato recentiori nobis non constat, scilicet unum in Marca Hispanica, I in Belgica, Iu in Gallia, addere uelis, numerus totus ad XLuI ascendit. Qui omnes cum in uniuersum inter se atque cum capitularibus imperatorum genuinis congruant, nonnulli tamen, uno alteroue capitulo uel addito uel omisso, a reliquis Codicibus aliquantulum recedunt. Ita Codex olim Corbeiensis libro I, pro capite singulari canonem Siricii pape subiicit, unde caput 51 capitularis ecclesiastici anni 789 desumptum est, habetque eius rei sequaces Codices Argentoratensem et Heroldinum alterum. Codex olim Frisingensis iam regius Monacensis,  complura Lotharii precipue capitula textui inseruit, scilicet post lib. I, cap. 78, capita Olonnensia a. 823, III, 1, 2; post lib. I, 99, caput 50 capitularis ecclesiastici a. 789; post I, 101, capitularis Olonnensis a. 823; III, capita 3, 4 et 5; post II, 15, cap. Olonnensis a. 825, generalis, c. 1, 2, 3, 6; post III, 41, caput de falsis testibus et cap. Papiensis a. 832, c. 2; post Iu, 71, cap. Olonnensis a. 825, general., c. 4; post Iu, 74, cap. Olonnensis a. 825, general., c. 5. Eadem fere habet Codex olim Augustanus iam regius Monacensis, quippe qui capita ista, exceptis Olon. 825, c. 4, in rubricis librorum indicata ad finem textus referat, adiecto post lib. Iu, 26, capite 5 capitularis a. 803 Salici, et additis quam plurimis e canonibus ecclesiasticis atque Pippini, Caroli, Ludouici, Lotharii, Caroli Calui capitularibus petita. Appendicibus omissis, Codices Scafhusanus post lib. I, 77, et Bonnensis post I, 72, caput ex Gelasii pape canonibus petitum  inserunt. Codices uaticanus, Mettensis, Bellouacensis et Camberonensis in fine libri II caput addunt, quod in Diuionensi, Normannico, Rhemensi, Babenbergensi, Pitheano, Parisiensi, post lib. Iu, 14, legitur. Babenbergensis et Parisiensis, n. 4628 A, initio libri primi caput sistunt si seruus clericus fiat. Iidem, una cum Normannico, Pitheano et Parisiensi, capitulis I, 99, unum, II, 32, duo, Iu, 24, et Iu, 69, singula capitula que in aliis Codicibus desiderantur subiiciunt; eademque capitula in Codice Rhemensi recentiori atramento addita Baluzius adnotauit. Quorum quidem I, 99 b, supra, ad a 817, protulimus; II, 32 b, inter Ludouici II Leges a. 850, intra capita 9 et 10, excidisse uideri potest; Iu, 24 b, ad a. 817, supra, uulgauimus; Iu, 14 b, a Benedicto in libro I, cap. 186, refertur; II, 32 c, et Iu, 69 b, alibi exstare non comperimus. Codices eiusmodi annis 864 et 873 a Carolo, Ludouici I filio, a. 868 ab Hincmaro archiepiscopo Rhemensi, et a. 909 a Patribus concilii Trosleiani, laudari, adeoque publica tunc in Gallia  auctoritate gauisos esse, Baluzius in prefatione sua admonuit, sed eos a genuino Ansegisi opere discedere, ex numeris capitulorum in conuentu Wormatiensi laudatis constat.

Maius tamen inter Codices Ansegisi discrimen eo intercedit, quod cum plurimi eorum in prefationibus singulorum librorum Carolum, Ludouicum et Lotharium  legum latores agnoscant, alii, Lotharii nomine deleto, textum, quantum eo facto necesse uidebatur, immutauerunt. Patet eiusmodi libros haud ante exitum anni 830, quo Lotharii nomen in scriptis publicis iterum omitti placuit, potuisse confici; primum tamen secunde huius Editionis exemplum annis proxime sequentibus et ante obitum Ludouici confectum esse oportet. Cuius auctor an cum Baluzio Ansegisus statuendus sit nec ne, minime nobis liquet; nouimus tantum, uirum de rebus Germanorum bene meritum tertio eius decennii anno, scilicet die 20 Iulii anni 833 e uita excessisse.

Editionis prime librum medio euo in linguam Germanicam uersum fuisse, fama inter uiros doctos per seculum et dimidium obtinuit. Cuius tamen fundamentum si spectes, Browerum, qui unus eiusmodi Codicem euoluisse dicitur, nonnisi de uersione unius capitis Iu, 18, scripsisse intelligas. Codex in bibliotheca ecclesie cathedralis Treuirensis olim seruatus, iam Baluzii euo haud amplius supererat; quare Editionis  Broweriane fidem explorare negatur. Qua de re cum ad Iacobum Grimm nostrum retulissem, uir summus lectionem Browerianam in usus nostros emendauit, atque, ut cum uiris doctis communicaretur, libentissime concessit. uersionis igitur illius, seculo nono exeunte uel decimo ineunte, dialecto Treuerica confecte editionem utramque proponimus.



BROWERI EDITIO. [1Kb]

That ein iouuelihc man frier geuualt haue. so uuar sose er uuilit sachun sinu cegeuene.

Souerse sachun sinu thuruhe salichedi selu sineru athe ce anderrn craftlicheru stat athe gelegenemo sinemo athe se uuemo andremo uersellam  uuilit inde cethemo cide inneneuuendiun theru selueru grasceffi uuisit in theru sachun thie gesat sint; uuizzeta thia sala cegedune geulize That auo themo seluemo cide that er thui Sellan uuilit uzzeneuuendiun theru grasceffi uuissit that ist athe in here athe in palice athe in andern sumeuuelicheru stedi samantneme himo athe uane sinengelandum  athe uane andern thie theru seluern uuizzidi leuen theru er seluo leuitt urcundum retliche, Auur auor thie hauan nin mach thane uane andern so uueliche thar bezzera uindan mugen uuerthan. Inde uora hin sachunu sineru salunga. gedue inde burigun theru geuueri geue himo ther thia sala infahit geuueri gedue. Inde ather thiu sala so getan  uuirthit geaneruun in Selues [1 1Kb] neieina uonathen uora gequetanen sachun mugi geduan iruangida Thara uuiri inde seluo thuruch sich burigun gedue theruselueru geuueri nio themo geaneruen thegein ursach beliue thia sala cebekerine [2 1Kb] sunder mera not analige [3 1Kb] thia thuruch cegefremine Inde auo noch thanne sachun sinu bit geaneruun sinen gesunduruth nehauoda [4 1Kb] nesi himo that ceungeu uor Samithu [5 1Kb] sunder geaneruo siner auo er gerno neuuilit athe turuchthen grauun, athe thuruch bodun sinin Bethungen uuerthe that thia sundrunga bit themo [6 1Kb] due ce themo ther geendido eruetha [7 1Kb] sina uuolda uollacaman [8 1Kb] inde auo sumeuuelicheru samonungun thia sellan bat ganeruo siner then uuizzut [9 1Kb] bit theru kirrichun uona [10 1Kb] themo uoragesprochenemo erue haue  that bit andremo geaneruen sinemo hauan solda Inde thaz behaldan uuerthe umbe then uader inde then sun inde then neuun unce ceniarum uuizzethallikhen ather [11 1Kb] thiu selue sachun ce theru muzzungu theru selueru samunungun ergeuen [12 1Kb] .

 De homine libero, ut potestatem habeat, ubicunque uoluerit, res suas dare.

Siquis res suas pro salute anime sue, uel aliquem uenerabilem locum,  uel propinquo suo, uel cuilibet alteri tradere uoluerit; et eo tempore intra ipsum comitatum fuerit, in quo res ille posite sint: legitimam traditionem facere studeat. Quod si eodem tempore, quo illas tradere uult, extra eundem comitatum fuerit, id siue in exercitu, siue in palatio, siue in alio quolibet loco; adhibeat sibi uel de suis pagensibus, uel  de aliis, qui eadem lege uiuant, qua ipse uiuit, testes idoneos, uel si illos habere non potuerit, tunc de aliis, quales ibi meliores inueniri possunt; et coram eis rerum suarum traditionem faciat: et fideiussores uestiture donet, ei, qui illam traditionem accipit, uestituram faciat. Et postquam hec traditio ita  facta fuerit, heres illius nullam de predictis rebus ualeat facere repetitionem. Insuper et ipse per se fideiussionem faciat eiusdem uestiture, ne heredi ulla occasio remaneat hanc traditionem. immutandi; sed potius necessitas incumbat illam perficiendi. Et, si nondum res suas cum coheredibus suis diuisas  habeat, non ei hoc sit impedimento, sed coheres eius si sponte noluerit, aut per comitem, aut per missum eius distringatur, ut diuisionem faciat cum illo, ad quem defunctus hereditatem suam uoluit peruenire; et si cuilibet ecclesie eam tradere rogauit, coheres eius eam legem, cum illa ecclesia, de predicta hereditate habeat, quam  cum alio coherede suo habere debebat. Et hoc obseruetur erga patrem, et filium, et nepotem, usque ad annos legitimos: postea ipse res ad immunitatem ipsius ecclesie redeant.



IACOBI GRIMM RECENSIO. [1Kb]

That ein iouuelich man frier geuualt haue so uuar sose er uuilit sachun sinu ce geuene.

Souuerse sachun sinu thuruch salichedi selu sineru athe ce anderru eraftlicheru stat athe  gelegenemo sinemo athe seuuemo andremo uersellan uuilit inde ce themo cide inneneuuendiun theru selueru grasceffi uuisit in theru sachun thie gesat sint. uuizzetahtia sala cegedune geulize. That auo themo seluemo cide that er thiu sellan uuilit uzzeneuuendiun theru grasceffi uuisit that ist athe in here athe in palice athe in anderu sumeuuelicheru stedi samantneme himo athe uane sinen gelandun  athe uane andern thie theru selueru uuizzidi leuen theru er seluo leuet urcundun rehtliche. Auur auor thie hauan ni mach thanne uane andern so uueliche thar bezzera uundan mugen uuerthan inde uora hin sachunu sineru salunga gedue inde burigun theru geuueri geue himo ther thia sala infahit geuueri gedue. Inde ahter thiu sala so getan uuirthit geaneruo sin  selues negeina uona then uora gequetanen sachun mugi geduan iruangida. Thara uuiri inde seluo thuruch sich burigun gedue theru selueru geuueri nio themu geaneruen thegein ursach beliue thia sala cebekerine sunder mera not ana lige thia thuruch cegefremine. Inde auo nochthanne sachun sinu bit geaneruun sinen gesunduruth ne hauoda ne si himo that  ce ungeuorsamithu sunder geaneruo siner auo er gerno neuuilit athe thuruch then grauun athe thuruch bodun sinen bethungen uuerthe that thia sundrunga bit themo due ce themo ther geendido eruetha sina uuolda uollocuman inde auo sumeuuelicheru samonungun thia sellan bat ganeruo siner then uuizzut bit theru kirichun uona themo uoragesprochanemo erue haue that bit andremo geaneruen sinemo hauan solda. Inde thaz behaldan uuerthe umbe then uader inde then sun inde then neuun unce cen iarun uuizzetahtikhen ahter thiu selue sachun ce theru muzzungu theru selueru samunungun ergeuen.

 De homine libero ut potestatem habeat ubicumque uoluerit res suas dare.

Si quis res suas pro salute anime sue uel  aliquem uenerabilem locum uel propinquo suo uel cuilibet alteri  tradere uoluerit et eo tempore intra ipsum comitatum fuerit in quo res ille posite sunt. legitimam traditionem facere studeat. Quod si eodem tempore quo illas tradere uult extra eundem comitatum fuerit id est siue in exercitu siue in palatio siue in alio quolibet loco adhibeat sibi uel de suis pagensibus  uel se aliis qui eadem lege uiuant qua ipse uiuit testes idoneos uel si illos habere non potuerit tunc de aliis quales ibi meliores inueniri possunt et coram eis rerum suarum traditionem faciat et fideiussores uestiture donet ei qui illam traditionem accipit uestituram faciat et postquam hec traditio ita facta fuerit. heres  illius nullam de predictis rebus ualeat facere repetitionem. Insuper et ipse per se fideiussionem faciat eiusdem uestiture ne heredi ulla occasio remaneat hanc traditionem immutandi sed potius necessitas incumbat illam perficiendi. Et si nondum res suas cum coheredibus suis diuisas habeat non sit ei hoc impedimento sed coheres eius  si sponte noluerit aut per comitem aut per missum eius distringatur ut diuisionem cum illo faciat ad quem defunctus hereditatem suam uoluit peruenire et si cuilibet ecclesie eam tradere rogauit coheres eius eam legem cum illa ecclesia de predicta hereditate habeat quam cum alio coherede suo habere  debebat. Et hoc obseruetur erga patrem et filium et nepotem usque ad annos legitimos postea ipse res ad immunitatem ipsius ecclesie redeant.

 Post inuentam typographie artem Ansegisum primus edidit Basilius Ioannes Herold, p. 261-347 inter libros Originum ac Germanicarum antiquitatum, Basilee, mense Sept., a. 1557, in-fol., sub titulo Legis Francice, et in quinque libros, quos ex Ansegisi Codicibus,  Amerpachii libro, a. 1545 edito, et Lombarda, consarcinauerat, distributum. Libro I caput supra memoratum addidit; libro III desunt capita 64-68, 70, 72-75, 78, 79, 83, 89, 90, exceptis 67, 68 et parte capitis 65, in libro Iu collocata. Liber quartus omnia quidem eius apud Ansegisum capitula exhibet, sed disposita ad normam tituli secundi et primi in Codice Weissenaugiensi, pagg. 183-200 et 173-183, exstantium, et aucta non solum eorum capitulis, sed intermistis atque adiectis aliis multis ex Amerpachii Editione Capitularium et Lombarda desumptis, necnon et appendicibus tribus Ansegisi. Appendicis secunde caput 16, ut iam semel prolatum, omisit. Libro quinto Pippini regis Leges inscripto,  capitula Pippini aliorumque regum ex Lombarda congesta proponuntur. In textu exprimendo usus est precipue Codice Weissenaugiensi, quem infra, numero 4, referimus, libro tamen I, 1-76, Amerpachium secutus, lectiones eius raro tantum ope Codicis  Weissenaugiensis correxit. Altero eum preterea Ansegisi Codice usum fuisse, ex appendicibus que in Weissenaugiensi desunt et lectionibus aliquot nec in Weissenaugiensi nec apud Amerpachium obuiis patet. Cuius rei testes sunt lib. I, 82, quo integram lineam a Weissenaugiensi omissam exhibet, caput in fine libri primi adiectum, quod ibi eque desideratur, et lectio capitis III, 20, in fine, ubi lectio Codicis Weissenaugiensis loco raso a manu recentiori inscripta, ad Codices Gothanum, Camberonensem, uaticanum, Colbertinum, Sangallensem 1, accedit. Quinam alter iste Codex fuerit, haud constat; in nonnullis locis ad Argentoratensem, a quo tamen alius fuit, proxime accedit.

 Aliquot ante Heroldum annis, sed eo ignaro  , Ioannes Tilius, Amerpachii fortasse exemplo incitatus, Capitularium Editionem molitus est. Totum opus Ansegisi una cum Benedicti diaconi libris primo et secundo usque ad uerba capitis 289: Qui manifestam detegitur commisisse uiolentiam, non iam relegatio, typis expressit, sed nec reliquam Benedicti partem addidit, nec imperfectum librum uulgauit. Perpauca tamen eius Exemplaria post Tilii obitum prodierunt, quorum unum quod ex museo Francisci Orontii Finci ad Stephanum Baluzium, exinde ad M. Krusium, deuenit, iam uero in bibliotheca uniuersitatis Gottingensis habetur, manibus euoluendum prebuit u. S. Iacobus Grimm  . Liber rarissimus eadem forma iisdemque typis expressus est ac Tiliana legum antiquarum Editio in-16 que sine anno et loco prodiit, cuiusque Exemplar dono Tilii ad Antonium Schonchouium, annoque 1557, dono Petri Adurni, ad Laurinum profectum, in bibliotheca regia  Hannouerana asseruamus. Tilius Codice qui iam in bibl. regia Parisiensi numero 4635 insignis habetur, non ita usus est, ut eius ubique uestigia premenda existimaret; sed Amerpachii libro ductus, ordinem capitulorum que ad a. 789 pertinere didicerat, ab Ansegiso consilio mutatum, restituere conatus est, capitula que non semel posita et in Ansegiso et in Benedicto animaduertit, sustulit, similibus tantum quibusdam relictis, numerosque capitulorum consequenter mutauit, atque, Codicibus, ut uidetur, bibl. regie Paris. n. 4995 et sancti uincentii Mettensis fultus, sententias nonnullas ab Ansegiso omissas et inscriptiones capitularibus prefixas uel subiectas, uncinis inclusas in textu recepit. In Ansegisi libro primo post capita nostra 38, 50, 64, 69, 73, alia capita sex inseruit, ex capitulari ecclesiastico anni 789, quod apud Amerpachium legerat, desumpta, uidelicet capp. Editionis nostre 39, 52, 66 et 67, 73, 78; ita ut numerus capitum libri eius 168 attingat. Capiti preterea 57 allocutionem supra relatam, capiti  76 indicationem temporis quo capitulare promulgatum est ex Amerpachii pag. 35, notam Tempore Adriani  et inscriptionem capitularis sequentis a nobis supra editam adiecit. Libro secundo XLuII capita exhibet, insertis duobus post 32, omisso uero 45, ut quod eadem fere ac 34 exhibeat. Liber tertius capitibus LXXXIX constat, capitibus 89 et 90  iam libro primo receptis, et addito capite in fine de pace in hoste uel infra patriam: Constituimus ut si in hoste, quod Baluzius nonnisi in Codice Bellouacensi recentiori atramento additum reperit, adiectis quoque capp. 12, 13, 56, sententiis, et capiti 76 inscriptione, quas nos supra retulimus. Libro quarto post capita 14, 24, 69, singula capita, et ante capp. 13 et 43, rubricas  inserit, capitibus 73 et 74, que eodem libro capp. 24 et 23 iam haberentur, omissis. Appendice prima capita 33, 34, et appendice secunda caput 38  ut libro primo iam recepta, appendicis  secunde caput 16, quod libro tertio iam occurrisset, omisit.

Editionis Tiliane exemplum nactus Petrus Pitheus, Parisiis, 1588, in-8o, textu nusquam mutato et librorum  tantum inscriptionibus adiectis, iterum excudi fecit; in eo tamen proprio Marte egit, quod ope Codicis sui et Bellouacensis capitula Benedicti integra una cum additionibus, et p. 416-424 Caroli Calui capitula ad Sparnacum edita, in prefatione quoque sua capitula Pippini regis supra repetita uulgauit, et glossarium siue interpretationem obscuriorum aliquot uocabulorum adiecit. Codex quo precipue usus est iam inter regios Parisienses n. 4638 signatus, in prefationibus Lotharii imperatoris nomen haud agnoscit; quare Pitheus id a scribis Lothario imperante perperam adiectum, Lotharii uero inter Ansegisi libros nichil proprium esse censuit, ignarus scilicet rei hodie notissime, utriusque imperatoris Ludouici et Lotharii nomen in publicis annorum  825-830 chartis et monumentis, ideoque et Ansegisi libro anno 827 euulgato, coniunctim preponi. Error Editioni haud noxius, quam eamdem ac Tilianam esse supra monui.

 Eadem Editio haud felici calamo correcta, curante Francisco Pitheo Petri filio, iterum prodiit Parisiis a. 1603, in-8o, et repetita est a Lindenbrogio in Codice legum antiquarum a. 1613. Goldastus in operibus suis adornandis et Heroldina et Pitheana editionibus usus est.

Seculo fere post Pitheum elapso, Stephanus Baluzius Editionem suam publici iuris fecit a. 1677 infolio. Codicibus ex Gallia precipue, sed et a sancto Gallo, Roma et ex Hispania, conquisitis, eorum ad fidem Editionem Pitheanam correxit et emendauit, suamque factam amplo commentario illustrauit. Eo tamen, pace tanti uiri dictum sit, scopum suum non attigit, quod, Tilii exemplo, Ansegisum Benedicto coniunctum, quasi unum opus, capitularium libros septem exhiberet, atque firmissimam Ansegisi auctoritatem propter Benedicti contubernium suspicione quadam attingi concederet, tum quod Pithei sententia seductus, non solum Lotharii Cesaris nomen in  prefationibus librorum singulorum deleret, sed et eius exemplo capitula quinque libris II et Iu a Tilio inserta admitteret, cum tamen ipse ea in genuino Ansegisi libro non haberi ex capitulari Wormatiensi a. 829 intellexisset, et a Codicibus plurimis abesse cognouisset. Texit ea magnum Baluzii nomen, in tantum ualidum, ut per secula unum et dimidium proxima doctorum uirorum nullus operis institutionem impugnare infringereue ausus sit; nam et Georgisch in corpore iuris Germanici anno 1738, et de Chiniac a. 1780 in altera Capitularium Baluzii Editione, et Canciani t. III Legum barbarorum antiquarum, a. 1785, et cl. Walter, sagacissimus iuris patrii et Romani indagator, in corpore iuris Germanici a. 1824 edito, Baluzii Editionem denuo exprimere satis habuerunt. Qua in re quid nobis prestare concessum fuerit, monendum restat.

Igitur quantum ad Codices manuscriptos, quibus noua libri Editio inniti debebat, eorum quos Baluzius inspexerat denuo euoluendorum nec uoluntas  nobis aderat nec facultas. Nam Ansegisi opus cum cellectio sit capitulorum quorum multo maximam partem inter capitularia supra edita inuenire liceat, talia nec desiderare, nec Baluzii in Codicibus exscribendis  solertia ea imperare uidebatur. Satis igitur habuimus ab eo comparatis uti, et ex iis una cum nouiter a nobis conquisitis solidum operi fundamentum stabilire. Quod in quantum ex uoto cesserit, eo coniicere liceat, quod Codices Baluzio incognitos undecim seculorum IX, X, XI, XII, aliis etiam nonnullis saltem inspectis, Editioni nostre adhibuimus. Optimus eorum est:

1. C. olim Corbeiensis, tum Friderici Lindenbrogii . iam uero bibl. publice Hamburgensis, n. 83, in-4o sec. IX. qui preter Ansegisum capitulare Wormatiense anni 829, et leges Salicam, Ribuariorum et Alamannorum exhibet, tanta diligentia exaratus, ut pro operis fundamento ponendum integrum exscriberem. Proxime ad eum accedit:

1*. C. bibl. ducalis Gothane, sec. XI, in-fol., ubi inde a fol. 375-395 hoc ordine, exceptis appendicibus et capp. Iu, 71-74, totum opus scribitur: Iu, 24-41,  42-70; I, 77-104; Iu, 13-33; I, 1-76; I, 105-162; II, III, Iu, 1-12. Magna diligentia exaratus, Hamburgensis auctoritatem semper fere confirmat; quominus autem uel ex illo, uel ex eodem, quo ille, Codice descriptum putemus, hoc preter ordinem capitum iam indicatum eo prohibetur, quod nonnunquam habet que illi desunt, quodque ubi ab illo recedit, plerumque et alios Codices sibi consentientes habet. Lectiones eius indicate sunt omnes opera iuuenis doctissimi L. C. Bethmann Helmstadiensis.

2. Cod. eccl. cathedr. Frisingensis, nunc bibliothece regie Monacensis, H. N. 4. , membr., in-4o fol. LXXXIX, sec. XI, a scribis duobus exaratus, ita ut Ansegiso una manu scripto, altera tres adiecerit appendices, tum l. II priora XIII capp. , denique quinque capita addiderit petita e Bened. I, 156, conc. Arelat. uI, can. 22, conc. Turon., addit. III, 91, capit. 809, II, 13,  Bened. I, 279. Ansegiso plura capita intrudit, post I, 78, duo, post 99 unum, post 101 tres, II, 15, quatuor, III, 41, duo, Iu, 71 unum, 74 unum. Scribit ostis, ortus, sollers, conpendium, etc. Preter ordinem capitum, indices et prefationes omnes, collati sunt, me a uiro cl. Foringer efflagitante atque facillime obtinente, hi loci: I, 140-158; II, 29-46; III, 64-66; Iu, 1-12, 71-74.

2 b. Codex eccl. cathedr. Auguste uindelicorum, nunc bibl. regie Monacensis n. 153, membr., in-4o fol. CCCXuIII, sec. XI, continet collectionem canonum penitentialium et synodalium, legem Alamannorum; Ansegisum; Capitularia; epistolam Paulini Aquileiensis; epist. synodal. conc. Mediolanensis. Excidit fol. 215, quo Ansegisi II, 28, 29, continebantur. Appendices desunt; sed earum loco statim post l. Iu finem manus altera ea capita que in Cod. Fris. hic illic inserta diximus addidit, coniuncta eodem quo ibi ordine, ita tamen, ut quod Fris. post I, 99, exhibet, Aug. in fine libri I collocet, omittat autem quod ille post II, 15, posuit quartum. Post Iu, 71, 74, eadem  altera manus ascripsit rubra capitum a Fris. ibi illatorum; capita ipsa in additamento illo collocata sunt. Unum tantum caput noster addit post Iu, 26, quod Fris. non habet, petitum e capitulari a. 803, Salic. 5. In lectionibus prope ad Frisingensem accedere solet: eademque loca ultro contulit cl. Foringer.

3. Cod. bibl. ecclesiastice Scafhusane membr., in-4o fol. XCuII, a compluribus sec. XI, uel XII ineunte, confectus, post tractatum theologicum et librum Baruch, exhibet legem Salicam, i. e., Ansegisum, adiuncto capitulari a. 829, tum Thegani uitam Ludouici, in fine mutilam. Quod ad Ansegisum, quem D. Bethmannus contulit. Hamburgensi et Gothano, quorum auctoritatem in plurimis confirmat, longe est deterior, cum ea que ab illis exhibet diuersa fere semper aut minus bona sint aut aperte falsa, atque sepius ad secundam recensionem in singulis uideantur inclinare. Capitum ordinem inuertit  I, 28, 87; nouum inserit post I, 77. Sepissime singulas, imo plures uoces omittit, plerumque tales, que omisse sententiam non turbant; maxime initio capitum addit, omittit, mutat proprio Marte, ita ut consulto hec omnia egisse uideatur; quamobrem neque hoc semper erat indicandum, neque lectiones aperte falsas ubiuis exhibuimus, longe plurima tamen earum parte annotata.

3 b. Cod. bibl. Bonnensis membr., in-8o, sec. XII, quem a. 1826 euolui, descriptus in Rhein. Mus. I, 1, 1827, p. 158-164, unde apparet in Ansegisi opere eum arctissime ad 3 accedere, adeo ut eius apographum uideatur. Que ibi notantur eius lectiones non cum 3 communes, ita comparate sunt, ut Codicem cum Editis non conferendum iudicauerim. Eiusdem classis uideri potest:

3. c. C. bibl. regie Parisiensis n. 4417, sec. IX, olim Aniciensis; cui ut Scafhusano et Bonnensi appendices, I, III, et pars capitum appendicis secunde,  desunt.

4. Cod. Weissenaugiensis olim monasterii, nunc in castro Lindenau ad lacum Brigantinum seruatus, membr., in-4o, sec. noni exeuntis, uel X, post Ansegisi libros I-Iu, continet Codicis Theodosiani interpretationem Wisigothicam, aliquot Iustiniani nouellas , Erchanberti Breuiarium , et pp. 173-200 duplicem capitulorum titulum, scilicet primo pagg. 173-183, capitibus signatis 1-33, Ansegisi Iu, 13, 14, capitulare de exercitu promouendo, Ansegisi Iu, 15-33, tum p. 183-200, capp. signatis 1, 2, 36-57, 59-65, 65-70, 77, 78, 70, 72-75, 78, 79, 83-88, 90-107, Ansegisi Iu, 34-57, 59-70; III, 67, 68, 70, 72-75, 78, 79, 83, 86, 89, 90, 38, 39, 43-45, 47-49, 52, 53, 55, 61, 64-66; Iu, 9; III, 11, 14, 16, 26, 27. Quod ad Ansegisum attinet, appendices eius tres desunt. Que hic illic correcta sunt, ab eadem manu profecta uidentur. Scribit intellegere, negare  pro necare, rettulit; h sepe omittitur. Collationem eius cum Editis uir cl. Maier I. U. D. Eslingensis, benignissime nobis obtulit. Codex ipse est, cui Heroldi Editio capitularium precipue innititur.

5. Cod. bibl. uatic. n. 4159, membr. in-8o fol. CXII, sec. IX exeuntis, aut X, eleganter scriptus, sed mutilatus, cum et tota prima quaternio desit, et Codex in l. Iu, c. 31, desinat. Preter omnes prefationes Bluhmius noster contulit I, c. 1-5, 140-159; II, 29, 30; III, 45, 64; Iu, 1-11.

6. Cod. olim Schlettstadiensis, iam bibl. publice Argentoratensis, membr., in-fol. min. fol. CXu, sec. IX, collatus a uiro doctissimo Engelhardt, post legem Alamannorum primo Ansegisi librum Iu, tum manu paulo diuersa supplementa libri quarti, tres Ansegisi appendices, l. I, II, III, et quedam theologica exhibet. Maxime a reliquis recedit in libro Iu; ibi enim non solum singule uoces innumere supplete, mutate, omisse sunt, sed integre sententie, imo  capita, uel admodum contrahuntur uel prorsus desunt, ita ut, maxime uersus finem libri, Ansegisus se ipsum uix ualeat agnoscere; que omnia annotare non necessarium uisum est. Capita uero a scriptore aut prorsus omissa aut nimium mutilata, alter, qui reliquam Codicis partem confecit, in fine l. Iu suppleuit; quo factum est ut nonnulla capita bis, imo ter legantur, septem huius libri capitibus in fine quoque libri tertii iteratis. In eodem libro quarto occurrunt etiam glosse germanice ; omittitur preterea l. I, c. 19, additur aliud post I, 162.

Quos preter ad primam recensionem pertinent Codices  Baluzii uaticanus 1, in bibliotheca Palatina, sancti uincentii Mettensis, et maxima eis affinitate coniunctus regius Parisiensis inter Supplementa Latina n. 75 signatus, sec. X, qui libros quatuor et appendices I et II exhibent, atque:

Diu. C. regius Parisiensis n. 4761, Baluzii Diuionensis, in quo appendici III capita a. 803 minora 16, 18, 19, quorum nonnisi prius lib. I, c. 138, habetur  adiiciuntur. Et ni quidem seculo decimo exarati, ueris capitularibus et Ansegiso nonnulla capitula ex Benedicto decerpta submittunt. At qui proxime nominandi ueniunt, Codex Gothanus alter, Bellouacensis, Camberonensis et Riuipullensis, Ansegisum Editionis quidem prioris, cum Benedicti tamen libris coniunctum, sistunt.

G. Gothanus manu seculi XI ineuntis exaratus est initio uoluminis magni, cuius plagule 375-395 Ansegisum supra numero 1* laudatum exhibent. Singulorum librorum initia littera picta ornantur; inter libri primi indicem Carolique prefationem imago imperatoris in solio residentis librumque atque sceptrum tenentis conspicitur. Textus Ansegisi, eadem ratione qua Benedictus capitula a se recepta haud raro correxit, paululum immutatus est, maxime in principio capitum uocibus quoque, uero, autem, quidem, etiam, itaque, ergo, deinde, omissis. Maiora etiam mutat, e. g., l. II, 6, 31; III, 20; capita I, 24, 86;  III, 66, omittit. Pro nonas sepius annonas scribit, animaduertente D. Bethmann, qui lectiones eius uariantes enotauit.

Bell. Bellouacensis eque ac Gothanus Ansegisum cum appendicibus suis, tum Benedicti libros tres et additiones II, III, Iu, necnon, ut Baluzius refert, nonnulla Caroli Calui capitularia continebat.

Camb. Camberonensis in Hannonia monasterii Codex eque ac

Riu. Riuipullensis in Hispania Tarraconensi, Ansegisum et librum Benedicti primum, Riuipullensis etiam aliquot Ludouici I et Caroli Calui capitula, capitula Walterii episcopi Aurelianensis, aliquot Hincmari epistolas, postremo historiam translationis sancti Stephani continebat. Utriusque lectiones eque ac Bellouacensis Baluzius notauit.

N. Normannicus, montis sancti Michelis in periculo maris, Lotharium quidem inter legislatores agnoscit, ceterum Babenbergensi, Pitheano et Parisiensi  alterius recensionis Codicibus in omnibus fere consentit. Exhibet Ansegisum et Benedicti librum I, atque libri II capita CCCLXIII priora.---Quibus accedunt:

Aurelianensis iam in bibl. publica eius ciuitatis asseruatus, sec XI, membr., in-fol., olim sancti Benedicti Floriacensis  qui libros quatuor et appendices I et II exhibet, Wergatensis antiquissimus a Chiniaco in altera Baluzii Editione t. I, p. 698, laudatus, tum ex Baluzii prefatione, t. I, p. 32, 33, Codex Molinei; Codex olim cathedralis Treuirensis, necnon a Blumio nostro  laudatus Ottobonianus; necnon C. bibl. regie Parisiensis n. 4628 A, m., sec. X, in quo post multa capitularia supra memorata, capitula II, 32 b, et 32 c, numeris XXXIII et XXXIIII signata, tum decretum Childeberti cum catalogo regum Francorum, Ansegisi libri Iu et appendices III, premisso capite de seruo clerico facto, capitularia annorum 828, 829 et alia, in fine uero Einhardi  uita Caroli, habentur. Libro Iu etiam capp. 14 b 24 b et 69 b leguntur. Exscriptus inde est:

C. bibl. regie Parisiensis n. 4631, m., sec. Xu.

P. bibl. regie Parisiensis n. 3878, m., sec. X. Post Penitentialem, capitula ex Ansegisi libris et ex Caroli Calui capitularibus decerpta, fragmentum synodi Tribueriensis a. 895 et alia quedam continet. Euolui eum Parisiis. Similis ei esse uidetur

Trec. Trecensis, olim Francisci Pithei. Ut Baluzius, pag. 53, monet, nonnisi excerpta librorum Ansegisi et Benedicti exhibet; hodieque in bibliotheca Montepessulana asseruatur; mbr., sec. XI .

Secunde classis, eius scilicet quibus Lotharii Cesaris nomen expunctum est, Codices tres in Germania, unus Rome, reliqui in Gallia, exstant. Sunt autem isti:

a. Sang. 2. C. bibl. Sangallensis n. 728, mbr., sec. X, de quo uideas annalium nostrorum t. u, p.  210; libros III, Iu, et tres appendices complectitur; lectiones eius paucas Baluzius affert.

b. Thu. C. Thuaneus a Baluzio uocatus, libros quatuor et tres appendices amplexus. Quocum in omnibus fere consentiunt:

Sang. 1. C. bibl. Sangallensis n. 727, mbr., sec. X, uel XI, qui libros Ansegisi cum appendicibus, tum Benedicti librum I et centum priora libri II capita habet; atque

Colb. C. Colbertinus Baluzii, iam in bibl. regia Parisiensi n. 4637.  signatus, mbr., in-fol., sec. X. Libros et appendices Ansegisi, tum Benedicti librum I; nonnulla capitula libri II et aliquot libri III, sistens.

c. uat. 2. C. alter uaticanus bibliothece Palatine, Ansegisum cum tribus appendicibus, necnon Benedicti libros I, II, III, additiones II, III, Iu, exhibet, atque cum

Til. Tiliano Baluzii, eadem preter additionem III  continente, plurimum conuenit. Signabatur inter Codd. Mazarineos n. 4243; iam uero in bibl. regia Parisiensi n. 4635 asseruatur, mbr., in-fol. uel in-4o maiori, sec. X exaratus.

d. Rem. C. sancti Remigii Rhemensis iam in bibl. regia Parisiensi inter Supplementa Latina n. 164 bis, insignis, sec. IX. Libros Ansegisi quatuor et appendices I, II, c. 1-37, habet; loco uero capitis 38 aliud quoddam sistit, alio tamen atramento conscriptum, quo et Lotharii nomen in prefatione, capita duo ante initium libri primi, et capita Codicibus proxime enumerandis propria Codici huic inscripta sunt. Eorum prestantissimus est.

B. C. bibl. publice Babenbergensis n. 60, mbr., in-fol., sec. IX, cuius potestas mihi facta est a constantissimo rei nostre fautore uiro cl. Ieck bibliothecario Bambergensi. Lectiones eius enotauit D. Bethmann. Exhibet post decretum Childeberti epilogum legis Salice, notitiam de regibus Francorum, Ansegisi libros cum appendice I et II, tum capitulare  Aquisgranense a. 813, capp. 1-20, capitulare a. 828 et Wormatiense a. 829, alia demum manu Hincmari capitula pro presbyteris. In Ansegiso post lib. I, c. 99, II, 32, Iu, 14, Iu, 24, et Iu, 69, capitula singula addit. Eadem capitula et in uniuersum eumdem Ansegisi textum habent

Pith. C. bibl. regie Paris., n. 4638, mbr., sec. X, Pitheanus Baluzii  Ansegisi libros quatuor, appendices I, II, usque ad cap. 31, pagina sequente excisa, et a pagina ulteriore ultima uerba capitis 9, tum cap. 11 capitularis Bononiensis a. 811, supra, et cap. 67 capitularis eccl. a. 789, capitulare Aquense a. 813, capitularia annorum 828 et 829; Benedicti additiones I, II, III, c. 7-124, Iu, c. 1-94, 120-123, 125, 138, canones quinque, tum capitularia Caroli Calui complexus; tum proximus ei

Par. C. Parisiensis Baluzii, olim Sirmondi, Ansegisi  libros et appendices I, II, et Benedicti additiones quatuor exhibens; et Normannicus supra memoratus.

e. C. bibl. reg. Parisiensis Fonds de Notre-Dame n. 252 , m., sec. IX, olim Antonii Loiselii, paginis nonnullis excisis, iam orditur in uocibus libri I, cap. 59: Abbates comites iudices et omnes ubique, et in capite libri III, 78, desinit. Alter Codex eodem inuolucro tectus leges Salicam et Alamannorum sistit.

C. bibl. regie Parisiensis Fonds de Notre-Dame n. 247 , m., sec. IX, uel X; post capitularia Ludouici Aquensia anni 817, folio 21 Ansegisi librum tertium et prefationem libri quarti usque ad uoces In quarto illa, atque legem Salicam, exhibet.

C. bibl. regie Parisiensis n. 4636, olim Cangii n. 144 , m., sec. IX exeuntis, uel X, initio ualde lesus, in capite 99 libri I Ansegisi uerbis Quod si post hec orsus, quatuor libros , tres appendices, Benedicti libros tres et additiones II, III, Iu, habet.

C. bibl. regie Parisiensis n. 4634 (Baluzii n. 202; Regius 4243 2, olim sancte Marie sanctique Stephani Senonum, m., sec. IX, uel X; Ansegisi libros et appendices atque Benedicti libros tres et additiones II, III, Iu, exhibet.

Reg. Regius bibl. Paris. n. 3839, et Bal. Baluzianus bibl. reg. Paris. n. 3839 A, seculi noni uel decimi Codices, eque ac Trecensis Ansegisi et Benedicti excerpta continent.

Iam memorandi ueniunt Codices quos cuinam classi ascribam ignoro. Ad Babenbergensem nostrum proxime accedere uideri potest:

C. olim SS. Geruasii et Protasii, postea ex libris Gohier, et aliquot ante annos Parisiis sub hasta uenditus, sec. X. Libros Ansegisi quatuor et appendices tres et hec Caroli Calui capitularia prebuisse dicitur: »Capitula Caroli Iunioris facta in monasterio sancti  Medardi. Capitula Lotharii imperatoris et Caroli regis facta in palatio ualentinianas. Caroli regis epistole Unfrido episcopo et comitibus . . . Capitula Caroli regis Iunioris in Pistis facta anno 863. Capitula eiusdem regis in Pistis facta anno 864. Sententie Gregorii pape. Capitula Iunioris Caroli regis facta ad Carisiacum palatium publicum anno 872.«

Codices a cl. Henel recensiti, scilicet in Anglia apud cl. sir Thomas Philipps, in Middlehill, p. 854, n. 1737, 567, fragmenta capitularium ab Ansegiso abbate collectorum, sec. X exeuntis, mbr., in-fol.;  tum p. 856, n. 762, 605, libri Iu capitularium ab Ansegiso collectorum, cum aliis capitularibus Caroli Magni et Ludouici Pii, sec. X, mbr., in-4o, olim sancti Remigii Rhemensis; in Gallia, p. 63, n. 36 bibl. Augustodunensis, fragmentum capitularium Caroli Magni, mbr., in-4o, sec. X.

Talibus igitur subsidiis instructus, collatis scilicet in integrum Codicibus septem 1, 1 *, 3, 4, 6, G, B, locis que non inter capitularia supra edita exstant collatis in tribus 2, 2 b, 5, euolutis Codicibus octodecim 3 b, 3 c, Paris. Suppl. Lat. 751, 4761, 3878, Sangallensi utroque, regiis Paris. 4637, 4635, Suppl. Lat. 1641, 4638, 3839, 4628 A, 4631, 4634, 4636, Fonds de Notre-Dame n. 247 et 252, adhibitis etiam lectionibus a Baluzio in Editione sua enotatis, Editionem nouam institui; ea ratione usus, ut Codicibus prioris precipue classis, ante omnes Hamburgensi et Gothano, confisus, eorum tamen lectiones reliquorum ope ad normam libri anno 827 editi redigere studerem,  lectiones que aut propter Codicum auctoritatem aut per se alicuius momenti esse uiderentur apponerem, numeros capitum genuinos restituerem. Qua in re me haud totum uotis excidisse, lectiones Ansegisi cum textu singulorum capitularium supra ex ipsis Codicibus antiquissimis Editorum collate arguere uidentur.

De libro Benedicti diaconi Moguntiensis, qui decennio post Ansegisi obitum elapso eius operi supplementa spuria adsarcire conatus est, postea monebitur.



LEGILOQUUM [1 1Kb] QUISQUIS LIBRUM RECITAuERIS ISTUM: PRINCIPIBUS NOSTRIS, DIC, MISERERE DEUS. LEGEM NAMQUE BONAM DICTARUNT [2 1Kb] MENTE BENIGNA; QUAPROPTER PRO IPSIS, QUAESO, PRECARE DEUM. INCIPIT PRAEFATIO [3 1Kb] .


 Dominante per secula infinita omnium dominatore Christo saluatore [4 1Kb] nostro, creatore uniuerse creature, anno incarnationis ipsius 827 [5 1Kb] , indictione [6 1Kb] 5 [7 1Kb] , anno uero 13 imperii gloriosissimorum principum domni Hludowici [8 1Kb] augusti, christiane religionis magni propagatoris [9 1Kb] , et Chlotharii [10 1Kb] cesaris filii eius [11 1Kb] , Ansegisus, nullis precedentibus meritis, sed gratia omnipotentis Dei abba [12 1Kb] , pro [13 1Kb] amore bone memorie domni Karoli magni imperatoris christianorum [14 1Kb] , atque precellentissimi ac piissimi domni Hludowici augusti filii ipsius sincera dilectione [15 1Kb] , necnon et preclari Hlutharii cesaris, filii piissimi Hludowici imperatoris [16 1Kb] , hec subter descripta adunaui capitula: que proculdubio quia 17 ad sancte ecclesie profectum [18 1Kb] facta sunt [17* 1Kb] , pro utili [19 1Kb] firmiter tenenda  sunt lege. Fuerant [20 1Kb] namque quondam tempore predicti magni domni Karoli imperatoris necnon et nunc prefatorum principum hoc in tempore domni piissimi  Hludowici augusti et preclari Hlotharii cesaris [21 1Kb] iussu per [22 1Kb] interualla temporum ad christianam religionem conseruandam, atque concordiam pacis et dilectionis in ecclesia catholica [23 1Kb] tenendam edita [24 1Kb] . Sed quia in diuersis sparsim scripta membranulis per diuersorum spatia temporum fuerant, ne obliuioni traderentur, pro dilectione nimia, ut prefatus sum, predictorum gloriosissimorum [25 1Kb] principum et pro amore [26 1Kb] sanctissime prolis eorum, sed et pro sancte ecclesie statu, placuit mihi predicta in hoc libello [27 1Kb] adunare que inuenire potui capitula predictorum principum iussu descripta, ut ad sancte ecclesie statum longeuis conseruandum temporibus atque ad meritum prefatorum principum gloriosius in uita perpetua augmentandum proficiant [28 1Kb] . Amen.

 Sed hoc notum sit lectori, quia predicta capitula, que per interualla temporum a prefatis sunt principibus edita, in quattuor distinxi [29 1Kb] libellis. Illa [30 1Kb]  scilicet, que domnus Karolus imperator fecit ad ordinem pertinentia ecclesiasticum, in primo adunaui libello. Ea uero ecclesiastica, que domnus ac piissimus Hludowicus imperator et Hlutharius cesar filius ipsius ediderunt [1 1Kb] , in secundo descripsi. Illa autem, que domnus Karolus in diuersis fecit temporibus  ad mundanam pertinentia legem, in tertio adunaui. Ipsa uero, que domnus Hludowicus preclarus imperator et Hlutharius cesar filius illius fecerunt [2 1Kb] ad augmentum mundane pertinentia legis, in quarto congessi.


Explicit prefatio.



INCIPIUNT CAPITULA.



     1. De his qui ab episcopo proprio excommunicantur.
    2. De his qui ad ordinandum ueniunt.
    3. De clericis fugitiuis et peregrinis.
    4. De presbyteris, diaconibus, uel his qui in clero sunt.
    5. De usuris.
    6. De presbyteris quando missam celebrant.
    7. De his qui a sinodo uel a suo episcopo dampnati sunt.
    8. De suffraganeis episcopis.
    9. De chorepiscopis.
     10. De episcopis uel quibuslibet ex clero.
    11 [a 1Kb] . De ordinationibus uel quibuslibet negotiis.
    12. De cura episcoporum.
    13. De prouintialibus episcopis.
    14. De monachis et clericis.
    15. De die dominica, qualiter seruanda est.
    16. De ignotis angelorum nominibus.
    17. De mulieribus, si ad altare accedant.
    18. De episcopis, ubi non oporteat eos ordinare.
    19. De libris canonicis.
    20. De episcopis ordinandis uel quibuslibet ex clero.
    21. De maleficis uel incantatoribus.
    22. De monachis, clericis et presbyteris.
    23. De seruis alterius.
    24. De stabilitate episcoporum uel clericorum.
    25. De presbyteris non absolute ordinandis.
    26. De proposito monachorum et clericorum.
    27. De monachis qui ad clericatum prouehuntur.
    28. De negotio clericorum inter se.
    29. De conspiratione clericorum uel monachorum.
    30. De accusatione laicorum contra episcopos.
    31. De monasteriis Deo dicatis.
     32. De fide sancte Trinitatis predicanda.
    33. De auaritia.
    34. De his qui se conuertunt ad Dominum.
    35. De his qui non sunt bone conuersationis.
    36. De his qui excommunicato communicauerint.
    37. De subiectione presbyterorum.
    38. De clericis ecclesiastici ordinis.
    39. De uirginibus Deo dicatis.
    40. De principali cathedra episcoporum.
    41. De falsis nominibus sanctorum.
    42. De uxore a uiro dimissa.
    43. De iudicibus metropolitano probatis.
    44. De accusatione uilium personarum.
    45. De uirginibus uelandis.
    46. De oblatis pauperum.
    47. De ieiuniis a sacerdotibus constitutis.
    48. De his qui contra naturam peccant.
    49. De presbyteris, quo tempore ordinentur.
    50. De pace danda.
    51. De sponsa alterius.
    52. De nominibus recitandis.
     53. De canonum institutis a presbyteris non ignorandis.
    54. De clericis alterius episcopi.
    55. De seruis alterius.
    56. De sacerdotibus contra decretalia agentibus.
    57. De uiduis, a quibus non uelentur.
    58. De fide catholica et primo precepto legis.
    59. De pace et concordia seruanda.
    60. De iudicibus.
    61. De periuriis.
    62. De auguriis uel aliis maleficiis
    63. De odio uel inuidia.
     64. Item de auaritia uel concupiscentia.
    65. De honore parentum.
    66. De fide presbyterorum ab episcopis discutienda.
    67. De honore ecclesie Dei.
    68. De ministris altaris Dei, et de scola.
    69. De uoto monachorum et de clericatu
    70. De susceptione hospitum.
    71. De abbatissis contra morem ecclesie Dei facientibus.
    72. De clericis qui se fingunt esse monachos.
    73. De pseudographiis et dubiis narrationibus.
     74. De cantu Romano monachis peragendo.
    75. De operibus seruilibus, que diebus dominicis non sunt agenda.
    76. De predicatione episcoporum et presbyterorum.
    77. De rebus ecclesie.
    78. De episcopis eligendis
    79. De dictis patrum congestis pro canonica professione, que dehonestabatur.
    80. De conlatis ecclesie diuidendis.
    81. De abbatibus eligendis.
    82. De ordinatione seruorum.
    83. De personis, a quibus non sunt res accipiende.
    84. De presbyteris constituendis.
    85. De mansis uniuscuiusque ecclesie.
    86. De presbyteris uniuscuiusque ecclesie.
    87. De uillis nouis et ecclesiis in eis nouiter constitutis.
    88. De sacris uasis ecclesie in pignus datis.
    89. De ecclesiis destructis, uel de nonis et decimis.
    90. De ecclesiarum honore.
    91. De episcopis Italie.
     92. De presbyteris qui feminas in domibus habent.
    93. De presbyteris qui pro chrismate in cena Domini ueniebant.
    94. De predicatione et confirmatione episcoporum.
    95. De pueris tondendis et puellis uelandis.
    96. De feminis uiros amittentibus.
    97. De raptis et de earum raptoribus.
    98. De puellis raptis, necdum desponsatis.
    99. De desponsatis, et ab aliis raptis.
    100. De his qui uirginibus Deo dicatis se sociant.
    101. De puellis, quo tempore uelentur.
    102. De examinatione sancte crucis non facienda.
    103. De pabulo uerbi diuini nuntiando.
    104. De incestis nuptiis, et ecclesiis diuidendis.
    105. De scriptoribus.
    106. De seruis propriis uel ancillis.
    107 [b 1Kb] . De congregationibus.
    108. De pulsantibus.
    109. De infantulis puellis, quando uelentur
    110. De prepositis monachorum.
    111. De incestuosis.
    112. De fame, clade et pestilentia, si uenerit.
     113. De fugitiuis clericis siue laicis.
    114. De liberis hominibus ad seruitium Dei se tradentibus.
    115. De oppressione pauperum.
    116. De missis, qui per ciuitates et monasteria mittuntur.
    117. De thesauris ecclesiasticis.
    118. De mendicis discurrentibus.
    119. De usura.
    120. De cupiditate in bonam partem
    121. Item de cupiditate in malam partem.
     122. Item de auaritia.
    123. De turpibus lucris.
    124. De fenore.
    125. De emptione tempore messis, causa cupiditatis et turpis lucri.
    126. De hoc, si per plurima loca fames fuerit.
    127. De sinodis, qualiter fiant.
    128. De metropolitanis episcopis.
    129. De episcopis, quot sint in una ciuitate.
    130. De ordinatione episcoporum.
    131. De stabilitate episcoporum uel clericorum.
    132. De communicatione fidelium.
    133. De presbyteris, diaconibus et reliquis ex clero.
    134. De confugio ad ecclesiam.
    135. De his qui ad casam Dei res tradere uoluerint.
    136. De ordinatione presbyterorum
    137. De conuersione liberi hominis.
    138. De non cogendo bibere.
    139. De mercato.
    140. De presbyteris, [a 1Kb] qualiter introitum ecclesie consequantur.
    141. De presbyteris, [b 1Kb] a quibus per ecclesias constituantur.
     142. De honore pro ecclesiis dando.
    143. De decimis dispensandis.
    144. De ecclesiis uel altaribus.
    145 [c 1Kb] . De ecclesiis uel altaribus ambiguis.
    146. De linteis altaribus preparandis.
    147. De parrochianis alterius presbyteri.
    148. De parrochia alterius presbyteri.
    149. De termino ecclesiarum.
    150. De rebus presbyterorum.
    151. De penitentibus non cogendis.
    152 [d 1Kb] . De presbyteris, a quibus se caueant.
    153 [d 1Kb] . De sepultura, ubi non fiat.
    154. De predicatione uel capitulis presbyterorum.
    155. De eucaristia.
    156. De ampullis [e 1Kb] duabus in cena Domini habendis.
    157. De decimis et nonis.
    158. De festiuitatibus in anno.
    159. De ammonitione sacerdotum
    160. De predicatione ad plebem
    161. De ebrietate.
    162. De admonitione ad omnes.





INCIPIT [1 1Kb] PRAEFATIO DOMNI KAROLI IMPERATORIS [2 1Kb] .


 Regnante domino nostro Iesu Christo in perpetuum [3 1Kb] . Ego Karolus, gratia Dei eiusque misericordia donante rex et rector regni Francorum et deuotus sancte ecclesie defensor humilisque adiutor, omnibus ecclesiastice pietatis [4 1Kb] ordinibus seu secularis [5 1Kb] potentie dignitatibus in Christo domino [6 1Kb] Deo eterno perpetue pacis et beatitudinis salutem. Considerans pacifico pie [7 1Kb] mentis intuitu una cum sacerdotibus  et consiliariis nostris abundantem in nos nostrumque populum Christi regis clementiam, et quam necessarium est, non solum toto corde et ore eius pietati agere gratias incessanter, sed etiam continua bonorum operum exercitatione [8 1Kb] eius insistere laudibus; quatenus qui nostro regno tantos contulit honores, sua protectione nos nostrumque regnum [9 1Kb] in eternum conseruare dignetur [10 1Kb] . Quapropter placuit nobis uestram rogare solertiam, o pastores ecclesiarum Christi et ductores [11 1Kb] gregis [12 1Kb] eius, et clarissima mundi luminaria [13 1Kb] , ut uigili cura et sedula ammonitione populum Dei per pascua uite eterne ducere [14 1Kb] studeatis; et errantes oues bonorum [15 1Kb] exemplo operum seu adhortatione [16 1Kb] humeris intra [17 1Kb] ecclesiastice firmitatis muros reportare satagite [18 1Kb] , ne  lupus insidians aliquem canonicas sanctiones transgredientem uel paternas traditiones uniuersalium conciliorum excedentem, quod absit, inueniens deuoret. Ideo magne deuotionis studio ammonendi et adhortandi  sunt, immo compellendi, ut firma fide et infatigabili perseuerantia intra paternas sanctiones se contineant. In quo operis studio sciat certissime [19 1Kb] sanctitas uestra nostram uobis [20 1Kb] cooperari [21 1Kb] diligentiam. Quapropter et nostros ad uos direximus [22 1Kb] missos, qui ex nostri nominis auctoritate una uobiscum corrigerent, que corrigenda essent. Sed et aliqua [23 1Kb] capitula ex canonicis institutionibus, que magis  uobis necessaria uidebantur, subiunximus. Ne [24 1Kb] aliquis, queso, huius pietatis ammonitionem esse presumptiosam iudicet [25 1Kb] , qua [26 1Kb] nos errata corrigere, superflua abscidere, recta coarctare studemus [27 1Kb] , sed magis beniuolo caritatis animo suscipiat. Nam legimus in regnorum libris, quomodo sanctus [28 1Kb] Iosias regnum sibi a Deo datum circumeundo [29 1Kb] , corrigendo [30 1Kb] , ammonendo, ad cultum ueri Dei studuit reuocare. Non ut me eius sanctitati equiperabilem faciam, sed quod nobis sint ubique sanctorum semper [31 1Kb] exempla exsequenda [32 1Kb] , et quoscumque poterimus, ad studium bone uite in laudem et in gloriam domini nostri Iesu Christi congregare necesse est. Quapropter, ut prediximus, aliqua capitula notare iussimus, ut simul hec eadem uos ammonere studeatis,  et quecumque uobis [33 1Kb] alia necessaria esse [34 1Kb] scitis, ut et ista et illa equali intentione predicetis; nec aliquid, quod uestre sanctitati populoque Dei utile [35 1Kb] uidetur, amittite [36 1Kb] , ut [37 1Kb] pio studio non [38 1Kb] ammoneatis;  quatenus ut [1 1Kb] et uestra solertia et subiectorum [2 1Kb] obedientia eterna felicitate ab omnipotente Deo remuneretur.


 Explicit [3 1Kb] prefatio domni [4 1Kb] Karoli preclarissimi imperatoris.



INCIPIUNT CAPITULA SUPRASCRIPTA ET EORUM TEXTUS.


 1. [a 2Kb] De his qui ab episcopo proprio excommunicantur. Sunt enim aliqui 1 1Kb] , qui culpis exigentibus ab episcopo proprio excommunicantur, et ab aliis ecclesiasticis uel laicis presumptiose [2 1Kb] in communionem accipiuntur. Quod omnino [3 1Kb] sanctum Nicenum [4 1Kb] concilium, simul et Chalcedonense [5 1Kb] , necnon et [5* 1Kb] Antiochenum atque Sardicense, fieri prohibent [6 1Kb] .

2. De his qui ad ordinandum ueniunt. Ita enim [7 1Kb] habetur in eodem concilio, ut eorum, qui ad ordinandum ueniunt, fides et uita prius ab episcopo diligenter discutiatur [8 1Kb] et postea ordinentur.

3. De clericis fugitiuis et peregrinis. Item in eodem concilio, necnon et in [9 1Kb] Antiocheno [10 1Kb] , simul [11 1Kb] et  in Chalcedonensi, ut fugitiui clerici et peregrini a nullo recipiantur nec ordinentur [12 1Kb] sine commendatitiis litteris et [13 1Kb] sui episcopi uel abbatis licentia.

4. De presbyteris, diaconibus, uel his qui in clero sunt. Item in eadem [14 1Kb] sinodo interdicutm est presbyteris et diaconibus uel omnibus qui in clero sunt, mulierem non [15 1Kb] habere in domo sua, propter suspicionem, nisi matrem aut sororem, uel eas tantum personas que suspiciones effugiunt.

5. De usuris [16 1Kb] . Item in eodem concilio seu in decretis pape Leonis, necnon et in canonibus qui dicuntur apostolorum, sicut et in lege Dominus ipse precepit, omnino omnibus [17 1Kb] interdictum est ad usuram [18 1Kb] aliquid dare.

6. De presbyteris quando missam celebrant. Auditum  est, aliquos [19 1Kb] presbyteros missam celebrare et non communicare. Quod omnino in canonibus apostolorum interdictum esse legitur. uel quomodo dicere  recte [20 1Kb] potest, si non communicauerit [21 1Kb] : Sumpsimus, Domine, sacramenta?

7. De his qui a sinodo uel a suo episcopo damnentur. Hec uero per singula capitula in statutis Niceni concilii legere potestis, seu in aliis sanctorum patrum sinodalibus edictis, et [22 1Kb] in Antiocheno concilio, quod his [23 1Kb] qui damnati sunt a synodo uel a suo episcopo et postea ministrare presumunt, precipitur, ut nullus audeat eis [24 1Kb] communicare. Si quis uero communicat, simili sententia [25 1Kb] subiaceat, sicut et dampnatus [26 1Kb] .

8. De suffraganeis episcopis. Item in eodem concilio, ut ad metropolitanum episcopum suffraganei respiciant, et nichil noui audeant facere in suis parrochiis [27 1Kb] sine conscientia et consilio [28 1Kb] sui [29 1Kb] metropolitani,  nec metropolitanus sine eorum consilio.

9. De corepiscopis [30 1Kb] . Item in eodem concilio, simul et in Ancyronensi, ut corepiscopi cognoscant modum suum, et nichil faciant absque [31 1Kb] licentia episcopi in cuius parrochia habitant.

10. De episcopis uel quibuslibet ex clero [32 1Kb] . Item in eodem concilio, ut episcopus uel quilibet ex clero sine consilio uel litteris episcoporum uel metropolitani non audeant [33 1Kb] regalem dignitatem [34 1Kb] pro suis causis clamare, sed in communi episcoporum concilio causa [35 1Kb] examinetur.

11. De ordinationibus uel quibuslibet negotiis [36 1Kb] . Item in eodem concilio, simul et in Sardicensi [37 1Kb] , necnon et in decretis Innocentii pape, ut nullus episcopus in alterius parrochia ordinationes aliquas audeat  facere, uel negotia peragere que ad eum non pertinent.

12. De cura episcoporum [38 1Kb] . Item in eodem concilio,  ut episcopus eius ecclesie curam habeat, ad quam ordinatus est.

13. De prouincialibus episcopis [1 1Kb] . Item in eodem concilio, necnon et in Chalchedonensi, ut prouinciales episcopi cum suo metropolitano bis in anno propter causas ecclesie concilia celebrent [2 1Kb] .

14. De monachis et clericis. In concilio Laodicensi [3 1Kb] , necnon et in Affricano, precipitur, ut monachi et [4 1Kb] clerici tabernas non ingrediantur edendi uel bibendi causa.

15. De die dominica, qualiter obseruanda est. Item in eodem concilio precipitur, ut a uespera usque ad uesperam dies dominica seruetur [5 1Kb] .

16. De ignotis angelorum nominibus. Item in eodem concilio precipitur, ut ignota angelorum [6 1Kb] nomina  nec fingantur nec nominentur, nisi illorum quos habemus in auctoritate. Hi sunt Michel, Gabriel, Raphel [7 1Kb] .

17. De mulieribus, si [8 1Kb] ad altare accedant. Item in concilio eodem, quod [9 1Kb] non oporteat [10 1Kb] mulieres ad altare ingredi.

18. De episcopis, ubi non oporteat eos constitui [11 1Kb] . Item in eodem concilio, necnon et in Sardicensi [12 1Kb] , quod non oporteat in uillulis uel [13 1Kb] in agris episcopos constituere [14 1Kb] .

19. De libris canonicis [15 1Kb] . Item in eodem concilio, ut canonici libri tantum legantur in ecclesia.

20. De episcopis ordinandis uel quibuslibet ex clero. Item in concilio Chalcedonensi, quod [16 1Kb] non oporteat episcoporum aut quemlibet ex clero per pecunias  ordinari. Quia [17 1Kb] utrique deponendi sunt, et qui ordinat [18 1Kb] et qui ordinatur, necnon et qui mediator est inter eos. Item de eadem re in canonibus apostolorum: Si [a 1Kb] quis episcopus aut presbyter aut diaconus per pecunias hanc obtinuerit dignitatem, deiciatur et ipse et ordinator eius, et [19 1Kb] a communione abscidantur [20 1Kb] .

21. De maleficis uel incantatoribus. Item in eodem concilio, ut coclearii [21 1Kb] , malefici, incantatores et incantatrices fieri non sinantur: quos [22 1Kb] in Simone mago terribiliter Dominus [23 1Kb] dampnauit [24 1Kb] .

22. De monachis, clericis et presbyteris. Item in eodem concilio infra duo capitula, necnon et in decretis Leonis pape, ut nec monachi nec clerici nec  presbyteri in secularia negotia transeant.

 23. De seruis alterius. Item [25 1Kb] in eodem concilio precipitur [26 1Kb] , ut seruum alterius nullus sollicitet ad clericalem uel monachicum [27 1Kb] ordinem sine uoluntate et licentia domini [28 1Kb] sui.

24. De stabilitate episcoporum uel clericorum [29 1Kb] . Item in eodem concilio [30 1Kb] , necnon et in Sardicensi, ut nec episcopus nec clerici transmigrent de ciuitate in ciuitatem.

25. De presbyteris non absolute ordinandis. Item in eodem [31 1Kb] sinodo, ut nullus absolute ordinetur et [32 1Kb] sine pronuntiatione [33 1Kb] stabilitatis loci ad quem ordinatur [34 1Kb] .

26. De proposito monachorum uel clericorum. Item in eodem concilio, ut clerici et monachi [35 1Kb] in suo proposito et [36 1Kb] uoto, quod Deo promiserunt, permaneant.

 27. De monachis, qui ad clericatum prouehuntur. Item in decretis Innocentii pape de eadem re [37 1Kb] , ut monachus, si ad clericatum prouehatur, propositum monachice professionis non amittat [38 1Kb] .

28. De negotio clericorum inter se [39 1Kb] . Item in eodem concilio, ut si clerici [40 1Kb] inter se negotium aliquod habuerint, a suo episcopo diiudicentur, non a secularibus.

29. De conspiratione clericorum uel monachorum. Item in eodem concilio, ut nec clerici nec monachi conspirationem uel insidias contra pastorem suum faciant.

30. De accusatione laicorum contra episcopos. Item in eodem concilio, ut laici episcopos aut clericos non  accusent, nisi prius eorum discutiatur existimationis opinio.

31. De monasteriis Deo dicatis. Item in eodem, ut loca, que semel Deo dedicata sunt ut [41 1Kb] monasteria sint, maneant perpetuo monasteria [42 1Kb] , nec possint ultra fieri secularia habitacula.

32. De fide sancte Trinitatis predicanda. In [43 1Kb] concilio Carthaginensi. Primo omnium necesse est, ut fides sancte Trinitatis, et incarnationis Christi, passionis, resurrectionis et ascensionis in celos diligenter omnibus predicetur.

33. De auaritia. Item in eodem de prohibenda auaritia, ut nullus alienos fines usurpet uel terminos patrum transcendat.

 34. De his qui se conuertunt ad Deum. Item in  eodem [1 1Kb] de his, qui in periculo constituti sunt et conuertunt se ad Deum, ut canonice inquirantur de reconciliatione, et canonice reconcilientur.

35. De his qui non sunt bone conuersationis. Item in eodem [2 1Kb] , ut illi qui non sunt bone conuersationis et eorum uita est accusabilis, non audeant episcopos uel maiores natu accusare.

36. De his qui excommunicato communicauerint. Item in eodem, ut qui excommunicato presumptiose [3 1Kb] communicauerit [4 1Kb] , excommunicetur et ipse.

37. De subiectione presbyterorum. Item in eodem concilio infra duo capitula, ut nullus presbyter contra suum episcopum superbire audeat.

38. De clericis ecclesiastici ordinis. Item in eodem, ut clerici ecclesiastici ordinis [5 1Kb] , si culpam incurrerint,  apud ecclesiasticos iudicentur, non apud seculares.

39. De uirginibus Deo dicatis. In [6 1Kb] concilio Affricano precipitur, ut uirgines Deo consecrate a grauioribus personis diligenti custodia seruentur.

40. De principali cathedra episcoporum. Item in eodem, ut non liceat episcopo principalem cathedram sue parrochie neglegere [7 1Kb] , et aliquam ecclesiam in sua diocesi magis frequentare.

41. De falsis nominibus sanctorum. Item in eodem, ut falsa nomina martyrum [8 1Kb] et incerte sanctorum memorie non uenerentur.

42. De uxore a uiro dimissa. Item in eodem [9 1Kb] , ut nec uxor a uiro dimissa alium accipiat uirum uiuente uiro suo, nec uir aliam accipiat uiuente uxore priore.

 43. De iudicibus a metropolitano probatis. Item in eodem, ut probati a metropolitano iudices non spernantur.

44. De accusatione uilium personarum. Item in eodem infra duo capitula, ut uiles persone non habeant potestatem accusandi. Et [10 1Kb] si in primo crimine uicti sunt falsum dicere, in secundo non habeant potestatem dicendi.

45. De uirginibus uelandis. Item in eodem, ut [11 1Kb] uirgines non uelentur ante annos, nisi rationabili necessitate cogente.

46 [12 1Kb] . De oblatis pauperum. In concilio Gangrensi [13 1Kb] , ut nulli liceat oblata que ad pauperes pertinent rapere uel fraudare.

47. De ieiuniis a sacerdotibus constitutis. Item in  eodem, ut ecclesiastica a sacerdotibus ieiunia constituta sine [14 1Kb] necessitate rationabili non soluantur.

48. De his qui contra naturam peccant. In concilio Ancyronensi [15 1Kb] : Inuenti sunt inter uos qui cum [16 1Kb] quadrupedibus uel masculis contra naturam peccant.  Qui [17 1Kb] dura et districta penitentia cercendi sunt. Quapropter episcopi et presbyteri, a quibus iudicium penitentie iniungitur, conentur omnimodis hoc malum a consuetudine prohibere uel abscidere.

49. De presbyteris, quo tempore ordinentur. In concilio Neocesariensi [18 1Kb] , ut nullatenus [19 1Kb] presbyter ordinetur ante trigesimum etatis sue annum; quia dominus iehsu Christus non predicauit ante trigesimum annum.

50. De pace danda. In decretalibus Innocentii pape, ut pax detur ab omnibus, confectis [20 1Kb] Christi sacramentis.

51. De sponsa alterius. In decretalibus Syrici [21 1Kb] pape, ut alterius sponsam nemo accipiat.

52. De nominibus recitandis. Item eiusdem [22 1Kb] , ut  nomina publice non recitentur ante preces sacerdotales.

53. De canonum institutis a presbyteris non ignorandis. Item eiusdem, ut nulli sacerdoti [23 1Kb] liceat ignorare [24 1Kb] sanctorum canonum instituta.

54. De clericis alterius episcopi. In decretis Leonis pape sancitum est, et in Sardicensi concilio, ut episcopus alterius clericum ad [25 1Kb] se 25* non [26 1Kb] sollicitet nec ordinet.

55. De seruis alterius. Item eiusdem, ut nullus episcopus seruum alterius ad clericatus officium sine domini sui uoluntate promouere presumat. Et [27 1Kb] hoc Gangrense [28 1Kb] concilium prohibet.

56. De sacerdotibus contra decretalia agentibus. Item eiusdem, ut si quis sacerdotum contra constituta  decretalia presumptiose agat, et corrigi nolens [29 1Kb] , ab officio suo submoueatur.

57. De uiduis, a quibus non uelentur. In decretis Gelasii pape, ut nullus episcopus uiduas uelare presumat.

58. De fide catholica et primo precepto legis. Primo omnium admonemus, ut fides catholica ab episcopis et presbyteris diligenter legatur omni populo prediceturque [30 1Kb] hoc [31 1Kb] primum preceptum domini Dei omnipotentis in [32 1Kb] lege: Audi, Isrel, quia dominus, Deus tuus, deus unus est: et ut ille diligatur ex toto corde, et ex tota mente, et ex tota anima, et ex tota uirtute.

59. De pace et concordia seruanda. Ut [33 1Kb] pax sit et concordia et unanimitas cum omni populo christiano  inter episcopos, abbates, comites, iudices et omnes ubique seu maiores seu minores personas [34 1Kb] : quia nichil Deo sine pace placet, nec munus sancte oblationis ad altare, sicut in euangelio ipso Domino precipiente legimus. Et ut est illud secundum mandatum  in lege: Diliges proximum tuum sicut te ipsum [1 1Kb] . Item in euangelio: Beati pacifici, quoniam filii Dei uocabuntur. Et iterum: In hoc cognoscent omnes, quia mei [2 1Kb] discipuli estis, si dilectionem habueritis ad [3 1Kb] inuicem. In hoc enim [4 1Kb] precepto discernuntur filii Dei et filii diaboli, quia filii diaboli semper dissensiones et discordias mouere satagunt, filii autem Dei semper paci et dilectioni student.

60. De iudicibus. Ut [5 1Kb] quibus data est potestas iudicandi, iuste [6 1Kb] iudicent, sicut [7 1Kb] scriptum est: Iuste iudicate, filii hominum. Non in muneribus, quia munera excecant corda prudentium et subuertunt uerba [8 1Kb] iustorum. Non in adolatione [9 1Kb] , nec in consideratione persone, sicut in deuteronomio dictum est: Quod iustum est iudicate; siue ciuis sit ille, siue  peregrinus, nulla sit distantia personarum; quia Dei iudicium est. Primo [a 1Kb] namque in iudicio diligenter discernatur lex a sapientibus populi composita, ne per ignorantiam a uia ueritatis erret. Et dum ille rectum intellegit iudicium, caueat, ne [10 1Kb] declinet aut per adulationem aliquorum, aut per amorem cuiuslilibet amici, aut per timorem alicuius potentis [11 1Kb] , aut propter premium, a recto iudicio. Rectum [b 1Kb] autem et honestum uidetur, ut iudices ieiuni causas audiant et discernant.

61. De periuriis. Habemus in lege, Domino precipiente: Non periurabis in nomine meo, nec pollues nomen Dei tui, et ne [12 1Kb] assumes nomen domini Dei tui in uanum [13 1Kb] . Ideo omnino ammonendi sunt omnes diligenter, ut caueant periurium, non solum in sancto  euangelio uel in altari, seu [14 1Kb] in sanctorum reliquiis, sed et [15 1Kb] in communi loquela. Quia sunt aliqui qui per caritatem et ueritatem iurant, et cauent [16 1Kb] se [17 1Kb] a iuramento nominis [18 1Kb] Dei, et nesciunt [19 1Kb] , quod idem est Deus quod est caritas et ueritas, dicente [20 1Kb] Iohanne apostolo, quia Deus caritas est. Item ipse Dominus in euangelio: Ego sum uia et ueritas. Ideo qui in ueritate et caritate iurat, in Deo iurat. Item cauendum est, ne pharisaica superstitione aliquis plus aurum honoret, quam altare, ne dicat ei Dominus: Stulte et cece, quid est [21 1Kb] maius, aurum an altare, quod sanctificat aurum? Sed et nobis honestum uidetur, ut qui in sanctis habet [22 1Kb] iurare, hoc ieiunus faciat cum omni honestate et timore Dei. Et [23 1Kb] sciat se rationem redditurum Deo unusquisque  uestrum, ubicumque sit, siue intra ecclesiam, siue extra ecclesiam. Et ut paruuli, qui sine  rationabili etate sunt, non cogantur iurare. Et qui semel periuratus fuerit, nec testis sit post hec, nec ad sacramentum accedat, nec in sua causa [24 1Kb] uel alterius iurator existat.

62. De auguriis uel aliis maleficiis. Habemus in lege Domini mandatum: Non auguriamini [25 1Kb] ; et in deuteronomio: Nemo sit [26 1Kb] , qui ariolos sciscitetur [27 1Kb] , uel somnia obseruet, uel auguria [28 1Kb] intendat. Item: Nemo sit maleficus, nec incantator, nec phitonis [29 1Kb] consultor [30 1Kb] . Ideo precipimus, ut nec cauculatores [31 1Kb] et [32 1Kb] incantatores, nec tempestarii [33 1Kb] uel obligatores fiant; et ubicumque sunt [34 1Kb] , emendentur uel damnentur. Item de arboribus uel petris uel [35 1Kb] fontibus, ubi aliqui stulti luminaria uel alias obseruationes faciunt, omnino mandamus, ut iste pessimus usus et Deo  execrabilis ubicumque inuenitur, tollatur [36 1Kb] et destruatur.

63. De odio uel inuidia. Predicari [37 1Kb] necesse est, quantum malum sit odium uel inuidia. In lege enim scriptum est: Non [38 1Kb] oderis fratrem tuum in corde tuo, sed publice argue eum. Item Iohannes euangelista: Qui odit fratrem suum, homicida est. Item in euangelio: Si peccauerit in te frater tuus, uade et corripe eum inter te et ipsum solum; et reliqua [39 1Kb]

64. Item de auaritia et concupiscentia. De [40 1Kb] auaritia autem apostolum legimus dicentem: Auaritia, que est idolorum seruitus [41 1Kb] , cauenda. De concupiscentia uero legitur, quod radix sit omnium malorum; et in lege: Non concupisces rem proximi tui.

65. De honore parentum. Hoc [42 1Kb] cum magno studio  ammonendum est, ut filii honorent parentes suos; quia ipse Dominus dicit: Honora patrem tuum et matrem tuam, ut sis longeuus super terram, quam dominus Deus tuus dabit tibi

66. De fide presbyterorum ab episcopis discutienda. Ut episcopi diligenter discutiant per suas parrochias presbyterorum fidem, baptisma catholicum, et missarum celebrationes [43 1Kb] , ut fidem rectam teneant, et baptisma catholicum obseruent, et missarum preces bene intellegant, et [44 1Kb] ut psalmi digne secundum diuisiones uersuum modulentur, et [45 1Kb] dominicam orationem ipsi intellegant et omnibus predicent intellegendam, ut quisque sciat quid petat a Deo. Et ut Gloria Patri cum omni [46 1Kb] honore apud omnes cantetur; et ipse sacerdos cum sanctis angelis et populo  Dei communi [47 1Kb] uoce Sanctus, Sanctus, Sanctus decantet. Et omnimodis dicendum est presbyteris et  diaconibus, ut arma non portent, sed magis confidant in defensione [1 1Kb] Dei quam in armis [2 1Kb] .

67. De honore ecclesie. Placuit nobis ammonere, ut unusquisque episcopus uideat [3 1Kb] per suam parrochiam, ut ecclesia Dei suum habeat honorem, simul et altaria [4 1Kb] secundum suam dignitatem uenerentur, et non [5 1Kb] sit domus Dei et altaria sacrata peruia canibus. Et ut uasa sacrata Deo magna ueneratione habeantur. Et ut sacrificia sanctificata [6 1Kb] cum magna diligentia ab eis colligantur qui digni sunt, et cum [7 1Kb] honore seruiant [8 1Kb] . Et ut secularia negotia uel uaniloquia in ecclesiis non agantur: quia domus Dei domus orationis debet esse, non spelunca latronum. Et intentos habeant animos [9 1Kb] ad Deum, quando ueniunt ad missarum sollemnia, et ut non  exeant ante completionem benedictionis [10 1Kb] sacerdotalis.

68. De ministris altaris, et de scola. Sed et hoc [11 1Kb] flagitamus uestram almitatem [12 1Kb] , ut ministri altaris Dei suum ministerium bonis moribus ornent, seu [13 1Kb] alii canonici obseruent eorum ordines, uel [14 1Kb] monachi propositum consecrationis. Obsecramus, ut bonam et probabilem habeant conuersationem, sicut ipse Dominus in euangelio precepit: Sic luceat lux uestra coram hominibus, ut [15 1Kb] uideant opera uestra bona [16 1Kb] , et glorificent patrem uestrum, qui in celis est: ut eorum bona conuersatione multi protrahantur [17 1Kb] ad seruitium Dei. Et non solum seruilis conditionis infantes, sed etiam ingenuorum filios aggregent sibique socient. Et ut scole legentium puerorum fiant; psalmos,  notas, cantus, compotum, grammaticam per singula monasteria [18 1Kb] uel episcopias [19 1Kb] , et libros catholicos bene emendate [20 1Kb] ; quia sepe dum [21 1Kb] bene aliquid Deum rogare cupiunt, sed [22 1Kb] per inemendatos libros male rogant. Et pueros uestros non sinite eos [23 1Kb] uel legendo uel scribendo corrumpere. Et si opus est euangelium et psalterium et [24 1Kb] missale scribere, perfecte etatis homines scribant cum omni diligentia.

69. De uoto monachorum et de clericatu. Simul et hoc rogare curauimus, ut omnes ubicumque qui se uoto monachice uite constrinxerunt [25 1Kb] , monachice [26 1Kb] et [27 1Kb] regulariter omnimodis secundum uotum suum uiuant, secundum quod scriptum est: uota uestra reddite domino Deo uestro. Et iterum: Melius  est non uouere, quam uouere et [28 1Kb] non reddere. Et  ut ad monasteria uenientes, secundum regularem ordinem primo in pulsatorio probentur, et sic accipiantur. Et qui ex seculari habitu in monasteria ueniunt, non statim foras ad ministeria monasterii mittantur, antequam intus bene erudiantur [29 1Kb] . Et ut monachi ad secularia placita non uadant [30 1Kb] . Similiter qui ad clericatum accedunt, quod nos nominamus canonicam uitam, uolumus [31 1Kb] ut illi [32 1Kb] canonice [33 1Kb] secundum suam regulam omnimodis uiuant. Et [34 1Kb] episcopus eorum regat uitam, sicut abba monachorum.

70. De susceptione hospitum. uenerabile enim [35 1Kb] uidetur, ut hospites, et peregrini, et pauperes [36 1Kb] susceptiones regulares et canonici [37 1Kb] per loca diuersa habeant; quia ipse Dominus dicturus [38 1Kb] erit in remuneratione [39 1Kb] magni diei: Hospes eram, et suscepistis  me. Et apostolus [40 1Kb] hospitalitatem laudans dixit: Per hanc quidam placuerunt Deo [41 1Kb] , angelis hospitio susceptis

71. De abbatissis contra morem ecclesie Dei facientibus. Auditum est, aliquas abbatissas contra morem [42 1Kb] sancte Dei [43 1Kb] ecclesie benedictiones et manus impositiones et signacula sancte crucis super capita uirorum dare, necnon et uelare uirgines cum benedictione sacerdotali. Quod omnino a uobis, sanctissimi patres, in uestris parrochiis illis interdicendum esse scitote.

72. De clericis qui se fingunt esse monachos. Ut illi clerici qui se fingunt habitu uel nomine monachos esse, et non sunt, omnimodis uidetur [44 1Kb] corrigendos atque emendandos esse, ut uel [45 1Kb] ueri monachi sint  uel ueri canonici.

73. De pseudographiis et dubiis narrationibus. Pseudographie [46 1Kb] et dubie narrationes, uel que omnino contra fidem catholicam sunt, ut epistola pessima et falsissima, quam transacto anno dicebant aliqui errantes et in errorem alios mittentes quod de celo cecidisset, nec [47 1Kb] credantur nec legantur, sed comburantur [48 1Kb] , ne in errorem pro tali scripto populus mittatur. Sed [49 1Kb] soli canonici libri, et catholici tractatus, et sanctorum auctoritas [50 1Kb] et dicta legantur et tradantur.

74. De cantu Romano a monachis peragendo. Monachi ut cantum Romanum pleniter et ordinabiliter per nocturnale uel gradale officium peragant, secundum quod beate memorie [51 1Kb] genitor noster Pippinus  rex decertauit [52 1Kb] ut fieret, quando Gallicanum  cantum [1 1Kb] tulit ob unanimitatem apostolice sedis et sancte Dei ecclesie pacificam concordiam.

75. De operibus seruilibus, que diebus dominicis non sunt agenda. Statuimus quoque secundum quod in lege Dominus precepit, ut opera seruilia diebus dominicis non agantur, sicut et bone memorie genitor meus in suis sinodalibus edictis mandauit, quod [2 1Kb] nec uiri ruralia exerceant [3 1Kb] , nec in uinea colenda [4 1Kb] , nec in campis arando, nec in metendo [5 1Kb] , uel fenum secando, uel sepem ponendo [6 1Kb] , nec in siluis stirpando, uel arbores cedere [7 1Kb] , uel in petris laborare, nec domos struere; nec [8 1Kb] in horto laborent [9 1Kb] , nec ad placita conueniant, nec uenationes exerceant. Sed [10 1Kb] tria carraria [11 1Kb] opera licet fieri in die dominico, id est hostilia [12 1Kb] carra uel uictualia, et  si forte necesse erit corpus cuiuslibet duci ad sepulchrum. Item femine opera textrilia non faciant, nec capulent uestitos, nec consuant [13 1Kb] uel acupictile [14 1Kb] faciant [15 1Kb] , nec lanam capere, nec linum battere, nec in publico uestimenta lauare, nec berbices tondere habeant licitum; ut omnimodis bonorum [16 1Kb] requies die dominico persoluatur [17 1Kb] . Sed ad missarum sollemnia ad ecclesiam undique conueniant, et laudent Deum pro omnibus bonis, que nobis in illa die fecit.

76. De predicatione episcopi uel presbiterorum. Sed et uestrum [18 1Kb] uidendum est, dilectissimi et uenerabiles pastores et rectores ecclesiarum Dei, ut presbiteri, quos mittitis per parrochias uestras ad regendum et predicandum per ecclesias populum Deo seruientem, ut [19 1Kb] recte et honeste predicent;  et non sinatis noua uel non [20 1Kb] canonica aliquos ex suo sensu, et non secundum scripturas sacras fingere et predicare populo. Sed et uosmetipsi utilia honeste [21 1Kb] et recte, et que ad uitam ducunt [22 1Kb] eternam predicate, aliosque instruite, ut hec eadem [23 1Kb] predicent. Primo omnium predicandum est omnibus generaliter, ut credant Patrem et Filium et Spiritum sanctum unum esse Deum omnipotentem, eternum, inuisibilem, qui creauit celum et terram, mare et omnia que in eis sunt; et unam esse deitatem et substantiam et maiestatem [24 1Kb] in tribus personis Patris et Filii et Spiritus sancti. Item predicandum est, quomodo filius Dei incarnatus est de Spiritu sancto et Maria semper uirgine pro salute et  reparatione [25 1Kb] humani generis, passus, sepultus, et  tertia die resurrexit et [26 1Kb] ascendit in celos, et quomodo iterum uenturus sit in [27 1Kb] maiestate diuina iudicare omnes homines secundum merita propria, et quomodo impii propter [28 1Kb] scelera sua cum diabolo in ignem eternum mittentur, et iusti cum Christo et cum sanctis angelis suis in uitam eternam. Item [29 1Kb] diligenter predicandum est, se [30 1Kb] resurrectionem mortuorum [31 1Kb] accepturos. Item cum omni diligentia cunctis predicandum est, pro quibus criminibus deponuntur [32 1Kb] cum diabolo in eternum supplicium. Legimus enim apostolo dicente: Manifesta sunt opera carnis que sunt fornicatio, immunditia, luxuria, idolorum seruitus, ueneficia, inimicitie, contentiones, emulationes, animositates, ire, rixe, dissensiones, hereses, secte, inuidie, homicidia, ebrietates, commessationes  et his similia, que predico uobis sicut predixi, quoniam [33 1Kb] qui talia agunt, regnum Dei non consequentur. Ideo hec eadem, que magnus predicator ecclesie Dei singillatim nominauit, cum omni studio prohibeantur; intellegentes, quam sit terribile illud quod dixit, quoniam qui talia agunt, regnum Dei non possidebunt [34 1Kb] . Sed et omni instantia [35 1Kb] ammonete eos de dilectione Dei et proximi, de fide et spe in Deo, de humilitate et patientia, de castitate et continentia, de benignitate et misericordia, de eleemosinis et confessione peccatorum suorum, et ut debitoribus suis secundum dominicam orationem sua debita dimittant, scientes certissime, quod [36 1Kb] qui talia agunt, regnum Dei possidebunt. Et hoc ideo diligentius iniungimus uestre caritati, quia  scimus temporibus nouissimis pseudodoctores esse uenturos; sicut ipse Dominus in euangelio predixit, et apostolus Paulus ad Timotheum testatur. Ideo dilectissimi, toto corde preparemus nos in scientia ueritatis, ut possimus contradicentibus ueritati resistere, et diuina donante gratia uerbum Dei crescat et currat et multiplicetur in profectum sancte [37 1Kb] Dei ecclesie et salutem animarum nostrarum et [38 1Kb] laudem et gloriam nominis [39 1Kb] domini nostri Iesu Christi. Pax predicantibus, gratia [40 1Kb] obedientibus, gloria [41 1Kb] domino nostro Iesu Christo. Amen.

77. De rebus ecclesie. Qui iuxta sanctorum patrum traditionem nouimus res ecclesie uota [42 1Kb] esse fidelium, pretia peccatorum et patrimonia pauperum,  cuique [43 1Kb] non solum habita conseruare, uerum etiam  multa Deo opitulante conferre [1 1Kb] optamus [2 1Kb] . Tamen ut ab ecclesiasticis de non diuidendis rebus illius [3 1Kb] suspicionem dudum conceptam penitus amoueremus, statuimus, ut neque nostris neque filiorum et Deo dispensante successorum nostrorum temporibus, qui nostram uel progenitorum nostrorum uoluntatem uel exemplum imitari uoluerint [4 1Kb] , nullam penitus diuisionem aut iacturam patiatur [a 1Kb] [5 1Kb] .

78. De episcopis eligendis. Sacrorum canonum non ignari, ut in Dei nomine sancta ecclesia suo liberius potiretur [6 1Kb] honore [7 1Kb] , adsensum ordini ecclesiastico prebuimus, ut scilicet episcopi per electionem cleri et populi secundum statuta canonum de propria diocesi, remota personarum et munerum acceptione, ob [8 1Kb] uite meritum et sapientie donum eligantur, ut  exemplo [9 1Kb] et uerbo sibi subiectis usquequaque prodesse ualeant [10 1Kb] .

79. De dictis patrum congestis pro canonica professione, quia deshonestabatur. Quia uero [11 1Kb] canonica professio a multis partim ignorantia [12 1Kb] , partim desidia deshonestabatur, opere pretium duximus, Deo annuente, [13 1Kb] apud sacrum conuentum ex dictis sanctorum patrum uelut ex diuersis pratis [14 1Kb] quosdam uernantes flosculos carpendo in unam regulam canonicorum et canonicarum congerere [15 1Kb] et canonicis uel sanctimonialibus seruandam contradere, ut per eam [16 1Kb] canonicus ordo absque ambiguitate possit seruari. Et quoniam illam sacer conuentus ita etiam laudibus extulit, ut usque ad unum iota [17 1Kb] obseruandam  percenseret [18 1Kb] , statuimus ut ab omnibus in eadem professione degentibus indubitanter teneatur, et modis omnibus siue a canonicis siue a sanctimonialibus canonice degentibus deinceps obseruetur.

80. De conlatis ecclesie diuidendis. Statutum est, ut quicquid tempore imperii nostri a fidelibus ecclesie sponte conlatum fuerit, in ditioribus locis duas partes in usus pauperum, tertiam [19 1Kb] in stipendia cedere clericorum aut monachorum [20 1Kb] , in minoribus uero locis eque [21 1Kb] inter clerum et pauperes fore [22 1Kb] diuidendum; nisi forte a datoribus, ubi specialiter dande sint [23 1Kb] , constitutum fuerit.

 81. De abbatibus eligendis. Monachorum [24 1Kb] siquidem causam qualiter, Deo opitulante, ex parte disposuerimus, et quomodo [25 1Kb] ex se ipsis sibi eligendi abbates licentiam dederimus, et [26 1Kb] qualiter, Deo opitulante, quieti [27 1Kb] uiuere propositumque indefessi custodire ualerent [28 1Kb] , ordinauerimus, in alia scedula diligenter adnotari fecimus, et ut apud successores nostros ratum foret et inuiolabiliter conseruaretur, confirmauimus.

82. De ordinatione seruorum. De seruorum uero ordinatione, qui passim ad gradus ecclesiasticos indiscrete promouebantur [29 1Kb] , placuit omnibus cum sacris canonibus concordare [30 1Kb] debere. Et [31 1Kb] statutum est, ut nullus episcoporum deinceps eos ad sacros ordines [32 1Kb] promouere presumat, nisi prius a dominis  propriis libertatem consecuti fuerint. Et si quilibet seruus dominum suum fugiens, aut latitans, aut adhibitis testibus munere conductis uel corruptis, aut qualibet [33 1Kb] calliditate uel fraude ad gradus ecclesiasticos peruenerit, decretum est ut deponatur, et dominus eius eum recipiat. Si uero auus uel pater ab alia [34 1Kb] patria in aliam transmigrans [35 1Kb] , in eadem prouincia filium genuerit, et ipse filius ibidem educatus et [36 1Kb] ad gradus ecclesiasticos promotus fuerit, et utrum seruus sit ignorauerit [37 1Kb] , et postea dominus [38 1Kb] eius ueniens legibus eum adquisierit [39 1Kb] , sancitum est, ut si dominus eius illi libertatem dare uoluerit, in gradu suo permaneat; si uero eum catena seruitutis a castris dominicis extrahere uoluerit, gradum amittat:  quia iuxta sacros ordines uilis persona manens sacerdotii dignitate fungi non potest. De rebus uero illorum uel peculiare [40 1Kb] qui a [41 1Kb] propriis dominis libertate donantur, ut ad gradus ecclesiasticos iure promoueantur, statutum est, ut in potestate dominorum consistat, utrum illis concedere an sibi uindicare uoluerint [42 1Kb] . Ceterum, si post ordinationem aliquid adquisierit [43 1Kb] , illud obseruetur, quod in canonibus de consecratis nichil habentibus constitutum est [44 1Kb] . De ecclesiarum uero seruis communi sententia decretum est, ut archiepiscopi per singulas prouincias constituti nostram auctoritatem, suffraganei uero illorum exemplar illius [45 1Kb] penes se habeant. Et quandocumque  de familia ecclesie utilis inuentus aliquis ordinandus [1 1Kb] est, in ambone ipsa auctoritas coram populo legatur, et [2 1Kb] coram sacerdotibus uel coram fidelibus laicis ante cornu altaris, sicut in nostra auctoritate continentur, remota qualibet calliditate libertatem consequatur [3 1Kb] , et tunc demum ad gradus ecclesiasticos promoueatur [4 1Kb] . Similiter quoque de his agendum est, quos laici [5 1Kb] de familia ecclesiarum ad sacros ordines promouere uoluerint. Sed et de his, quos prepositi canonicorum aut [6 1Kb] monachorum [6 1Kb] ordinandos expetiuerint, eadem forma seruanda est.

83. De personis a quibus non sunt res accipiende. Statutum est, ut nullus quilibet ecclesiasticus ab his personis res deinceps accipere presumat, quarum liberi aut propinqui hac inconsulta oblatione possint  rerum propriarum [7 1Kb] exheredari [8 1Kb] . Quod si aliquis deinceps hoc facere temptauerit, a sinodali [9 1Kb] uel imperiali sententia modis omnibus feriatur [a 1Kb] .

84. De presbyteris constituendis. Statutum est, ut sine auctoritate uel consensu episcoporum presbyteri in quibuslibet ecclesiis nec constituantur nec expellantur. Et si laici clericos probabilis uite et doctrine episcopis [10 1Kb] consecrandos suisque in ecclesiis constituendos obtulerint, nulla qualibet occasione eos reiciant.

85. De mansis uniuscuiusque ecclesie. Sancitum est, ut [11 1Kb] unicuique ecclesie unus mansus integer absque seruitio alio [12 1Kb] adtribuatur. Et presbyteri in eis constituti non de decimis, neque de oblationibus fidelium, non de domibus, neque de atriis uel ortis  iuxta ecclesiam positis, neque de prescripto manso, aliquod seruitium faciant preter ecclesiasticum. Et si aliquid amplius habuerint, inde senioribus suis debitum seruitium impendant.

86. De presbyteris uniuscuiusque ecclesie [13 1Kb] . Statutum est, postquam hoc impletum fuerit, ut unaqueque ecclesia suum presbyterum habeat, ubi id fieri facultas prouidente episcopo permiserit.

87. De uillis nouis et ecclesiis in eis nouiter constitutis [14 1Kb] . Sancitum [15 1Kb] est de uillis nouis et ecclesiis in eis nouiter constitutis, ut [16 1Kb] decime de ipsis uillis ad easdem ecclesias conferantur.

88. De sacris uasis ecclesie in pignus datis. De sacris  uasis [17 1Kb] ecclesie que in pignus a nonnullis in quibusdam locis dari comperimus, inhibitum est, ne  deinceps a quoquam fieri presumatur, nisi solummodo necessitate redimendorum captiuorum compellente.

89. De ecclesiis destructis, uel de nonis [18 1Kb] et decimis. De ecclesiis sane destructis [19 1Kb] , uel de nonis et decimis, siue de claustris canonicorum, qualiter constitui et ordinari a [20 1Kb] nobis placuerit, aliis capitulis subter adnotauimus.

90. De ecclesiarum honore. Sed et de [21 1Kb] ecclesiarum honore [22 1Kb] , quomodo Deo adiuuante, quantum in nobis est, uigeat [23 1Kb] , similiter in subter adnotatis capitulis insertum esse dinoscitur.

91. De episcopis Italie. De episcopis uero in [24 1Kb] Langobardia constitutis, qui [25 1Kb] ab his quos ordinabant sacramenta et munera contra diuinam et canonicam  auctoritatem accipere uel exigere soliti [26 1Kb] erant, modis omnibus inhibitum est ne ulterius fiat: quia iuxta sacros canones uterque gradu [27 1Kb] proprio talia facientes decidi [28 1Kb] debent.

92. De presbyteris qui feminas in domibus habent. Statutum est ab episcopis de presbyteris qui feminas secum indiscrete habitare permittunt, et propter hoc male opinionis suspicione denotantur, ut si deinceps admoniti non se correxerint, uelut contemptores sacrorum canonum canonica inuectione feriantur.

93. De presbyteris qui pro chrismate in cena Domini ueniebant. De presbiteris qui accipiendi chrismatis gratia ad [29 1Kb] ciuitates 29* in cena Domini uenire soliti erant, sancitum est, ut de his qui longe positi  sunt, de octo uel decem [30 1Kb] unus ab episcopo eligatur, qui acceptum chrisma sibi et sociis diligenter perferat. Hi [31 1Kb] uero qui non longius a ciuitate quam quatuor aut quinque milibus habitant, more solito ad accipiendum chrisma per se ueniant. Discendi [32 1Kb] uero [33 1Kb] gratia alio, non quadragesime tempore, ad ciuitates conuocentur.

94. De predicatione et confirmatione episcoporum. Ne uero episcopi occasione predicandi aut confirmandi oneri essent populis, a nobis admoniti polliciti sunt, se deinceps hoc cauere uelle [34 1Kb] , et eo tempore suum ministerium, in quantum facultas dabitur [35 1Kb] , exequi [36 1Kb] , quo eorum profectio, quantum in  illis erat [37 1Kb] , his quibus prodesse possunt [38 1Kb] et debent, non sit [39 1Kb] importuna uel honerosa [40 1Kb] .

 95. De pueris tondendis et puellis uelandis. Ne pueri uero sine uoluntate parentum tonsorentur, uel puelle uelentur, modis omnibus inhibitum est. Et qui hoc facere temptauerit [1 1Kb] , multam que in capitulis legis mundane a nobis constitutis continetur, persoluere cogatur.

96. De feminis uiros amittentibus. De feminis que uiros amittunt, placet, ne se sicut actenus indiscrete uelent [2 1Kb] , sed ut triginta dies post decessum [3 1Kb] uiri sui expectent, et post tricesimum diem per consilium episcopi sui, uel si episcopus absens fuerit, consilio aliorum religiosorum sacerdotum suorumque parentum atque amicorum, id quod eligere debent eligant. Et quia [4 1Kb] a sacro conuentu rogati [5 1Kb] , ut hi qui publicam gerebant [6 1Kb] penitentiam, et femine que  uiros amittebant, nostra [7 1Kb] auctoritate, donec deliberent quid agant, tuerentur [8 1Kb] , specialiter pro his capitula [9 1Kb] fieri et legis mundane capitulis inserenda decreuimus.

97. De raptis et de earum raptoribus. De raptis uero et de raptoribus quamquam specialiter decreuissemus, quid pati debeant qui hoc nefas deinceps facere temptauerint, quid tamen super his sacri canones precipiunt [10 1Kb] hic inserendum necessarium duximus; quatenus omnibus pateat quantum malum sit, et non solum humana, sed etiam diuina auctoritate constricti ab hinc hoc malum caueatur [11 1Kb] .

98. De puellis raptis necdum desponsatis. De puellis raptis necdum desponsatis, in concilio Chalcedonensi, ubi 630 [12 1Kb] patres fuerunt, capitulo 38 [13 1Kb] ita habetur:  Eos qui rapiunt puellas sub nomine simul habitandi, cooperantes et conibentes raptoribus, decreuit sancta sinodus, si quidem clerici sunt, decidant gradu proprio; si uero laici, anathematizentur. Quibus uerbis aperte datur intellegi qualiter huius mali auctores dampnandi sunt, quando participes et [14 1Kb] conibentes tanto anathemate feriuntur, et [15 1Kb] iuxta canonicam auctoritatem ad coniugia legitima raptas sibi iure uindicare nullatenus possunt [16 1Kb] .

99. De desponsatis et ab aliis raptis. De desponsatis puellis et ab aliis raptis ita in concilio Ancyritano [17 1Kb] , capitulo decimo, legitur: Desponsatas puellas et post ab aliis raptas placuit erui et eis reddi, quibus ante fuerant [18 1Kb] desponsate, etiamsi eis a raptoribus uis inlata  constiterit. Proinde statutum est a sacro conuentu, ut raptor publica penitentia multetur. Raptam [19 1Kb] uero si sponsus [20 1Kb] recipere noluerit et ipsa  eidem [21 1Kb] crimini [22 1Kb] consentiens non fuit, licentia nubendi alii non negetur. Quod [23 1Kb] si et ipsa consensit, simili sententia subiaceat. Quod si [24 1Kb] post hec se coniungere presumpserint, uterque anathematizentur.

100. De his qui uirginibus Deo dicatis se sociant [25 1Kb] . De his uero qui sacris uirginibus se sociant, ita in [26 1Kb] decretis pape Gelasii capitulo 20 [27 1Kb] continetur: uirginibus sacris temere se quosdam sociare cognouimus, et post dicatum Deo propositum incesta federa sacrilegaque miscere; quos protinus equum est a sacra communione detrudi, et nisi publicam probatamque egerint penitentiam, omnino non recipi [28 1Kb] ; aut [29 1Kb] his certe uiaticum de seculo transeuntibus, si tamen penituerint, non negetur. Si uero de copulatione sacrarum  uirginum tam seuere feriuntur, quanto seuerius feriendi sunt qui eas rapiunt [30 1Kb] ? Ideo, sicut premissum est, necesse est, ut ab omnibus in Christiana religione consistentibus rigore auctoritatis diuine uel humane hoc malum radicitus amputetur.

101. De puellis, quo tempore uelentur. Ne uero puelle indiscrete uelentur, placuit nobis etiam de sacris canonibus, qualiter obseruandum sit, hic inferre de tempore uelandarum puellarum. In Africano [31 1Kb] concilio, capitulo 16 continetur, ut non ante 25 annos consecrentur. Item in eodem concilio, capitulo 93 [32 1Kb] , de uirginibus uelandis ita continetur: Item placuit, ut quicumque episcoporum necessitate periclitantis pudicitie uirginalis, cum [33 1Kb] uel petitor potens uel raptor aliquis formidatur, uel si etiam aliquo mortis  periculoso [34 1Kb] scrupulo compuncta fuerit ne non uelata moriatur, aut exigentibus parentibus aut his ad quorum curam pertinet, uelauerit uirginem seu uelauit ante 25 [35 1Kb] annos etatis, non ei obsit concilium, quod de isto annorum numero constitutum est. Unde colligitur, quia iuxta priorem sanctionem uirgines 25 etatis sue anno rite [36 1Kb] consecrande sint; quod si premisse necessitates ante id fieri compellant, nullum possit episcopo adferre preiudicium consecrationis [37 1Kb] .

102. De examinatione sancte crucis non facienda. Sancitum est, ut nullus deinceps quamlibet [38 1Kb] examinationem crucis [39 1Kb] facere presumat; ne Christi passio [40 1Kb] , que est [41 1Kb] glorificatio, cuiuslibet temeritate  contemptui habeatur.

103. De pabulo uerbi diuini nuntiando. Episcopi [42 1Kb] uero, siue per se, siue per uicarios, pabulum uerbi diuini  sedulo [1 1Kb] populis adnuntient [2 1Kb] : quia, ut ait beatus Gregorius, iram contra se occulti iudicis excitat sacerdos, si sine predicationis sonitus incedit. Et ut clerum [3 1Kb] sibi commissum in sobrietate et castitate nutrirent [4 1Kb] , diuinisque officiis imbuerent, qui rite ad sacrosanctos ecclesiasticos ordines promoueri possent. Et ut operam dent quatenus presbyteri missalem [5 1Kb] et lectionarium siue ceteros libellos sibi necessarios bene correctos habeant, et qualiter ecclesias destructas ad se [6 1Kb] pertinentes iuxta uires emendent, qualiter etiam uiduas diligenter instruant, quomodo etiam secundum apostolicam auctoritatem conuersari debeant, edoceant [7 1Kb] . Et ut superstitiones quas quibusdam in locis in exequiis mortuorum nonnulli faciunt, eradicent, et ut exemplo sue innocentie  alios [8 1Kb] ad bene uiuendum prouocent, et cunctis ecclesiasticis negotiis, quantum Dominus iuuauerit [9 1Kb] , totis uiribus consulere satagant, diligenter admonuimus. Et ut id liberius exequi ualeant, nos, in quantum Dominus [10 1Kb] posse dederit, opem ferre modis omnibus optamus.

104. De incestis nuptiis, et ecclesiis diuidendis. Nonnulla uero capitula, sicut [11 1Kb] de incestis nuptiis, necnon et de ecclesiis que inter coheredes diuiduntur et tali occasione proprio honore carent, siue de his ecclesiis que nimium rebus propriis sunt adtenuate [12 1Kb] , uel certe [13 1Kb] de his rebus que nuper, necessitate compellente, a nonnullis ecclesiis sunt ablate, et si qua sunt alia siue in ecclesiasticis siue in publicis rebus emendatione digna, que pro temporis  breuitate efficere nequiuimus, in tantum differendum illud dignum iudicauimus, donec, Domino fauente, consultu [14 1Kb] fidelium facultas nobis id definiendi ab eo tribuatur. Inuenta uero [15 1Kb] ut, Deo opitulante, effectum obtineant per tempora [16 1Kb] , hic inserenda censuimus.

105 [17 1Kb] . De scriptoribus. De scribis, ut non uitiose scribant.

106. De seruis propriis uel ancillis. De seruis propriis uel ancillis, ut non amplius tondeantur uel uelentur, nisi secundum mensuram, et ut ibi [18 1Kb] satis fiat [19 1Kb] et uille non sint desolate [20 1Kb] .

107. De congregationibus. De congregationibus superfluis, ut nullatenus fiant; sed tantos congreget [21 1Kb] , quantis [22 1Kb] consilium dare [23 1Kb] potest.

108. De pulsantibus. De his, qui non fiunt [24 1Kb] secundum  regulam pulsati, ut deinceps emendentur et pulsent [25 1Kb] secundum regulam.

 109. De infantulis puellis, quando uelentur. Ut infantule etatis puelle [26 1Kb] non uelentur, antequam ille eligere sciant, quid uelint [27 1Kb] , salua canonica auctoritate.

110. De prepositis monachorum. Ut laici non sint prepositi monachorum infra monasteria; ne [28 1Kb] archidiaconi sint laici.

111. De incestuosis. De incestuosis, ut canonice examinentur, et nec [29 1Kb] propter alicuius amicitiam quidam relaxentur [30 1Kb] , quidam uero constringantur.

112. De fame, clade et pestilentia, si uenerit. De hoc si uenerit fames, clades, pestilentia [31 1Kb] et inequalitas eris, uel alia qualiscumque tribulatio, ut non expectetur edictum nostrum, sed statim deprecetur Dei misericordia. Et in presenti anno de famis  inopia, ut suos quisque adiuuet prout potest, et [32 1Kb] suam annonam non nimis care uendat. Et ne foris imperium nostrum uendatur aliquid [33 1Kb] alimonie [34 1Kb] .

113. De fugitiuis clericis siue laicis. De fugitiuis clericis uel laicis siue etiam feminis, sicut in alio capitulari precepimus [35 1Kb] , ita seruetur.

114. De liberis hominibus ad seruitium Dei se tradentibus. De liberis hominibus, qui ad seruitium Dei se tradere uolunt [36 1Kb] , ut prius hoc non faciant, quam a nobis licentiam postulent. Hoc ideo, quia audiuimus aliquos ex illis non tam [37 1Kb] causa deuotionis hoc fecisse, quam pro exercitu seu alia functione [38 1Kb] regali fugienda, quosdam uero cupiditatis causa ab his qui res illorum concupiscunt circumuentos audiuimus. Et hoc ideo fieri prohibemus.

 115. De oppressione pauperum. De oppressione pauperum [39 1Kb] liberorum hominum, ut non fiant a potentioribus per aliquod malum ingenium contra iustitiam oppressi, ita ut coacti res eorum uendant aut tradant. Ideo hec et supra et hic de liberis hominibus diximus, ne forte parentes eorum contra iustitiam fiant exheredati [40 1Kb] et regale obsequium minuatur, et ipsi heredes propter indigentiam mendici uel [41 1Kb] latrones seu malefactores efficiantur. Et ut sepius non fiant manniti ad placita, nisi sicut in alio capitulari precepimus [42 1Kb] , ita seruetur [43 1Kb] .

116. De missis qui per ciuitates et monasteria mittuntur. Ut missi per singulas ciuitates et monasteria uirorum et puellarum preuideant, quomodo aut qualiter in domibus ecclesiarum et ornamentis ecclesie  emendate uel restaurate esse uidentur; et diligenter inquirant de conuersatione [44 1Kb] singulorum,  uel quomodo emendatum habeant quod iussimus de eorum lectione et cantu ceterisque disciplinis ad ordinem ecclesiastice regule pertinentibus.

117. De thesauris ecclesiasticis. Ut singuli episcopi, abbates, abbatisse [1 1Kb] diligenter considerent thesauros ecclesiasticos, ne propter perfidiam aut negligentiam custodum aliquid de gemmis aut de uasis, uel de reliquo quoque thesauro [2 1Kb] , perditum sit; quia dictum est nobis, quod negotiatores Iudei necnon et alii gloriantur, quia quicquid eis placeat [3 1Kb] , possint ab eis emere.

118. De mendicis discurrentibus. De mendicis, qui per patrias discurrunt, uolumus ut unusquisque fidelium nostrorum suum [4 1Kb] pauperem de beneficio aut de propria [5 1Kb] familia nutriat et non permittat alicubi  ire mendicando [6 1Kb] . Et ubi tales inuenti fuerint, sibi [7 1Kb] manibus laborent, nullus [8 1Kb] quicquam eis tribuere presumat.

119. De usura. Usura est, ubi amplius requiritur quam datur: uerbi gratia si dederis solidos decem et amplius requisieris; uel si dederis modium uini, frumenti, et iterum super aliud exigeris [9 1Kb] .

120. De cupiditate in bonam partem. Cupiditas in bonam partem accipi potest et in malam. In bonam, iuxta Apostolum: Cupio dissolui et esse cum Christo. Et in psalmo: Concupiuit anima mea in atria Domini.

121. Item de cupiditate in malam partem. Cupiditas uero in malam partem accipitur, si quis supra modum res quaslibet iniuste appetere uult, iuxta Salomonem:  Post concupiscentias tuas non eas.

122. Item de auaritia. Auaritia est alienas res appetere et adeptas nulli largiri. Et iuxta Apostolum hec est radix omnium malorum.

123. De turpibus lucris. Turpe lucrum exercent, qui per uarias circumuentiones [10 1Kb] lucrandi causa inhoneste [11 1Kb] res quaslibet congregare decertant.

124. De fenore. Fenus est, qui aliquid prestat [12 1Kb] . Iustum fenus est, qui [13 1Kb] amplius non requirit, nisi quantum prestitit [14 1Kb] .

125. De emptione tempore messis causa cupiditatis et turpis lucri. Quicumque enim tempore messis uel tempore uindemie, non necessitate sed propter cupiditatem, comparat annonam aut uinum, uerbi gratia,  de duobus denariis comparat modium unum, et seruat usque dum uenundari possit contra denarios quatuor aut sex [15 1Kb] seu amplius, hoc turpe lucrum dicimus. Si hoc propter necessitatem comparat, ut [16 1Kb] sibi habeat et aliis tribuat, negotium dicimus.

 126. De hoc, si per plurima loca fames fuerit. Considerauimus itaque, quia per plurima loca fames ualida esse uidetur, ut omnes episcopi, abbates, abbatisse, optimates et comites seu domestici et [17 1Kb] cuncti [17 1Kb] fideles, qui beneficia regalia tam de rebus [18 1Kb] ecclesiasticis quamque et de reliquis habere uidentur, ut unusquisque de suo beneficio suam familiam nutricare faciat et de sua proprietate propriam familiam nutriat. Et si Deo donante super se et super familiam suam aut in beneficio aut in alode [19 1Kb] annonara habuerit et uenundare uoluerit, non carius uendat nisi modium [20 1Kb] de auena denarios duos [21 1Kb] , modium de ordeo [22 1Kb] contra denarios tres [23 1Kb] , modium unum de sigile [24 1Kb] contra [25 1Kb] denarios quatuor, modium unum de frumento parato [26 1Kb] contra denarios sex. Et ipse  modius sit, quem omnibus habere constitutum est. Et [27 1Kb] unusquisque habeat equam mensuram et equales modios.

127. De synodis, qualiter fiant. Ut per singulos annos synodus bis fiat.

128. De metropolitanis episcopis. Ut nequaquam inter duos metropolitanos [28 1Kb] prouincia diuidatur.

129. De episcopis, quot sint in una ciuitate. Ne in una ciuitate duo sint episcopi.

130. De ordinatione episcoporum. Quod non oporteat ordinationes episcoporum diu differe.

131. De stabilitate episcoporum uel clericorum. Ne de uno loco ad alia transeat episcopus sine decreto episcoporum, uel clericus sine iussione episcopi sui.

 132. De communicatione fidelium. Ut omnes fideles communicent et ad missas perexpectent sine alia deprecatione [29 1Kb] .

133. Canones sancti Siluestri et 280 [30 1Kb] episcoporum [31 1Kb] de presbyteris, diaconibus et reliquis ex clero. Fecit hos gradus in gremio synodi [32 1Kb] ut non presbiteri aduersus episcopum, non diacones [33 1Kb] aduersus presbiterum, non subdiaconus aduersus diaconum [34 1Kb] , non acolitus aduersus subdiaconem [35 1Kb] , non exercista aduersus acolitum, non lector aduersus exorcistam, non ostiarius aduersus lectorem det accusationem aliquam. Et non dampnabitur presul sine [36 1Kb] 72 testibus. Neque presul summus a quoquam iudicabitur, quoniam scriptum est: Non [37 1Kb] est discipulus super  magistrum. Presbyter autem nisi in quadraginta quatuor testimoniis [38 1Kb] , non damnabitur. Diaconus autem cardine constitutus in urbe Roma, nisi 37 [39 1Kb] non condemnabitur. Subdiaconus, acolitus, exorcista, lector nisi, sicut scriptum est in septem [40 1Kb]  testimoniis [1 1Kb] filios habentes et uxores et omnino Christum predicantes. Sic datur [2 1Kb] mystica ueritas.

134. De confugio ad ecclesiam. Si quis ad eclesiam confugium fecerit, in atrio ipsius ecclesie pacem habeat, nec sit ei necesse ecclesiam ingredi. Et nullus eum inde per uim abstrahere presumat, sed liceat ei confiteri quod fecit, et inde per manus bonorum hominum ad discussionem in publico producatur.

135. De his qui ad casam Dei res tradere uoluerint. Qui res suas pro anima sua ad casam Dei tradere uoluerit [3 1Kb] , domi traditionem faciat coram testibus legitimis. Et que in hoste facte sunt traditiones, de quibus nulla est questio, stabiles permaneant. Si uero aliquis alii [4 1Kb] res suas tradiderit et in  hostem profectus fuerit, et ille cui res tradite sunt interim mortuus fuerit, qui res tradidit [5 1Kb] , cum reuersus fuerit, adhibitis testibus coram quibus traditio facta est, res suas recipiat [6 1Kb] . Si autem et ipse mortuus fuerit, heredes eius legitimi res [7 1Kb] traditas recipiant.

136. De ordinatione presbyterorum. Ut presbyteri non ordinentur, priusquam examinentur. Et ut excommunicationes passim et sine causa non fiant.

137. De conuersione liberi hominis. Ut liber homo, qui in monasterio regulari comam deposuerit et res suas ibidem delegauerit, promissionem factam secundum regulam firmiter teneat [8 1Kb] .

138. De non cogendo bibere. Ut nemini [9 1Kb] liceat alium cogere ad bibendum [10 1Kb] .

 139. De mercato [11 1Kb] . Ut mercatus [12 1Kb] die Dominico in nullo loco habeatur [13 1Kb] .

140. De presbyteris, qualiter introitum ecclesie consequantur. Ut nullus presbyter ad introitum ecclesie exenia [14 1Kb] donet.

141. De presbyteris, a quibus per ecclesias constituantur. Ut nullus laicus presbyterum in ecclesia [15 1Kb] mittere uel eicere [16 1Kb] presumat, nisi per consensum episcopi.

142. De honore pro ecclesiis dando. Ut episcopi preuideant, quem honorem presbyteri pro ecclesiis senioribus [17 1Kb] tribuant.

143. De decimis dispensandis. Ut decime in potestate episcopi sint [18 1Kb] , qualiter a presbyteris dispensentur.

 144. De ecclesiis uel altaribus. Ut ecclesie uel altaria melius construantur [19 1Kb] . Et nullus presbyter annonam uel fenum in ecclesia [20 1Kb] mittere presumat.

145. De ecclesiis uel altaribus ambiguis [21 1Kb] . Ut ecclesie uel altaria, que ambigue [22 1Kb] sunt de [23 1Kb] consecratione, consecrentur.

146. De linteis altaribus preparandis. Ut presbyter; per parrochias [24 1Kb] suas feminis predicent [25 1Kb] , ut linteamina altaribus [26 1Kb] preparent.

147. De parrochianis alterius presbyteri [27 1Kb] . Ut nullus presbyter alterius parrochianum [28 1Kb] , nisi in itinere fuerit uel [29 1Kb] placitum ibi habuerit, ad missam recipiat.

148. De parrochia alterius presbyteri. Ut nullus presbyter in alterius parrochia missam cantare presumat,  nisi in itinere fuerit, nec decimam ad alterum [30 1Kb] pertinentem audeat recipere.

149. De termino ecclesiarum. Ut terminum habeat unaqueque ecclesia, de quibus uillis decimas [31 1Kb] recipiat.

150 [32 1Kb] . De rebus presbyterorum. Ut unusquisque presbyter res, quas post diem consecrationis adquisierit proprias [33 1Kb] , ecclesie relinquat [34 1Kb] .

151. De penitentibus non cogendis. Ut nullus presbyter aut laicus penitentem inuitet uinum [35 1Kb] bibere aut carnem manducare, nisi ad presens pro ipso unum [36 1Kb] uel duos [37 1Kb] denarios, iuxta qualitatem penitentie, dederit.

152. De presbyteris, a quibus se caueant. Ut nullus  presbyter cartas [38 1Kb] scribat, nec conductor [39 1Kb] sui senioris existat [40 1Kb] .

153. De sepultura, ubi non fiat. Ut nullus deinceps in ecclesia mortuum sepeliat.

154. De predicatione uel capitulis presbyterorum. Ut unusquisque presbyter capitula habeat de maioribus uel de minoribus uitiis [41 1Kb] , per que cognoscere ualeat uel predicare [42 1Kb] subditis suis, ut caueant ab insidiis [43 1Kb] diaboli.

155. De eucaristia. Ut presbyter semper [44 1Kb] eucaristiam habeat paratam, ut quando quis infirmauerit [45 1Kb] , aut paruulus infirmus fuerit, statim eum communicet, ne sine communione moriatur.

156. De ampullis duabus [46 1Kb] in cena Domini habendis. Ut presbyter in cena Domini duas [47 1Kb] ampullas  secum deferat, unam ad chrismam, alteram ad  oleum ad cathecuminos inunguendum uel infirmos [1 1Kb] iuxta sententiam apostolicam; ut quando quis infirmatur, inducat presbyteros [2 1Kb] ecclesie, et orent super eum, unguentes eum oleo in nomine Domini.

157. De nonis [3 1Kb] et decimis. Ut qui ecclesiarum beneficia habent, nonam et decimam [4 1Kb] ex eis ecclesie cuius res sunt donent. Et qui tale beneficium habent, ad [5 1Kb] medietatem laborent, et [6 1Kb] de eorum portione proprio presbytero decimas donent [7 1Kb] .

158. De festiuitatibus in anno. He [8 1Kb] sunt festiuitates in anno, que per omnia uenerari debent: Natalis Domini, sancti Stephani, sancti Iohannis euangeliste, innocentum, octabas [9 1Kb] Domini, epiphania [10 1Kb] , octabas epiphanie, purificatio sancte Marie, pascha dies octo, letania maior [11 1Kb] , ascensa [12 1Kb] Domini, pentecosten,  sancti Iohannis baptiste, sancti Petri et  Pauli, sancti Martini, sancti Andree. De adsumptione sancte Marie interrogandum reliquimus [13 1Kb] .

159. De admonitione sacerdotum. Ut sacerdotes admoneant populum, ut elimosinam dent et orationes faciant pro diuersis plagis quas assidue [14 1Kb] pro peccatis nostris patimur.

160. De predicatione ad plebem. Ut ipsi sacerdotes unusquisque secundum ordinem suum predicare et docere studeat plebem sibi commissam.

161. De ebrietate. De ebrietate, ut primo omnium seniores semetipsos exinde caueant et eorum iunioribus exemplum bonum sobrietatis ostendant.

162. De admonitione ad omnes. Admonendi sunt omnes generaliter secundum euangelicam auctoritatem, ut sic luceant opera eorum bona [15 1Kb] coram hominibus,  ut glorificent Deum, qui in celis est [16 1Kb] .



INCIPIT PRAEFATIUNCULA LIBELLI SECUNDI [1 1Kb] .


 Supra in primo [2 1Kb] capitula ecclesiastica que domnus imperator Karolus fecit adunaui [3 1Kb] . In hoc uero ea [4 1Kb] ecclesiastica que domnus Hludowicus [5 1Kb] cesar  piissimus et Lutharius imperator [6 1Kb] filius ipsius ediderunt [7 1Kb] descripsi libello.




INCIPIUNT CAPITULA.


     1. Prelocutio.
    2. De diuina prouidentia in constitutione domni imperatoris, et de conseruatione trium capitulorum.
    3. De hoc quod admonitor fidelium domnus imperator sit, et omnes fideles adiutores ipsius.
    4. De sacro ministerio episcoporum, et de ammonitione domni imperatoris ad episcopos.
    5. De admonitione domni imperatoris ad episcopos de sacerdotibus ad eorum curam pertinentibus, et de scolis.
    6. De admonitione ad comites pro utilitate sancte Dei ecclesie.
    7. De admonitione ad laicos pro honore ecclesiastico conseruando.
    8. De admonitione ad abbates et laicos pro monasteriis ex regali largitate sibi commissis.
    9. De admonitione ad episcopos, abbates et ad omnes fideles pro comitum adiutoriis.
    10. De admonitione ad episcopos uel comites pro concordia ad inuicem et cum ceteris fidelibus.
    11. De admonitione ad omnes generaliter pro caritate et pace ad inuicem.
    12 [a 1Kb] . De hoc quod unusquisque episcoporum uel comitum  partem ministerii regalis habeat, et de testimonio ipsorum ad inuicem.
    13 [b 1Kb] . De causa orta ad inhonorationem regni pertinente.
    14. De pace in itinere exercitali custodienda.
    15. De denuntiatione, ut qui in hostem pergunt, suos qui in suo obsequio sunt, unusquisque cognoscat.
    16. De inhonoratione regis propter neglegentiam eorum qui legationes male recipiunt.
    17. De locis in quibus legationes recipiende sunt.
     18. De admonitione unius monete.
    19. De iniustis theloneis.
    20. De pontibus ubi antiquitus fuerunt renouandis.
    21. De nonis et decimis.
    22. De operibus in restaurationem ecclesiarum adimplendis.
    23. De comitibus, ut ministris ecclesie in suis ministeriis adiutores sint.
    24. De capitulis a cancellario palatii ab archiepiscopis et comitibus accipiendis [Cod. 1, accipiendum].
    25. De nominibus locorum, in quibus missi dominici legatione funguntur.
    26. De commemoratione ad legationem predictorum missorum pertinente.
    27. De hoc, quod per missos dominicos ea que per capitula statuta sunt, omnibus nota fieri debeant.
    28. De admonitorio ad eos qui legatione funguntur.
    29. De rebus ad uenerabilem locum pertinentibus non alienandis.
    30. De hoc, quomodo liceat ad imperatorem res sancti loci transferri.
    31. De orphanis et exhereditatis subueniendum.
     32. De rebus pauperum uel minus potentum mala occasione non emendis [c 1Kb] .
    33. De festiuitatibus anni.
    34. De antiquis ecclesiis, ut honorem suum habeant.
    35. De spiritalibus filiolis.
    36. De hoc, ut sacerdotes inreprehensibiles sint.
    37. De hoc, ut ab incestuosis et ab his qui decimas non dant, et a presbyteris neglegenter uiuentibus, wadii non accipiantur [d 1Kb] .
     38. De discretione, corporis et sanguinis Dominici perceptione.
    39. De hominibus diuersarum conditionum, et de his qui eis prelati sunt.
    40. De feminis et abbatissis, quales sint que monasteriis puellaribus preferri debent.
    41. De incestuosis et homicidis, sacerdotum admonitionibus  aurem nolentibus accommodare.
    42. De dominis subditorum admonendis.
    43. De corporis Domini et sanguinis communicatione laicorum.
    44. De eruditione filiorum a parentibus et patrinis.
    45. De ecclesiis antiquitus constitutis.
    46. De sepultura.





INCIPIUNT PRAEDICTA CAPITULA ET EORUM TEXTUS.


 1. Prelocutio. Omnibus uobis aut uisu aut auditu notum esse non dubitamus, quia genitor [1 1Kb] noster et progenitores, postquam a Deo ad hoc electi sunt, in [2 1Kb] hoc precipue studuerunt, ut honor sancte Dei ecclesie et status regni decens maneret. Nos etiam  iuxta modum nostrum eorum sequentes exemplum, sepe uestram deuotionem de his ammonere curauimus, et Deo miserante multa iam emendata et correcta [3 1Kb] uidemus. Unde et Deo iustas laudes persoluere, et uestre bone intentioni multimodas debemus [4 1Kb] gratias referre.

2. De diuina prouidentia in constitutione domni imperatoris, et de conseruatione trium capitulorum. Sed quoniam complacuit diuine prouidentie nostram mediocritatem ad hoc constituere, ut sancte sue ecclesie et regni huius curam gereremus [5 1Kb] , ad hoc certare et nos ac [6 1Kb] filios ac socios nostros diebus uite nostre optamus, ut tria specialiter capitula et a nobis et a uobis [7 1Kb] , Deo opem ferente, in [8 1Kb] huius  regni administratione specialiter conseruentur; id est, ut defensio et exaltatio uel honor sancte Dei ecclesie et seruorum illius congruus maneat, et pax et iustitia in omni generalitate populi nostri conseruetur. In his quippe maxime studere et de his in omnibus placitis que uobiscum, Deo auxiliante, habituri sumus, uos admonere optamus, sicut debitores sumus.

3. De hoc, quod admonitor fidelium domnus imperator sit, et omnes fideles adiutores [9 1Kb] ipsius. Sed quamquam summa huius ministerii in nostra persona consistere uideatur, tamen et diuina auctoritate et humana ordinatione ita per partes diuisum esse cognoscitur, ut unusquisque uestrum in suo loco et ordine partem nostri ministerii habere cognoscatur.  Unde apparet [10 1Kb] , quod ego omnium [11 1Kb] uestrum admonitor esse debeo, et omnes uos nostri adiutores esse debetis. Nec enim ignoramus, quid unicuique [12 1Kb] uestrum in [13 1Kb] sibi commissa portione conueniat. Et ideo pretermittere non possumus, quin unumquemque [14 1Kb] iuxta suum ordinem admoneamus.

4. De sacro ministerio episcoporum, et de admonitione domni imperatoris ad episcopos. Sed quoniam scimus, quod specialiter pertineat ad episcopos, ut primum ad sacrum ministerium suscipiendum iuste  accedant, et in eodem ministerio religiose uiuant, et tam bene uiuendo quam recte predicando populis sibi commissis iter uite prebeant, et ut in [15 1Kb] monasteriis in suis parrochiis constitutis sancta religio [16 1Kb] obseruata [17 1Kb] fiat, et ut unusquisque iuxta  suam [18 1Kb] professionem ueraciter uiuat, curam impendant [19 1Kb] ; omnes uos in hoc sacro ordine constitutos et officio pastorali functos monemus atque rogamus, ut in hoc maxime elaborare studeatis [20 1Kb] , et per uosmetipsos et per uobis subiectos, quantum ad uestrum ministerium pertinet, nobis [21 1Kb] ueri adiutores in administratione [22 1Kb] ministerii nobis commissi existatis, ut in iudicio non condempnari pro nostra et uestra neglegentia, sed potius pro [23 1Kb] utrorumque bono studio remunerari mereamur. Et ubicumque per neglegentiam abbatis aut abbatisse uel comitis siue uassi [24 1Kb] nostri, aut alicuiuslibet [25 1Kb] persone aliquod uobis difficultatis in hoc apparuerit obstaculum, nostre dinoscentie id ad tempus insinuare non differatis; ut nostro auxilio suffulti, quod uestra auctoritas exposcit,  famulante, ut decet, potestate nostra facilius perficere ualeatis [26 1Kb]

5. De admonitione domni imperatoris ad episcopos de sacerdotibus ad eorum curam pertinentibus, et de scolis. De sacerdotibus uero ad uestram curam pertinentibus magnum adhibete [27 1Kb] studium, ut qualiter uiuere debeant et quomodo populis ad suam portionis curam pertinentibus exemplo et uerbo prosint, a uobis cum magna cura edoceantur, et admoneantur [28 1Kb] , et id ut facere studeant uestra pontificali auctoritate constringantur. Quicquid autem in illis a populis iuste reprehenditur, in exemplo proprie conuersationis uestra prouidentia corrigere [29 1Kb] non neglegat. Ne uero ecclesie [30 1Kb] illis commisse in restauratione aut in  luminaribus iuxta possibilitatem rerum ab illis neglegantur, uestra nichilominus [31 1Kb] inuigilare debet solertia. Et sicut alios prohibetis [32 1Kb] , ne de mansis ad ecclesie luminaria datis [33 1Kb] aliquid accipiant, sic et uos et uestri archidiaconi de eisdem mansis nichil accipiendo aliis exemplum prebeatis; sed potius ad id quod data sunt, seruire concedantur, ut totum, sicut dictum est, in restauratione ecclesiarum et luminaribus uestra auctoritate et studio cedere possit. Scole sane ad filios et ministros ecclesie instruendos  uel edocendos, sicut nobis preterito tempore ad Attiniacum [1 1Kb] promisistis et uobis iniunximus, in congruis locis, ubi necdum perfectum est, ad multorum utilitatem et profectum a uobis ordinari non neglegatur [2 1Kb] .

6. De admonitione ad comites pro utilitate sancte Dei ecclesie. uobis uero comitibus dicimus uosque commonemus, quia ad uestrum ministerium maxime pertinet, ut reuerentiam [3 1Kb] et honorem sancte Dei ecclesie exhibeatis, et cum episcopis uestris concorditer uiuatis, et eis adiutorium ad suum ministerium peragendum prebeatis, et ut uos ipsi in ministeriis uestris pacem et iustitiam faciatis, et que [4 1Kb] nostra auctoritas publice fieri decernit, ut in uestris ministeriis studiose perficere [5 1Kb] studeatis. Proinde monemus  uestram fidelitatem [6 1Kb] , ut memores sitis fidei nobis promisse, et [7 1Kb] in parte ministerii nostri [8 1Kb] uobis commissi [9 1Kb] , in pace scilicet et iustitia facienda, uosmetipsos coram Deo et coram hominibus tales exhibeatis, ut et nostri ueri adiutores et populi conseruatores iuste dici et uocari possitis. Et nulla quelibet causa aut munerum acceptio aut amicitia cuiuslibet uel odium, aut timor uel gratia ab statu rectitudinis uos deuiare compellat, quin inter proximum et proximum semper iuste iudicetis. Pupillorum uero et uiduarum et ceterorum pauperum adiutores ac defensores et sancte ecclesie [10 1Kb] uel seruorum illius honoratores iuxta uestram possibilitatem sitis. Illos quoque, qui temeritate et uiolentia in furto [11 1Kb] et latrocinio  [12 1Kb] siue rapinis communem pacem populi perturbare moliuntur, uestro studio et correctione, sicut decet, compescite [13 1Kb] . Et si aliqua persona in aliquo uobis impedimento fuerit, quin ea que dicimus facere non ualeatis, nobis ad tempus illud notum fiat, ut nostra auctoritate adiuti ministerium uestrum [14 1Kb] digne adimplere possitis.

7. De admonitione ad laicos pro honore ecclesiastico conseruando. Omnes uero laicos monemus, ut honorem ecclesiasticum conseruent, et dignam uenerationem episcopis et Dei sacerdotibus exhibeant, et ad eorum predicationem cum suis deuote occurrant, et ieiunia ab illis communiter indicta reuerenter conseruent et suos obseruare doceant et compellant. Ut etiam dies Dominicus sicut decet honoretur et colatur,  omnes studeant. Et [15 1Kb] ut liberius fieri possit [16 1Kb] , mercata et placita a comitibus, sicut sepe admonitum fuit, illo die prohibeantur.

8. De admonitione ad abbates et laicos pro monasteriis ex regali largitate sibi commissis. Abbatibus quoque et laicis specialiter iubemus, ut in monasteriis que ex [17 1Kb] nostra largitate habent [18 1Kb] , episcoporum consilio et documento ea que ad religionem canonicorum, monachorum, sanctimonialium pertinent,  peragant et eorum salubrem admonitionem in hoc libenter audiant et obediant.

9. De admonitione ad episcopos [19 1Kb] , abbates, et ad omnes fideles pro comitum adiutoriis. Episcopis iterum, abbatibus et uassis nostris et omnibus fidelibus laicis dicimus, ut comitibus [20 1Kb] ad iustitias faciendas adiutores sitis.

10. De admonitione ad episcopos uel comites pro concordia ad inuicem et cum ceteris fidelibus. Episcopi uero uel comites et inuicem et cum ceteris fidelibus concorditer uiuant, et ad sua ministeria peragenda uicissim sibi adiutorium ferant.

11. De admonitione ad omnes generaliter, et [21 1Kb] pro caritate et pace ad inuicem. Omnibus etiam generaliter dicimus, ut caritatem et pacem ad inuicem habeatis [22 1Kb] ,  et generalem iussionem nostram generaliter obseruare decertetis, et missis nostris pro qualicumque scilicet aut ecclesiastica aut publica utilitate uel oportunitate a nobis directis nostri honoris causa honorem exhibeatis, et propter nostre auctoritatis uenerationem ea que per illos iniungimus, agere non [23 1Kb] neglegatis.

12. De hoc, quod unusquisque episcoporum uel comitum partem ministerii regalis habeat, et de testimonio ipsorum ad inuicem. Et quoniam, sicut diximus, unusquisque uestrum partem ministerii nostri per partes [24 1Kb] habere dinoscitur, uolumus studere et per clamatores et per alia quelibet certa indicia, et per missos nostros quos ad hoc ordinauerimus, qualiter  unusquisque ad hoc certare studuerit, et per commune testimonium, id est, episcoporum de comitibus, comitum de episcopis, comperire, qualiter scilicet comites iustitiam diligant et faciant, et quam religiose episcopi [25 1Kb] conuersentur et predicent, et amborum relatu de aliorum fidelium in suis ministeriis consistentium equitate et pace atque concordia cognoscere [26 1Kb] . Similiter etiam uolumus, ut omnes illis et illi omnibus de communi societate et statu a nobis interrogati uerum testimonium sibi mutuo perhibere possint.

13. De causa orta ad inhonorationem regni pertinente. Et si talis causa in qualibet [27 1Kb] prouincia aut in aliquo comitatu orta fuerit, que aut ad inhonorationem regni aut ad [28 1Kb] commune dampnum pertineat,  que etiam sine nostra potestate corrigi non possit, nos diu latere non permittatis, qui omnia, Deo auxiliante, corrigere debemus; quia quicquid actenus [29 1Kb] in his, que ad pacem et iustitiam totius populi pertinent et [30 1Kb] honorem regni et communem utilitatem, aut a nobis aut a uobis neglectum est, debemus, Deo auxiliante, certare, abhinc qualiter [31 1Kb] nostro et uestro studio emendatum fiat.

14. De pace in itinere exercitali custodienda. De  pace uero in exercitali itinere seruanda usque ad marcham [1 1Kb] , hoc omnibus notum fieri uolumus, quod quicumque auctorem damni sibi preterito anno inlati nominatim cognoscit [2 1Kb] , ut iustitiam de illo querat et accipiat.

15. De denuntiatione, ut [3 1Kb] qui in hostem pergunt, suos, qui in suo obsequio sunt, unusquisque cognoscat. Deinceps tamen omnibus denuntiare uolumus, ut cognoscat unusquisque, omnes qui in suo obsequio in tali itinere pergunt, siue sui sint, siue alieni, ut ille de eorum factis rationem se sciat redditurum; et [4 1Kb] quicquid ipsi in pace uiolanda deliquerint, ad ipsius debet pleuium [5 1Kb] pertinere; ea scilicet conditione, ut pacis uiolator primum [6 1Kb] iuxta facinoris qualitatem, siue coram nobis, siue [7 1Kb] coram misso nostro, dignas  penas persoluat; et senior qui secum [8 1Kb] talem duxerit, quem aut constringere noluit aut non potuit, ut nostram [9 1Kb] iussionem seruaret et insuper in regno nostro predas facere non timeret, pro illius neglegentia, si ante [10 1Kb] eum de his non admonuerit, et postquam neglegentia contemptoris ad eius notitiam peruenerit, eum corrigere sicut decet neglexerit, honore suo priuetur; ut scilicet neuter illorum sine iusta uindicta remaneat [11 1Kb] .

16. De inhonoratione regis propter neglegentiam eorum qui legationes male recipiunt. De inhonoratione quoque regis et regni, et [12 1Kb] mala fama in exteras nationes dispersa, propter neglegentiam eorum qui legationes ad nos directas in suis mansionibus  aut male recipiunt, aut constitutam a nobis expensam non tribuunt, aut parauereda [13 1Kb] dare nolunt, aut furto [14 1Kb] aliquid eis subripiunt, aut quod perpessimum est, apertas uiolentias eos cedendo et res eorum diripiendo in ipsis exercere non pertimescunt, hoc omnibus notum esse uolumus, quod quicumque ex his qui honores nostros habent [15 1Kb] , abhinc neglegentiam hanc [16 1Kb] emendare non certauerit [17 1Kb] , et suos homines, qui eius uice hoc agere debent, ut id bene perficiant non instruxerit, aut non [18 1Kb] constrinxerit ut ulterius illud neglegere non presumant [19 1Kb] , et honorem nostrum et regnum nobis [20 1Kb] commissum custodire contempserit, nec nostrum nec regni nostri honorem ulterius nolumus [21 1Kb] ut habeat; sed uolumus, ut unusquisque fidelium nostrorum procuratores  rerum suarum de his specialiter instruat [22 1Kb] , ut quandocumque et undecumque legatio aduenerit, et aut litteras aut missum uiderint, honorifice illam [23 1Kb] in omni loco imperii nostri, propter nostrum et totius regni honorem, omnes suscipere ualeant [24 1Kb] .

17. De locis in quibus legationes recipiende sunt.  In illis uero locis, ubi modo uia et mansionatici [25 1Kb] a genitore nostro et a nobis per capitulare ordinati sunt, missos ad hoc specialiter constitutos, qui hoc [26 1Kb] iugiter preuideant, habeant, ut omnia que ad easdem legationes suscipiendas pertinent, fideles nostri ad hoc constituti ad tempus preparare studeant, ut non tunc sit necesse de longe querere uel adducere, quando tempus est illa dare uel persoluere. In ceteris uero locis per totum imperium nostrum unusquisque fidelium nostrorum, et per se et per ministros suos, sicut diximus, sedulam uigilantiam adhibeat [27 1Kb] .

18. De admonitione unius monete [28 1Kb] . De moneta uero, unde iam per tres annos et admonitionem fecimus, et tempus quando una teneretur et alie omnes  cessarent constituimus, hoc omnibus notum esse uolumus, quoniam ut absque ulla excusatione cito possit emendari, spatium usque ad missam sancti Martini dare decreuimus, ut unusquisque comitum in suis ministeriis de hoc iussionem nostram [29 1Kb] tunc possit habere adimpletam; quatinus ab illa die non alia [30 1Kb] , sed illa sola per totum regnum nostrum ab omnibus habeatur, iuxta illam constitutionem, sicut in capitulis, que de hac re illis comitibus dedimus in quorum ministeriis moneta percutitur, constitutum est: quia tunc uolumus missos nostros huius rei gratia dirigere per singulos comitatus, qui diligenter inquirant, qualiter comites in hoc iussionem nostram [31 1Kb] adimplere certauerint. Et quicumque neglegens inde inuentus fuerit, uolumus ut ante nostram presentiam  quantocius uenire iubeatur, et [32 1Kb] rationem reddat, utrum hoc quod iussimus facere noluerit aut non potuerit; aut si [33 1Kb] aliqua re prepediente id facere non potuit [34 1Kb] , cur nobis ipsam [35 1Kb] impossibilitatem ad tempus non adnuntiauit; quia si ipse [36 1Kb] aut non uoluit, aut sue neglegentie causa non potuit, nos talem inuenire uolumus, qui hoc quod iubemus seruare uelit et possit. Ut autem iussio [37 1Kb] nostra in hac re citius impleatur, uolumus ut quicumque ab illa die alium denarium negotiandi causa protulerit, a comite et ministris eius auferatur ab eo.

19. De iniustis theloneis. Similiter quoque de iniustis theloneis, de quibus qualiter ab omnibus obseruandum esset, et capitulis constituimus, et creberrimas  admonitiones fecimus, predicti missi nostri uolumus ut inquisitionem faciant, a quibus nostra iussio in hoc adimpleta, a quibus quoque sit neglecta; et eum qui implere neglexit aut distulit, ad nostram uolumus ut ueniat iussus presentiam, ut cito rationem de his, sicut superius diximus, reddat; et si  culpabilis inuentus fuerit, dignam correctionem accipiat, ut ceteris neglegentibus exemplum terroris prebeat.

20. De pontibus ubi antiquitus fuerunt renouandis. Ut ubi pontes antiquitus fuerunt, et in his locis, ubi tempore genitoris nostri ipso iubente diuersarum necessitatum causa facti [1 1Kb] , omnino absque ulla dilatione ab his qui eos tunc [2 1Kb] fecerunt, restituantur et renouentur, ita ut ad missam sancti Andree restaurati fiant; nisi forte aut ipsa operis magnitudo aut aquarum in quolibet [3 1Kb] inundatio hoc prohibeat. Aliter uero nullus qualibet occasione hoc neglegere aut differre presumat, quin ad predictum tempus completum fiat. Et missi nostri, quorum superius mentionem fecimus, uolumus ut renuntient, in quibus  locis nostra iussio impleta, in quibus neglecta est, aut aliqua impossibilitate uel certa ratione dilata.

21. De nonis [4 1Kb] et decimis. De nonis [5 1Kb] quidem et decimis, unde et genitor noster et nos frequenter et in diuersis placitis admonitionem fecimus, et per capitularia nostra qualiter hec obseruentur ordinauimus, uolumus atque iubemus, ut de omni conlaboratu [6 1Kb] et de uino et feno [7 1Kb] fideliter et pleniter ab omnibus nona [8 1Kb] et decima persoluatur. De nutrimine [9 1Kb] uero pro decima, sicut actenus consuetudo fuit, ab omnibus obseruetur. Si quis tamen episcoporum fuerit qui argentum pro hoc accipere uelit, in sua maneat potestate, iuxta quod ei et illi qui hoc persoluere debet conuenerit.

 22. De operibus in restaurationem ecclesiarum adimplendis. Similiter quidem de operibus in restaurationem [10 1Kb] ecclesiarum siue in faciendo, siue in redimendo, episcopalis potius sequatur uoluntas. Nullatenus tamen remaneat, quin, sicut a nobis sepe iussum est, hoc aut illud partibus ecclesiarum persoluatur. Et hoc omnibus notum sit, quia quicumque neglegenter exinde egerit, et coram nobis exinde neglegens repertus fuerit, illud uolumus omnino, ut subeat quod in nostro capitulari de hac re communi consultu fidelium nostrorum ordinauimus.

23. De comitibus, ut [11 1Kb] ministris ecclesie in suis ministeriis adiutores sint. Comites uero ministris ecclesie in [12 1Kb] eorum [13 1Kb] ministeriis, ut hoc plenius et de nostris et de se et de suis hominibus optinere possint,  adiutores in omnibus fiant. Et quicumque prima et secunda uice de his a comite ammonitus non  se correxit, uolumus per eundem comitem eius neglegentia ad nostram notitiam perferatur, ut nostra auctoritate, quod in [14 1Kb] nostro capitulari continetur [15 1Kb] , subire cogatur.

24. De capitulis a cancellario palatii ab [16 1Kb] archiepiscopis et comitibus accipiendis. uolumus etiam, ut capitula que nunc et alio tempore consultu fidelium nostrorum a nobis constituta sunt, a cancellario nostro archiepiscopi et comites eorum de propriis ciuitatibus modo aut per se aut per suos missos accipiant, et [17 1Kb] unusquisque per suam diocesim ceteris episcopis, abbatibus, comitibus, et [18 1Kb] aliis fidelibus nostris ea transcribi faciant et in suis comitatibus coram omnibus [19 1Kb] relegant, ut cunctis nostra ordinatio et uoluntas nota fieri possit. Cancellarius tamen noster  nomina episcoporum et comitum qui ea accipere curauerint, notet [20 1Kb] , et ea ad nostram notitiam perferat, ut nullus hoc pretermittere presumat. uassi quoque et uassalli [21 1Kb] nostri nobis famulantes uolumus ut condignum apud omnes habeant honorem, sicut a genitore nostro et a nobis sepe admonitum est [22 1Kb] .

25. De nominibus locorum, in quibus missi dominici legatione funguntur. In uesuntio [23 1Kb] , que est diocesis Bernoini [24 1Kb] archiepiscopi, Heiminus episcopus et Monogoldus [25 1Kb] comes. In Mogontia [26 1Kb] , que est diocesis Heistulfi archiepiscopi, idem Heistulfus episcopus et Ruodbertus [27 1Kb] comes. In Treueris Hetti [28 1Kb] archiepiscopus et Adalbertus comes. In [29 1Kb]  Colonia Hadaboldus [30 1Kb] archiepiscopus et Eemundus [31 1Kb] comes. In Remis Ebo [32 1Kb] archiepiscopus, quando potuerit; et quando ei non licuerit, Ruothadus [33 1Kb] episcopus eius uice et Hruotfridus [34 1Kb] comes sint, super sex uidelicet comitatus, id est Remis, Catolonis [35 1Kb] , Suessionis [36 1Kb] , Siluanectis, Beluacus, et Laudunum. Super quatuor uero episcopatus, qui [37 1Kb] ad eandem diocesim pertinent, id est Nouiomacensem, Ambianensem, Taruanensem [38 1Kb] , et [39 1Kb] Camaracensem, Ragnarius [40 1Kb] episcopus et Berengarius comes. Senones Hieremias archiepiscopus et Donatus [41 1Kb] comes [42 1Kb] . Rothomagum [43 1Kb] Willibertus [44 1Kb] archiepiscopus et Ingobertus [45 1Kb] comes. Turones Landramnus archiepiscopus et Hruodbertus [46 1Kb] comes. Lugdunum [47 1Kb] , Tarentasia, et uienna Albericus episcopus [48 1Kb] ,  et Rihhardus [49 1Kb] comes.

26. De commemoratione ad legationem predictorum  missorum pertinente. Commemoratio, quid ad predictorum missorum legationem pertineat. Primo, ut conuentum [1 1Kb] in duobus aut tribus locis congregent, ubi omnes ad eorum [2 1Kb] legationem pertinentes conuenire possint; et omnibus generaliter notum faciant, qualis sit eorum legatio, scilicet ad hoc esse se a nobis [3 1Kb] missos constitutos, ut si quilibet [4 1Kb] episcopus aut comes ministerium suum per quodlibet impedimentum implere non possit, ad [5 1Kb] eos recurrat, et cum eorum adiutorio [6 1Kb] ministerium suum [7 1Kb] adimpleat; et si talis causa fuerit que per eorum admonitionem emendari [8 1Kb] non possit, per eos ad nostram notitiam deferatur. Et si forte episcopus aut comes aliquid neglegentius in suo ministerio egerit [9 1Kb] , per istorum admonitionem corrigatur. Et omnis  populus sciat, ad hoc eos [10 1Kb] esse constitutos, ut quicumque per neglegentiam [11 1Kb] aut incuriam uel impossibilitatem comitis [12 1Kb] , iustitiam suam adquirere non potuerit, ad eos primum querelam suam possit deferre, et per eorum auxilium iustitiam adquirere; et quando aliquis ad nos necessitatis causa reclamauerit [13 1Kb] , ad eos possimus relatorum querelas ad definiendum remittere. Ipsi uero missi non sine certissima causa uel necessitate huc illucque discurrant; nisi forte quando tale aliquid in cuiuslibet ministerio ad legationem suam pertinente [14 1Kb] ortum esse cognouerint, quod eorum presentia indigeat, et sine eorum [15 1Kb] consilio uel adiutorio emendari non possit. Inde tamen debent esse solliciti, ut [16 1Kb] propter illorum neglegentiam nichil in sua legatione  incorrectum remaneat; sed ubi certam et ueram necessitatem cognouerint, nostram iussionem adimplere non neglegant.

27. De hoc, quod per missos dominicos ea que per capitula statuta sunt, omnibus nota fieri debeant. uolumus etiam, ut omnibus notum sit, quia [17 1Kb] ad hoc constituti sunt, ut ea que per capitula nostra generaliter de quibuscumque causis statuimus, per illos [18 1Kb] nota fiant omnibus, et in eorum procuratione consistant [19 1Kb] , ut ab omnibus adimpleantur. Et ubi forte aliquo tali impedimento, quod per [20 1Kb] eos [20 1Kb] emendari non possit, aliquid de his que [21 1Kb] constituimus ac iussimus remanserit imperfectum, eorum relatu nobis ad tempus indicetur, ut per nos corrigatur,  quod per eos corrigi non potuit [22 1Kb] .

28. De admonitorio ad eos qui legatione funguntur. Nosse uos credimus, quanti sit ponderis legatio quam uobis commisimus, et quam sit periculosum [23 1Kb] tante rei curam neglegere, quantam uos [24 1Kb] pro nostra omnium communi salute ex [25 1Kb] nostra obligatione suscepisse non ignoratis. De qua [26 1Kb] cum uos interrogassemus,  non sic nobis responsum est, ut in eo responso sufficere potuisset ad eandem [27 1Kb] dispositionem, quam rerum necessitas ad communem utilitatem pertinentium poscere [28 1Kb] uidebatur, uel que nobis aliquod securitatis solatium afferre potuisset. Et hoc ideo [29 1Kb] euenisse perspeximus, quia anno preterito, quando capitulare legationis uestre uobis dedimus, caute uos obseruare iussimus, nec sine causa his quos honoratos esse uolumus, aliqua fieret iniuria. Quapropter uolumus uobis notum facere, qualiter nunc Deo [30 1Kb] adiuuante eandem iussionem nostram debeatis adimplere. uolumus, ut missi nostri, quos ad hoc constitutos habemus, ut curam et sollicitudinem habeant quatinus [31 1Kb] unusquisque qui [32 1Kb] rector a nobis populi nostri constitutus est [32 1Kb] , in suo ordine officium  sibi commissum iuste ac Deo placite ad honorem nostrum ac populi nostri utilitatem administret, in hunc modum cognoscendi diligentiam adhibeant, si ea que in capitulari nostro, quod eis anno preterito dedimus, continentur [33 1Kb] , secundum [33 1Kb] uoluntatem Dei ac iussionem nostram fiant adimpleta. Itaque uolumus, ut medio mense Maio conueniant idem missi, unusquisque in sua legatione, cum omnibus episcopis, abbatibus, comitibus, ac uassis [34 1Kb] nostris, aduocatis nostris [35 1Kb] , ac uicedominis abbatissarum, necnon et eorum qui propter aliquam ineuitabilem necessitatem ipsi uenire non possunt, ad locum unum. Et si necesse fuerit, propter oportunitatem conueniendi, in duobus uel tribus locis, uel maxime propter pauperes [36 1Kb] populi, idem conuentus habeatur,  qui omnibus [37 1Kb] congruat. Et habeat unusquisque comes uicarios et centenarios suos seeum, necnon et de primis scabinis [38 1Kb] suis tres aut quattuor. Et in eo conuentu primum [39 1Kb] christiane religionis et ecclesiastici ordinis conlatio fiat; deinde inquirant missi nostri ab uniuersis, qualiter unusquisque illorum qui ad hoc a nobis constituti sunt, officium sibi commissum secundum Dei uoluntatem ac iussionem nostram administret in populo, aut [40 1Kb] quam concordes atque unanimes [41 1Kb] ad hoc sint, uel qualiter uicissim sibi auxilium ferant ad ministeria sua peragenda. Et tam diligenter ac studiose hanc inuestigationem faciant, ut omnem rei ueritatem per eos cognoscere ualeamus. Et si aliqua talis causa ad eorum notitiam perlata  fuerit que illorum auxilio indigeat, secundum qualitates causarum que in nostro capitulari continentur, tunc uolumus ut illuc pergant, et ex nostra auctoritate illud corrigere studeant.

29. De rebus ad uenerabilem locum pertinentibus non alienandis. Nulla sub Romana ditione [42 1Kb] constituta ecclesia, uel exenodochium [43 1Kb] , uel ptochotrophium,  uel [1 1Kb] nosochomium, uel orphanotrophium, uel gerontochomium, uel brephotrophium, uel monasterium tam monachorum quam sanctimonialium [2 1Kb] , archimandritam habens [3 1Kb] uel archimandritissam [4 1Kb] ; ergo his omnibus non liceat alienare rem immobilem, siue domum, siue agrum, siue hortum, siue rusticum mancipium, uel panes ciuiles [a 1Kb] , neque creditoribus [5 1Kb] specialis hypotece [6 1Kb] titulo obligare. Alienationis autem uerbum contineat uenditionem, donationem, permutationem, et emphitheuseos [7 1Kb] perpetuum contractum. Sed omnes omnino sacerdotes huiusmodi [8 1Kb] alienatione abstineant, penas [9 1Kb] timentes, quas Leoniana constitutio minatur, id est, ut is quidem qui comparauerit, rem loco uenerabili reddat cuius et antea fuerat, scilicet cum fructibus aliisque [10 1Kb] emolumentis,  que in medio tempore facta sunt; hyconomum [11 1Kb] autem ecclesie, prestare omne lucrum, quod ex se [12 1Kb] huiusmodi prohibita alienatione senserit [13 1Kb] , uel ecclesiam [14 1Kb] damno effecerit, ita ut in posterum hyconomus non sit. Non solum autem ipse, sed etiam successores eius teneantur [15 1Kb] , siue ipse archyconomus alienauerit, siue respiciens [16 1Kb] alienantem episcopum non [17 1Kb] prohibuerit; multo magis si consenserit. Tabellionem autem, qui talia interdicta strumenta [18 1Kb] conscripsit, perpetuo exilio tradi oportet. Magistratus autem, qui [19 1Kb] eadem strumenta admiserunt, et [20 1Kb] officiales qui operam dederunt ut [21 1Kb] et [22 1Kb] monumentis intimentur donationes [23 1Kb] , uel cetere [24 1Kb] alienationes actis interuenientibus confirmentur [25 1Kb] , non solum magistratu [26 1Kb] , sed etiam dignitate [27 1Kb] et facultatibus  suis cedant. Remittit autem constitutio ea que in preterito tempore acta sunt; excepit [28 1Kb] autem quosdam contractus [29 1Kb] , quos in sequentibus exponit capitulis [30 1Kb] , per quos et [31 1Kb] ecclesiarum immobiles res alienari possunt. Exenodochium, id est locus uenerabilis in quo peregrini suscipiuntur. Ptochotrophium, id est locus uenerabilis in quo pauperes et infirmi homines pascuntur [32 1Kb] . Nosochomium, id est locus uenerabilis in  quo egroti homines curantur [33 1Kb] . Orphanotrophium [34 1Kb] , id est locus uenerabilis in quo parentibus orbati pueri pascuntur. Gerontochomium [35 1Kb] , id est locus uenerabilis in quo pauperes et propter senectutem solam infirmi homines curantur. Brephotrophium, id est locus uenerabilis in quo infantes aluntur.

30. De hoc, quomodo liceat aa imperatorem res sancti loci transferre. Si princeps uoluerit rem immobilem sancto loco prestare et accipere ab eo aliam immobilem rem, et eo modo permutationem contrahere, liceat hoc facere ei diuina pragmatica [36 1Kb] sanctione ab eo promulgata.

31. De orphanis et exhereditatis subueniendum. Propter istius [37 1Kb] itaque pacis concordiam conseruandam [38 1Kb] placuit nobis de orfanis [39 1Kb] et pauperibus, qui debite  uel indebite dicuntur amisisse hereditatem paterni uel materni iuris ad se legibus [40 1Kb] pertinentem, si alicubi inuenti fuerint quos patres uel [41 1Kb] matres [41 1Kb] propter traditiones [42 1Kb] illorum exheredes fecerunt, aliorum scilicet suasionibus aut petitionibus uel aliquo ingenio, omnino uolumus atque decreuimus [43 1Kb] emendari, quantum ad nos uel ad nostram pertinet potestatem, iuxta uoluntatem Dei et uestram [44 1Kb] sanctam ammonitionem et considerationem; ut si forte extra officium nostrum alicubi inuentum fuerit, ammonere uestram clementiam audeamus, ut emendetur.

32. De rebus pauperum uel minus potentum mala occasione non emendis [45 1Kb] . Propter prouisiones pauperum, pro quibus curam habere debemus, placuit nobis, ut nec episcopi nec abbates, nec comites, nec  uicarii, nec iudices, nullusque omnino sub mala occasione uel malo ingenio res pauperum uel minus potentum nec emere nec ui tollere audeat; sed quisquis ex eis aliquid comparare uoluerit, in publico placito coram idoneis testibus et cum ratione hoc faciat. Ubicumque autem aliter inuentum fuerit, factum hoc omnino emendetur per iussionem nostram [46 1Kb] [b 2Kb] .

 33. De festiuitatibus anni. Festos dies in anno celebrare sanximus, hoc est diem dominicum pasche cum omni honore et sobrietate uenerari, simili modo totam ebdomadam illam obseruare decreuimus; diem ascensionis Domini [1 1Kb] pleniter celebrare; in pentecosten similiter ut in pascha; in natale [2 1Kb] apostolorum Petri et Pauli diem unum; natiuitatem sancti Iohannis baptiste, adsumptionem sancte Marie [3 1Kb] , dedicationem sancti Michelis, natalem [4 1Kb] sancti Remigii [5 1Kb] , sancti Martini, sancti Andree; in natale [6 1Kb] Domini dies quatuor; octabas Domini; epiphaniam [7 1Kb] Domini; purificationem sancte Marie. Et illas festiuitates martyrum uel confessorum obseruare decreuimus, quorum in unaquaque parrochia sancta corpore requiescunt.

 34. De antiquis ecclesiis, ut [8 1Kb] honorem suum habeant. Ecclesie antiquitus constitute nec decimis nec aliis possessionibus priuentur, ita ut nouis oratoriis tribuatur [9 1Kb] .

35. De spiritalibus filiolis. Deinde precepimus, ut unusquisque compater uel proximi spiritales [10 1Kb] filios suos catholice instruant.

36. De hoc, ut sacerdotes inreprehensibiles sint [11 1Kb] . Ut iuxta Apostoli uocem sacerdotes inreprehensibiles sint et moribus ornati et nequaquam turpibus lucris deseruiant, iuxta illud quod ait Scriptura: Nemo militans Deo implicat se negotiis secularibus, ut ei placeat, cui se probauit. Et a turpibus lucris et usuris non solum ipsi abstineant, uerum etiam plebes sibi subditas abstinere [12 1Kb] instruant.

 37. De hoc, ut ab incestuosis et ab his qui decimas non dant, et a presbyteris neglegenter uiuentibus wadii non accipiantur. Dictum est nobis, quod in quibusdam locis episcopi et comites ab incestuosis et ab his qui decimas non dant, wadios accipiant et a [13 1Kb] presbyteris pro quibusdam neglegentiis, et inter se pecuniam [14 1Kb] diuidant. Quod penitus abolendum decreuimus, ne forte auaritie locus detur; et constituimus, ut incestuosi iuxta canonicam sententiam penitentia multentur; qui uero decimas post crebras [15 1Kb] ammonitiones et predicationes sacerdotum dare neglexerint, excommunicentur. Iuramento uero eos constringi nolumus [16 1Kb] propter periculum periurii.

38. De discretione corporis et sanguinis Dominici perceptione. In perceptione corporis et sanguinis Dominici  magna discretio adhibenda est. Cauendum est enim, ne si nimium in longum differatur, ad pernitiem anime pertineat, dicente Domino: Nisi manducaueritis carnem filii hominis et sanguinem eius biberitis, non habebitis uitam in uobis. Si uero indiscrete accipiatur [17 1Kb] , timendum est illud, quod ait Apostolus:  Qui manducat et bibit indigne, iudicium sibi manducat et bibit. Iuxta eiusdem ergo Apostoli documentum probare [18 1Kb] se debet homo, et sic de pane illo manducare, et de calice bibere; ut uidelicet abstinens aliquot diebus [19 1Kb] ab operibus carnis, et purificans corpus animamque suam, preparet se ad percipiendum tantum sacramentum, exemplo Dauid, qui nisi se confessus fuisset abstinuisse ab opere coniugali ab heri et nudius tertius, nequaquam panes propositionis a sacerdote accepisset.

39. De hominibus diuersarum conditionum, et de his qui eis prelati sunt. Quia ergo constat in eclesia diuersarum conditionum homines esse, ut sint nobiles et ignobiles, serui, coloni, inquilini, et cetera [20 1Kb] huiuscemodi  nomina [21 1Kb] , oportet ut quicumque eis prelati sunt clerici, siue laici, clementer erga eos agant et misericorditer eos tractent, siue in exigendis ab eis operibus, siue in accipiendis tributis et quibusdam debitis; sciantque eos fratres suos esse, et unum patrem secum [22 1Kb] habere Deum, cui [23 1Kb] clamant: Pater noster, qui es in celis; unam matrem, sanctam ecclesiam, que eos intemerato sacri fontis utero gignit. Disciplina igitur eis misericordissima et gubernatio oportuna adhibenda est: disciplina, ne indisciplinate uiuendo auctorem suum offendant; gubernatio, ne in cotidianis uite commeatibus [24 1Kb] prelatorum adminiculo destituti fatescant [25 1Kb] .

40. De feminis et abbatissis, quales sint que monasteriis puellaribus preferri debent. Monasteriis sane  puellaribus tales preferri debent femine et abbatisse credi, que et se et subditum gregem cum magna religione et sanctitate custodire nouerint [26 1Kb] , et his quibus presunt, prodesse non desinant, sed et se et illas ita obseruent, utpote uasa sancta in ministerio Domini preparata. Talem enim se debet exhibere subditis in habitu, in ueste, in omni [27 1Kb] conuictu, ut eis ad celestia regna pergentibus ducatum prebeat. Sciat [28 1Kb] etiam, se pro his quas in regimine accepit, in conspectu Domini rationem reddituram.

41. De incestuosis et homicidis, sacerdotum ammonitionibus aurem nolentibus accommodare. Incestuosi, parricide [29 1Kb] , homicide [30 1Kb] multi apud nos heu pro dolor! repperiuntur, sed aliqui ex illis sacerdotum nolunt admonitionibus aurem accommodare, uolentes  in pristinis perdurare criminibus: quos oportet per secularis potentie disciplinam a tam praua consuetudine cohercere, qui per salutifera sacerdotum monita noluerunt reuocari: quorum aliquos iam excommunicauimus, sed illi hoc [31 1Kb] paruipendentes in hisdem perdurarunt criminibus. Quamobrem uestra decernat  mansuetudo, quid de talibus deinceps agendum sit [1 1Kb] .

42. De dominis subditorum admonendis. Admonendi sunt domini subditorum, ut circa suos pie et misericorditer agant, nec eos qualibet iniusta occasione condempnent, nec ui opprimant, nec illorum substantiolas iniuste tollant, nec ipsa debita, que subditis [2 1Kb] reddenda sunt, impie ac crudeliter exigantur [3 1Kb] .

43. De corporis Domini et sanguinis communicatione [4 1Kb] laicorum. Ut si non frequentius, uel ter laici homines in anno communicent, nisi forte  quis maioribus quibuslibet criminibus impediatur

44. De eruditione filiorum a parentibus et patrinis [5 1Kb] . Ut parentes filios suos, et patrini eos quos de [6 1Kb] fonte lauacri suscipiunt, erudire summopere studeant [7 1Kb] ; illi, quia eos genuerunt et eis a Domino dati sunt; isti, quia pro eis fideiussores existunt.

45. De ecclesiis antiquitus constitutis. Ut ecclesie antiquitus constitute nec decimis nec alia [8 1Kb] ulla possessione priuentur.

46. De sepultura. Ut de sepeliendis in basilicis mortuis illa constitutio seruetur, que ab antiquis patribus [a 1Kb] constituta est.



INCIPIT TERTII PRAELOCUTIUNCULA LIBELLI.


 Superius in duobus [1 1Kb] capitula [2 1Kb] ecclesiastica prefatorum principum, domni Karoli imperatoris et domni ac gloriosissimi Hludowici augusti et [3 1Kb] Chlotharii cesaris, descripsi libellis. Nunc autem illa  ad mundane augmentum legis pertinentia, que domnus Karolus imperator edidit, in hoc tertio adunaui libello [4 1Kb] .




INCIPIUNT CAPITULA [a 1Kb] .


     1. De pace seruanda.
    2. De iustitiis generalibus.
    3. [b 1Kb] . De iustitiis regalibus.
    4. De armis non portandis.
    5. De armatura in hostem habenda.
    6. De negotiatoribus quousque procedant.
    7. De clamatoribus uel causidicis.
    8. De iuramento.
    9. De conspirationibus.
    10. De periuriis.
     11. De aduocatis, uicedominis, uicariis et centenariis.
    12. De teloneis.
    13. De falsis monetis.
    14. De haribanno.
    15. De censu regali.
    16. De liberis hominibus uxores fiscalinas habentibus.
    17. De cura missorum dominicorum.
    18. De equalitate a missis dominicis facienda.
    19. De his qui beneficia habent regalia.
    20. De his qui fraudem faciunt in regalibus beneficiis
    21. De his qui propter propriam iustitiam dilatandam fugantur.
    22. De armis ad placitum non portandis.
    23. De latronibus.
    24. De animalibus uel aliis rebus, a quibus emantur.
    25. De homicidiis clericorum.
    26. De immunitate, si aliquod damnum ibi factum fuerit.
    27. De eo qui in iudicio iniuste contra alium altercantem adiuuare presumpserit.
    28. De homine qui per cartam libertatem consecutus est.
    29. De homine libero, qui se loco wadii tradit.
    30. De debitis regalibus, qualiter solui debeant.
     31. De eo qui causam iudicatam repetere presumit.
    32. De eo qui in testimonium assumitur, qualis esse debeat.
    33. De scabineis, aduocatis notariis, a missis dominicis eligendis.
    34. De illis qui legem seruare contemnunt.
    35. De haribannatoris coniecto.
    36. De colonis et fiscalinis.
     37. De homine in iudicium non mittendo sine causa.
    38. De causa ebrii hominis, et de eius testimonio, et de placito comitis.
    39. De missis dominicis uel ceteris hominibus discurrentibus.
    40. De illis qui ad placitum banniri debeant.
    41. De falsis testibus.
    42. De non iurando per uitam regis.
    43. De eo qui per cartam ingenuus est, si ad seruitium interpellatus fuerit.
     44. De seruo qui damnum quodlibet perpetrat.
    45. De mannitione secundum legem ad mallum.
    46. De auctore rei.
    47. De hominibus ad mortem diiudicatis et postea eis uita concessa, si iustitiam quesierint.
    48. De homine cui post iudicium uita concessa est, si iustitiam reddere noluerit.
    49. De latrone forbannito a libero homine suscepto.
    50. De comite latronem in forbanno mittente.
    51. De liberis hominibus, qui ad mallum uenire cogendi sunt.
    52. De testibus ad testimonium dicendum, qualiter adhibeantur.
    53. De iustitia cuiuslibet a nullo quolibet dilatanda.
    54. De non cogendo ad pontem ire causa thelonei.
    55. De hoc, si presbyter sanctum chrisma dederit ad iudicium subuertendum.
    56. De iudicibus, aduocatis, prepositis et reliquis ministris, quales sint.
    57. De mallo publico.
    58. De sacramentis ad palatium adramitis.
    59. De impedimento clamatorum.
     60. De fugitiuis contra preceptum dominicum occultatis.
    61. De nimium blasphemis latronibus.
    62. De pace infra patriam.
    63. De iunioribus in populo uulgari distringendis.
    64. De hoc, si super missum dominicum cum [c 1Kb] collecta et armis quis uenerit.
    65. De eo qui domum alienam cuiuslibet infrangit.
     66. De messibus uel annonis in hoste raptis uel furatis.
    67. De libero nomine in hostem bannito.
    68. De hairibanno exactando.
    69. De his qui regales habent honores et in hostem banniti ad condictum placitum non uenerint.
    70. De his qui sine licentia de hoste reuertuntur.
    71. De his qui beneficia principum habent.
    72. De non cogendo bibere in hoste.
    73. De uassis adhuc in palatio seruientibus et tamen beneficia habentibus.
    74. De preparatione ad hostem secundum antiquam consuetudinem.
    75. De hoc, ut non nisi permissione regali brunia uel gladius homini extraneo a quolibet detur aut uendatur.
    76. De causarum et litium terminis.
    77. De episcopis, comitibus et potientioribus, si causam inter se habuerint.
    78. De testibus ad rem quamlibet discutiendam eligendis.
     79. De placito centenarii.
    80. De inquisitione et descriptione uniuscuiusque missi in suo missatico.
    81. De beneficiis, qualiter condricta sint.
    82. De beneficiis episcoporum, abbatum et reliquorum, et de fiscis regalibus describendis.
    83. De legationibus propter iustitias, quo tempore exerceantur.
    84. De iussione dominica in quolibet missatico non adimpleta.
    85. De censu regali inquirendo.
    86. De rebus, de quibus census ad partem regis exire solebat.
    87. De placitis a missis dominicis comitibus notum faciendis.
    88. De fidelitate regis promittenda.
    89. De homicidiis infra patriam factis.
    90. De mensuris et ponderibus.





INCIPIUNT PRAEDICTA CAPITULA ET EORUM TEXTUS [1 1Kb]


 1. De pace seruanda. De pace admonemus, ut omnes, qui per [2 1Kb] aliqua scelera ei [3 1Kb] rebelles sunt, constringantur.

2. De iustitiis generalibus. De iustitiis ecclesiarum Dei, uiduarum, orfanorum et pupillorum precipimus, ut in publicis iudiciis non dispiciantur clamantes, sed diligenter audiantur.

3. De iustitiis regalibus. De iustitiis regalibus [4 1Kb] , ut pleniter fiant inquisite.

4. De armis non [5 1Kb] portandis. De armis infra patriam non [6 1Kb] portandis, id est scutis et lanceis et loricis. Si faidosus [7 1Kb] quis sit, discutiatur [8 1Kb] tunc, quis e duobus contrarius sit ut pacati fiant, et distringantur ad pacem, etiam si noluerint. Et si aliter se pacificare [9 1Kb] nolunt, adducantur in nostram presentiam.  Et si aliquis post pacificationem alterum occiderit, conponat [10 1Kb] illum, et manum quam [11 1Kb] periurauit perdat, et insuper bannum [12 1Kb] dominicum soluat.

5. De armatura in hostem habenda. De armatura in exercitu, sicut antea [13 1Kb] in alio capitulari commendauimus, ita seruetur; et insuper [14 1Kb] omnis homo de duodecim mansis bruniam habeat. Qui uero bruniam habens eam secum non tulerit, omne beneficium cum brunia pariter perdat.

6. De negotiatoribus, quousque procedant. De negotiatoribus, qui partibus Sclauorum [15 1Kb] et Auarorum [16 1Kb] pergunt, quousque procedere cum suis negotiis debeant, id est, partibus Saxonie usque ad Bardenwih [17 1Kb] , et ad Magadoburg [18 1Kb] , et ad Erphesfurt [19 1Kb] , et  ad Halaxstat [20 1Kb] , et ad Forahheim [21 1Kb] , et ad Breemberg  [22 1Kb] , et ad Reganesburg [23 1Kb] , et ad Lauriacum; et ut arma et brunias non ducant ad uenundandum. Quod si inuenti fuerint portantes, omnis substantia eorum auferatur ab eis; dimidia quidem pars partibus palatii, alia uero medietas inter iam dictos missos et inuentorem diuidatur.

7. De clamatoribus uel causidicis. De clamatoribus uel causidicis, qui nec iudicium scabiniorum [24 1Kb] adquiescere nec blasphemare [25 1Kb] uolunt, antiqua consuetudo seruetur, id est ut in custodia recludantur, donec unum e duobus faciant [26 1Kb] . Et si ad palatium [27 1Kb] pro hac re clamauerint et litteras detulerint [28 1Kb] , non quidem eis credatur, nec tamen in carcere [29 1Kb] ponantur; sed cum custodia et cum ipsis litteris pariter ad palatium nostrum remittantur, ut ibi discutiantur  sicut dignum est.

8. De iuramento. De iuramento, ut nulli alteri per sacramentum fidelitas promittatur, nisi nobis et unicuique proprio seniori ad nostram utilitatem et sui senioris; excepto his sacramentis, que iuste secundum legem alteri ab altero debentur. Et infantes, qui antea non potuerunt [30 1Kb] propter iuuenilem etatem iurare, modo fidelitatem repromittant.

9. De conspirationibus. De conspirationibus uero, quicumque facere [31 1Kb] presumpserint et sacramento quamcumque [32 1Kb] conspirationem firmauerint, ut triplici ratione iudicentur. Primo ut ubicumque aliquod malum per [33 1Kb] hoc perpetratum fuit, auctores facti interficiantur, adiutores uero eorum singuli alter ab  altero flagellentur, et nares sibi inuicem precidant.  Ubi uero nichil mali perpetratum est, similiter quidem inter se flagellentur, et capillos sibi uicissim detondant [1 1Kb] . Si uero per dextras aliqua conspiratio firmata fuerit, si liberi sunt, aut iurent cum idoneis iuratoribus hoc pro malo non [2 1Kb] fecisse; aut si facere non potuerint, suam legem componant. Si uero serui sunt, flagellentur. Et ut [3 1Kb] de cetero in regno nostro nulla huiusmodi conspiratio, nec per sacramentum, nec sine sacramento fiat.

10. De periuriis [4 1Kb] . De [5 1Kb] periuriis, ut caueantur, et non admittantur testes ad iuramentum, antequam discutiantur. Et si aliter discuti non possint [6 1Kb] , separentur ab inuicem et singulariter inquirantur. Et non soli accusatori liceat testes eligere absente suo causatore [7 1Kb] . Et omnino nullus nisi ieiunus ad iuramentum  uel ad testimonium admittatur. Si refutatur [8 1Kb] , dicat ille, qui eum refutat, et probet, quare illum recipere nolit. Et de ipso pago aut de uicinis centenis eligantur, nisi forte longius extra comitatum causa sit inquirenda. Et si quis conuictus fuerit periurii, perdat manum aut redimat.

11. De aduocatis, uicedominis, uicariis et centenariis. De aduocatis, uicedominis, uicariis et centenariis [9 1Kb] prauis [10 1Kb] , ut tollantur, et tales eligantur quales et sciant et uelint iuste causas discernere et terminare. Et si comes [11 1Kb] prauus inuentus [12 1Kb] fuerit, nobis nuntietur

12. De teloneis. De teloneis placet nobis, ut antiqua et iusta telonea a negotiatoribus exigantur, tam de pontibus quamque de [13 1Kb] nauigiis seu mercatis.  Noua uero seu iniusta, ubi uel funes tenduntur, uel cum nauibus sub pontibus transitur, seu his similia, in quibus nullum adiutorium itinerantibus prestatur [14 1Kb] , similiter etiam nec de his, qui sine negotiandî causa substantiam suam de una domo [15 1Kb] sua ad aliam aut ad palatium aut in exercitum ducunt teloneum nullatenus ab [16 1Kb] eis exigatur.

13. De falsis monetis. De falsis monetis, quia in multis locis contra iustitiam et contra edictum fiunt, uolumus ut nullo alio loco moneta sit, nisi in palatio nostro; nisi forte iterum a nobis aliter fuerit ordinatum.

14. De hairibanno [17 1Kb] . De hairibanno uolumus, ut missi nostri fideliter exactare debeant absque ullius persone gratia, blanditie [18 1Kb] seu terrore, secundum  iussionem nostram: id est, ut de homine habente libras sex in auro, argento, bruneis [19 1Kb] eramento, pannis  integris, caballis, bubus [20 1Kb] , uaccis uel alio peculio, et uxores uel infantes non [21 1Kb] fiant dispoliati pro hac re, de eorum uestimentis, accipiat legitimum haribannum, id est libras tres. Qui uero non habuerit amplius [22 1Kb] in suprascripto pretio ualente nisi libras tres, solidi triginta ab eo exigantur, id est libra et dimidia [23 1Kb] . Qui autem non habuerit amplius nisi duas libras, solidi decem. Si uero unam habuerit, solidi quinque, ita ut iterum se ualeat preparare ad Dei seruitium et ad nostram utilitatem. Et nostri missi caueant et diligenter inquirant, ne per aliquod malum ingenium subtrahant nostram iustitiam, alteri tradendo aut commendando.

15. De censu regali. Census regalis undecumque legitime exiebat [24 1Kb] , uolumus ut inde soluatur, siue  de propria persona hominis, siue de rebus.

16. De liberis hominibus uxores fiscalinas habentibus. De liberis hominibus qui uxores fiscalinas regias, et de feminis liberis que [25 1Kb] homines similiter fiscalinos regios accipiunt, ut non de hereditate parentum, uel de causa sua querenda, nec de testimonio pro hac re abiciantur; sed talis etiam nobis in hac causa honor seruetur, qualis et antecessoribus nostris regibus uel imperatoribus seruatus esse cognoscitur [26 1Kb] .

17. De cura missorum dominicorum. Unusquisque in suo missatico maximam habeat curam ad preuidendum et ordinandum ac disponendum, secundum uoluntatem Dei [27 1Kb] et secundum iussionem nostram.

18. De equalitate a [28 1Kb] missis [29 1Kb] dominicis facienda. uolumus, ut equaliter missi nostri faciant de singulis  causis, siue de heribanno, siue de aduenis, siue de ceteris quibuslibet causis. De aduenis uolumus iam diu coniugatis per singula loca, ut ibi [30 1Kb] maneant et sine causa et sine aliqua culpa non fiant eiecti. Fugitiui uero serui et latrones redeant ad propria loca.

19. De his qui beneficia habent regalia. Auditum habemus, qualiter et comites et alii homines, qui nostra beneficia habere uidentur, comparant sibi proprietates de ipso nostro beneficio, et faciunt seruire ad ipsas proprietates seruientes nostros de eorum beneficio, et curtes nostre remanent deserte, et in aliquibus locis ipsi uicinantes multa mala patiuntur.

20. De his qui fraudem faciunt in regalibus beneficiis [31 1Kb] . Audiuimus quod aliqui reddant [32 1Kb] beneficium nostrum ad alios homines in proprietatem, et in ipso  placito dato pretio comparant ipsas res iterum sibi in alodem. Quod omnino cauendum est, quia qui hoc  faciunt [1 1Kb] , non bene custodiunt fidem, quam nobis promissam habent. Et ne forte in aliqua infidelitate inueniantur [2 1Kb] ; quia qui hoc faciunt, per eorum uoluntatem ad aures nostras talia opera illorum non perueniunt.

21. De his qui propter propriam iustitiam dilatandam [3 1Kb] fugantur [4 1Kb] . Sunt et alii, qui iustitiam legibus recipere debent, et in tantum fiunt in quibusdam locis fatigati [5 1Kb] , usque dum illorum iustitiam per fideiussorum manus tradant, ita ut aliquid uel paruum possint habere, et fortiores suscipiant maiorem portionem.

22. De armis ad placitum non portandis. Ut nullus ad mallum uel ad placitum infra patriam arma, id [6 1Kb] est scutum et lanceam, portet.

 23. De latronibus. De latronibus precipimus, quicumque post missam sancti Iohannis latroni mansionem dederit, si Francus est, cum duodecim similibus Francis iuret, quod ipse latronem eum fuisse non scisset [7 1Kb] , licet pater eius sit aut frater uel propinquus. Si hoc iurare non potuerit, et ab alio conuictus fuerit, quod latronem in hospitio suscepisset, quasi latro et infidelis iudicetur: quia latro est et infidelis est [8 1Kb] noster et Francorum, et qui illum suscepit, similis est illi. [9 1Kb] Si autem audiuit, quod latro [10 1Kb] fuisset, et tamen non scit [11 1Kb] profirmiter, aut iuret solus, quod numquam eum audisset nec per ueritatem nec per mendacium latronem; aut sit [12 1Kb] paratus, si ille de latrocinio postea uictus [13 1Kb] fuerit, ut similiter dampnetur.

 24. De animalibus uel aliis rebus, a quibus emantur. Ut nullus comparet caballum, bouem et [14 1Kb] iumentum uel alia [15 1Kb] , nisi illum hominem cognoscat qui eum uendit, aut de quo pago est, uel ubi manet, aut quis [16 1Kb] est eius senior.

25. De homicidiis clericorum. Qui subdiaconum occiderit, trecentos [17 1Kb] solidos componat [18 1Kb] ; qui diaconum, quadringentos [19 1Kb] componat; qui presbyterum, sexcentos [20 1Kb] componat; qui episcopum, nongentos [21 1Kb] ; qui monachum, quadringentos solidos componat.

26. De immunitate, si aliquod damnum ibi factum fuerit. Si quis in [22 1Kb] immunitate damnum aliquod fecerit, sexcentos [23 1Kb] solidos componat [24 1Kb] . Si autem homo furtum aut homicidium uel quodlibet crimen foris committens infra immunitatem fugerit, mandet comes [25 1Kb]  uel episcopo, uel abbati, uel uicedomino [26 1Kb] , uel illi, quicumque locum episcopi aut [27 1Kb] abbatis tenuerit,  ut reddat ei reum. Si ille [28 1Kb] contradixerit et eum reddere noluerit, in prima contradictione solidis quindecim culpabilis iudicetur. Si ad secundam [29 1Kb] inquisitionem eum [30 1Kb] reddere noluerit, triginta solidis culpabilis iudicetur. Si nec ad tertiam inquisitionem consentire uoluerit, quicquid reus damni fecerat [31 1Kb] , totum ille [32 1Kb] qui eum infra immunitatem retinet [33 1Kb] nec reddere uult, soluere cogatur. Et ipse comes ueniens licentiam habeat ipsum hominem infra immunitatem querendi, ubicumque eum [34 1Kb] inuenire potuerit. Si autem statim [35 1Kb] in prima inquisitione comiti responsum fuerit quod reus infra immunitatem quidem fuisset, sed fuga lapsus sit, iuret quod ipse eum ad iustitiam cuiuslibet disfaciendam fugere non fecisset, et sit ei in hoc satisfactum. Si autem intranti in ipsam  immunitatem comiti collecta manu quislibet resistere temptauerit, comes hoc ad regem uel [36 1Kb] ad principem deferat, ibique iudicetur, ut sicut ille qui in immunitate damnum fecit, sexcentos [37 1Kb] solidos componere debeat, ita ut [38 1Kb] qui comiti collecta [39 1Kb] manu resistere presumpserit, sexcentis [40 1Kb] solidis culpabilis iudicetur.

27. De eo, qui in iudicio iniuste contra alium altercantem adiuuare presumpserit. Si quis hominem in iudicio iniuste contra alium altercantem adiuuare per malum ingenium [41 1Kb] presumpserit, atque inde coram iudicibus uel comite [42 1Kb] increpatus fuerit, et negare non potuerit, solidis quindecim culpabilis iudicetur.

28. De homine, qui per cartam libertatem consecutus  est. Si quis per cartam ingenuitatis a domino suo legitime libertatem est consecutus, liber permaneat. Si uero aliquis eum iniuste inseruire temptauerit [43 1Kb] , et [44 1Kb] ille cartam ingenuitatis sue ostenderit et aduersarium se inseruire uelle comprobauerit, ille qui hoc temptauit, multam que in carta descripta est, soluere cogatur. Si uero carta non paruerit, sed iam ab illo qui eum inseruire uoluerit disfacta [45 1Kb] est, widrgildum [46 1Kb] eius componat, duas partes illi quem inseruire uoluerat, tertiam regi; et ille iterum per preceptum regis libertatem suam conquirat.

29. De homine libero, qui se loco wadii tradit [47 1Kb] . Liber qui se loco wadii in alterius potestate [48 1Kb] commiserit, ibique constitutus damnum aliquod cuilibet fecerit, qui eum in loco wadii suscepit aut damnum  soluat, aut hominem in mallo productum dimittat, perdens simul debitum propter quod eum [49 1Kb] pro wadio  suscepit. Et qui dampnum fecit, dimissus iuxta qualitatem rei [1 1Kb] cogatur emendare. Si uero liberam feminam habuerit, usque dum in pignere extiterit, et filios habuerint [2 1Kb] , liberi permaneant.

30. De debitis regalibus, qualiter solui [3 1Kb] debeant. Omnia debita que ad partem regis solui debent, solidis [4 1Kb] duodecim denariorum soluantur [5 1Kb] , excepta [6 1Kb] freda, que in lege Salica conscripta est. Illa eodem solido quo catere compositiones solui debent [7 1Kb] , componatur.

31. [8 1Kb] De eo qui causam iudicatam repetere presumat. Si quis causam iudicatam repetere presumpserit in mallo [9 1Kb] , ibique testibus conuictus fuerit, aut quindecim solidos componat, aut quindecim ictus ab scabinis [10 1Kb] , qui causam prius iudicauerunt, accipiat.

 32. De eo qui in testimonium assumitur, qualis esse debeat. Optimus quisque in pago uel ciuitate in [11 1Kb] testimonium adsumatur, et cui [12 1Kb] is contra quem testimoniare [13 1Kb] debet, nullum crimen possit indicere.

33. De scabineis [14 1Kb] , aduocatis, notariis a missis dominicis eligendis. Ut missi nostri scabinios [15 1Kb] , aduocatos, notarios per singula loca eligant, et eorum nomina, quando reuersi fuerint, secum scripta deferant.

34. De illis qui legem seruare contempnunt. De his, qui legem seruare contempserint [16 1Kb] , ut per fideiussores ad presentiam regis deducantur.

35. De haribannatoris [17 1Kb] coniecto. Ut illi qui hairibannum [18 1Kb] soluere debent, coniectum faciant ad  hairibannatorem [19 1Kb] .

36. De colonis et fiscalinis. Ut nec colonus nec fiscalinus possint alicubi [20 1Kb] traditiones facere.

37. De homine in iudicium non mittendo sine causa. Ut nullus presumat hominem in iudicium [21 1Kb] mittere sine causa, nisi iudicatum fiat.

38. De causa ebrii hominis, et de eius testimonio, et de placito comitis. Ut nullus ebrius suam causam in mallo [22 1Kb] possit conquirere, nec testimonium dicere; nec placitum comes habeat, nisi ieiunus.

39. De missis dominicis uel ceteris hominibus discurrentibus. De missis nostris discurrentibus, uel ceteris hominibus propter utilitatem nostram iter agentibus, ut nullus mansionem contradicere presumat.

 40. De illis, qui ad placitum banniri debeant. Ut nullus ad placitum banniatur, nisi qui causam suam querit, aut si alter [23 1Kb] ei querere debet; exceptis  scabinis septem, qui ad omnia placita preesse [24 1Kb] debent.

41. De falsis testibus. De falsis testibus precipimus, ut non recipiantur [25 1Kb] .

42. De non iurando per uitam regis. Ut nullus presumat per uitam regis et filiorum eius iurare.

43. De eo qui per cartam ingenuus est, si ad seruitium interpellatus fuerit. Si quis per cartam ingenuus dimissus fuerit, et a quolibet homine ad seruitium interpellatus fuerit, primum legitimum auctorem [26 1Kb] sue libertatis proferat et in sua libertate perseueret. Si uero legitimus auctor defuerit, testimonio bonorum hominum, qui tunc aderant quando liber dimissus fuerat, se defendere permittatur. Si uero testes defuerint, cum duabus aliis cartis, que eiusdem cancellarii manu firmate sint uel scripte, cuiuscumque  [27 1Kb] fuerint, suam cartam, que tertia est, ueram et legitimam esse confirmet. Cancellarius tamen talis esse debet, qui pagensibus [28 1Kb] loci illius notus fuisset et acceptus. Si autem qui [29 1Kb] interpellatus fuerit ad seruitium, nec auctorem, nec testimonia habuerit, neque alias duas cartas ad suam cartam confirmandam inuenire potuerit, tunc is qui eum interpellauit, secundum legem ipsam cartam falsam [30 1Kb] efficiat et seruum conquirat. Si uero interpellator auctore, aut testimoniis, aut cartarum conlatione uictus fuerit, ex hoc quod uoluit [31 1Kb] efficere et non potuerit, multam que in ipsa ingenuitatis carta continetur, cogatur exsoluere.

44. De seruo qui damnum quodlibet perpetrat. Nemini  liceat seruum suum propter damnum ab illo [32 1Kb] cuilibet inlatum dimittere, sed iuxta qualitatem damni dominus pro illo respondeat, uel eum in compositionem aut ad penam petitori [33 1Kb] offerat. Si autem seruus perpetrato scelere fugerit, ita ut a domino penitus inueniri non possit [34 1Kb] , sacramento se [35 1Kb] dominus [35 1Kb] eius excusare studeat, quod hoc sue uoluntatis nec conscientie fuisset, quod seruus eius tale facinus commisit.

45. De mannitione secundum legem ad [36 1Kb] mallum [36 1Kb] . Si quis ad mallum legibus mannitus fuerit et non uenerit, si eum sunnis [37 1Kb] non detenuerit, quindecim solidis culpabilis iudicetur. Sic ad secundum et tertium. Si autem ad quartum uenire contempserit, possessio eius in bannum mittatur, donec ueniat, et  de re, qua [38 1Kb] interpellatus fuerit, iustitiam faciat. Si infra annum non uenerit, de rebus eius que in banno [39 1Kb] misse sunt rex interrogetur, et quicquid  inde iudicauerit, fiat. Prima mannitio super noctes septem, secunda super noctes quatuordecim, tertia super noctes uiginti et unam [1 1Kb] , quarta super [2 1Kb] quadraginta et duas. Similiter et de beneficio hominis, si forte res proprias non habuerit, mittatur in bannum, usque [3 1Kb] rex interrogetur.

46. De [4 1Kb] auctore [5 1Kb] rei. Si auctor [6 1Kb] uenerit, et rem intertiatam [7 1Kb] recipere rennuerit [8 1Kb] , campo uel cruce [9 1Kb] contendant.

47. De hominibus ad mortem diiudicatis [10 1Kb] , et postea eis uita concessa, si iustitiam quesierint [11 1Kb] . De illis hominibus, qui propter eorum culpas ad mortem diiudicati fuerint et postea eis uita fuerit concessa, si ipsi iustitiam [12 1Kb] ab aliis requisierint aut ab eis iustitiam querere uoluerint, qualiter inter illos iudicium  terminetur. Primo omnium de illis causis, pro quibus iudicatus fuerit [13 1Kb] ad mortem, nullam potest facere repetitionem [14 1Kb] , quia omnes res sue secundum iudicium Francorum in publico fuerunt [15 1Kb] reuocate. Et si aliquid in postmodum, postquam ei uita concessa est, cum iustitia adquirere potuerit, in sua libertate teneat et defendat secundum legem. In testimonium non suscipiatur, nec inter scabinios [16 1Kb] ad legem iudicandam teneatur. Et si ad sacramentum aliquid [17 1Kb] iudicatum fuerit, quod [18 1Kb] iurare debeat, si aliquis ipsum sacramentum falsum dicere uoluerit, contendat [19 1Kb] .

48. De homine cui post iudicium uita concessa est, si iustitiam reddere noluerit. Si alicui post iudicium scabiniorum fuerit uita concessa, et ipse in postmodum  aliqua mala perpetrauerit et iustitiam reddere noluerit, dicendo quod mortuus sit et ideo iustitiam reddere non debeat, statutum est, ut superius iudicium sustineat, quod antea sustinere debuit. Et si aliquis aduersus eum aliqua mala fecerit, secundum equitatis ordinem licentiam habeat suam iustitiam requirendi de causis perpetratis postquam ad mortem diiudicatus est [20 1Kb] ; de preteritis maneat, sicut supra diiudicatum fuit.

49. De latrone forbannito a [20* 1Kb] libero homine suscepto. De latrone forbannito, liber homo qui eum suscepit, quindecim solidos componat, et seruus centum [21 1Kb] uiginti percussionibus uapulet [22 1Kb] .

50. De comite latronem in forbannum [23 1Kb] mittente. Ut comes, qui latronem in forbannum [24 1Kb] miserit,  uicinis suis et aliis comitibus notum faciat, eundem latronem a se esse forbannitum, ut illi eum non recipiant.

51. De liberis hominibus, qui ad mallum uenire cogendi sint. Ut nullus alius de liberis hominibus ad  placitum uel ad mallum uenire cogatur, exceptis scabineis uel uassis comitum [25 1Kb] , nisi qui causam suam adquirere [26 1Kb] debent aut respondere.

52. De testibus, ad testimonium dicendum qualiter adhibeantur. Ut testes ad testimonium dicendum premio non conducantur; et ut nullus testimonium dicat aut sacramentum iuret, nisi ieiunus. Et ut testes priusquam iurent, separatim discutiantur, quid dicere uelint de illa re, unde testimonium reddere debent.

53. De iustitia cuiuslibet a nullo quolibet [27 1Kb] dilatanda. Ut nullus quilibet missus noster neque comes, neque iudex aut scabineus, cuiuslibet iustitiam dilatare presumat, si statim adimpleta potuerit esse secundum rectitudinem, neque premia pro hoc a  quolibet homine per aliquod ingenium malum presumat accipere.

54. De non cogendo ad pontem ire causa telonei. Ut nullus cogatur ad pontem ire [28 1Kb] ad fluuium transeundum propter telonei causas, quando ille in alio loco compendiosius illud flumen transire potest. Similiter in plano campo, ubi pons [29 1Kb] nec treiectus [30 1Kb] est, ibi omnimodis precipimus ut non teloneum exigatur.

55. De hoc, si presbyter sanctum chrisma dederit ad iudicium subuertendum. Ut presbyter qui sanctum chrisma donauerit ad iudicium subuertendum, postquam de gradu suo depositus fuerit, manum [31 1Kb] amittat.

56. De iudicibus, aduocatis, prepositis et reliquis  ministris, quales sint. Ut iudices, aduocati, prepositi, centenarii, uicarii, scabinei, quales meliores inueniri [32 1Kb] possunt [33 1Kb] , constituantur ad sua ministeria [34 1Kb] exercenda.

57. De mallo publico. Ut in locis, ubi mallos publicos habere solent, tectum tale constituatur, quod in hyberno [35 1Kb] et [36 1Kb] in estate obseruatum esse possit.

58. De sacramentis ad palatium adhramitis. Ut sacramenta que ad palatium fuerunt adhramita [37 1Kb] , in palatio perficiantur. Et si [38 1Kb] consacramentales homines cum ipso uenire rennuerint, iussione dominica aut indiculo [39 1Kb] aut sigillo ad palatium uenire cogantur.

59. De impedimento clamatorum. De clamatoribus,  qui magnum impedimentum faciunt in [40 1Kb] palatio ad aures domni imperatoris, ut missi seu comites illorum missos transmittant contra [41 1Kb] illos qui mentiendo uadunt, ut eos conuincant [42 1Kb] .

60. De fugitiuis contra preceptum dominicum occultatis  [1 1Kb] . De fugitiuis, qui per diuersas prouentias ducti et occultati sunt contra preceptum domni imperatoris, ut [2 1Kb] qui eos post preteritum [3 1Kb] tempus suscepit aut retinuit, bannum dominicum componat [4 1Kb] .

61. De nimium blasphemis latronibus. De latronibus, qui magnam habent blasphemiam [5 1Kb] , quicumque aliquem ex his comprehenderit, nullum damnum exinde patiatur.

62. De pace infra patriam. De pace et iustitia infra patriam, sicut sepe per alia capitula iussi [6 1Kb] , adimpletum fiat.

63. De iunioribus in populo uulgari distringendis. De uulgari populo, ut unusquisque suos iuniores distringat, ut melius ac [7 1Kb] melius obediant et consentiant  mandatis et [7 1Kb] preceptis imperialibus.

64. De hoc, si super missum dominicum cum collecta et armis quis uenerit. Si quis super missum dominicum cum collecta et armis uenerit, et missaticum illi iniunctum contradixerit aut contradicere uoluerit, et hoc ei adprobatum fuerit quod sciens contra missum dominicum ad resistendum uenisset, de uita componat. Et [8 1Kb] si negauerit, cum duodecim suis iuratoribus se idoniare faciat, et pro eo, quod cum collecta contra missum dominicum armatus uenit ad resistendum, bannum dominicum componat [9 1Kb] Simili modo domnus imperator de suis uassis iudicauit. Et si seruus hoc fecerit, disciplina [10 1Kb] corporali subiaceat.

65. De eo qui domum alienam cuiuslibet infringit.  Si quis domum alienam cuiuslibet infregerit, quicquid exinde per uirtutem [11 1Kb] abstulerit aut rapuerit uel furauerit, secundum legem et ewam [12 1Kb] illi cuius domus fuerit infracta et spoliata, in triplum componat, et insuper bannum dominicum soluat. Si seruus hoc fecerit, sententiam superiorem accipiat, et insuper secundum suam legem compositionem faciat. Si quis liber homo aliquod tale damnum cuilibet [13 1Kb] fecerit, pro quo plenam compositionem facere non ualeat, semetipsum in wadio pro seruo dare studeat, usque dum plenam compositionem adimpleat.

66. De messibus uel annonis in hoste raptis uel furatis [14 1Kb] . Si quis messes aut annonas in hoste super bannum [15 1Kb] dominicum rapuerit uel pauerit [16 1Kb] aut furauerit aut cum caballis uastauerit, estimato damno  secundum legem in triplum componat [17 1Kb] . Et si liber homo hoc fecerit, bannum dominicum pro hac re componere cogatur [18 1Kb] . Seruus [19 1Kb] uero secundum legem tripla compositione damnum in loco restituat, et pro damno [20 1Kb] discipline corporali subiaceat [21 1Kb] .

 67. De libero homine in hostem [22 1Kb] bannito. Quicumque liber homo in hostem [23 1Kb] bannitus [24 1Kb] fuerit, et uenire contempserit, plenum heribannum, id est solidos sexaginta persoluat. Aut si non habuerit unde illam summam persoluat, semetipsum pro wadio in seruitium principis [25 1Kb] tradat, donec per tempora ipse bannus ad eo fiat persolutus; et tunc iterum ad statum libertatis sue reuertatur [26 1Kb] . Et si ille homo, qui propter heribannum se in seruitium tradidit, in illo seruitio defunctus fuerit, heredes eius hereditatem, que ad eo [27 1Kb] pertinet, non perdant, nec libertatem [28 1Kb] , nec de [29 1Kb] ipso banno obnoxii fiant.

68. De hairibanno exactando. Ut non per aliquam occasionem, nec [30 1Kb] pro wacta [31 1Kb] , nec de scara, nec de  warda, nec pro heribergare [32 1Kb] , nec pro alio banno heribannum comes exactare presumat; nisi missus noster prius heribannum ad partem nostram recipiat, et ei suam tertiam partem exinde per iussionem nostram donet. Ipse uero heribannus non exactetur neque in terris neque in mancipiis, sed [33 1Kb] in auro et argento, palliis atque armis et animalibus atque pecudibus, siue talibus speciebus que ad utilitatem pertinent.

69. De his qui regales habent honores, et in hostem [34 1Kb] banniti ad condictum placitum non uenerint. Quicumque homo nostros habens honores in hostem bannitus fuerit et ad condictum placitum non uenerit, quot diebus post placitum condictum uenisse  comprobatus fuerit, tot diebus abstineat a carne et uino.

70. De his qui sine licentia de hoste reuertuntur. Quicumque absque licentia uel permissione principis de hoste reuersus fuerit, quod factum [35 1Kb] Franci [36 1Kb] heriscliz [37 1Kb] dicunt, uolumus ut antiqua constitutio, id est capitalis sententia, erga illum puniendum custodiatur.

71. De his qui beneficia principum habent. Quicumque ex eis [38 1Kb] qui beneficium principis habent, parem [39 1Kb] suum contra hostes communes in exercitu pergentem [40 1Kb] dimiserit, et cum eo ire uel stare noluerit, honorem suum et [41 1Kb] beneficium [41 1Kb] perdat.

72. De non cogendo bibere in hoste. Ut in hoste nemo parem suum uel quemlibet alterum hominem  bibere roget [42 1Kb] . Et quincumque in exercitu ebrius inuentus fuerit, ita excommunicetur, ut in bibendo sola aqua utatur, quousque se male fecisse cognoscat.

73. De uassis adhuc in palatio seruientibus et  tamen beneficia habentibus [1 1Kb] . De uassis dominicis, qui adhuc intra casam seruiunt et tamen beneficia habere noscuntur [2 1Kb] , statutum est, ut quicumque ex eis cum domno imperatore domi remanserit, uassallos [3 1Kb] suos casatos secum non retineat, sed cum comite, cuius pagenses sunt, ire permittat.

74. De preparatione ad hostem secundum antiquam consuetudinem. Constitutum est, ut secundum antiquam consuetudinem preparatio ad hostem faciendam [4 1Kb] indicetur et obseruetur; id est, uictualia de marca [5 1Kb] ad [6 1Kb] tres menses, et arma atque uestimenta ad dimidium annum. Quod tamen ita obseruari placuit, ut [7 1Kb] his qui de Rheno [8 1Kb] ad Ligerem [9 1Kb] pergunt, de Ligere [10 1Kb] in antea ad tres menses computetur; et qui de Ligere ad Rhenum pergunt,  de Rheno in antea ad tres menses uictualia habere debeant. Qui autem trans Rhenum sunt, et ad Saxoniam pergunt, ad Albiam marcam esse [11 1Kb] sciant. Et qui trans Ligerem manent atque in Hispaniam [12 1Kb] proficisci debent, montes Pirineos marcam sibi esse cognoscant.

75. De hoc, ut non nisi permissione regali brunia uel gladius homini extraneo a quolibet detur aut uenundetur [13 1Kb] . Constitutum est, ut neque episcopus, neque abba aut abbatissa, uel quislibet rector ecclesie, bruniam [14 1Kb] uel gladium sine nostro permissu cuilibet homini extraneo aut dare aut uendere presumat, nisi tantum uassallis [15 1Kb] suis. Et si euenerit, ut in qualibet ecclesia uel sancto loco plures brunias  habeant [16 1Kb] , quam [17 1Kb] ad homines rectoris [18 1Kb] eiusdem ecclesie sufficiant, tunc principem [19 1Kb] idem rector ecclesie interroget [20 1Kb] , quid de his facere precipiat.

76. De causarum et litium terminis. De termino causarum et litium statuimus, ut [21 1Kb] ex quo bone memorie domnus Pippinus rex obiit et nos regnare cepimus, cause uel lites inter partes [22 1Kb] facte atque exorte discutiantur et congruo sibi iudicio terminentur. Prius uero, id est ante obitum predicti domni Pippini regis cause [23 1Kb] commisse, uel omnino non moueantur, uel salue usque ad nostram interrogationem seruentur [24 1Kb] .

77. De episcopis, comitibus et potentioribus, si causam inter se habuerint. Ut episcopi, abbates, comites [25 1Kb] et potentiores quique, si causam inter se habuerint  ac se pacificare noluerint, ad nostram iubeantur uenire presentiam, neque illorum contentio aliubi diudicetur, ne propter hoc pauperum et minus potentium iustitie remaneant. Neque ullus comes palatii  nostri potentiores causas sine nostra iussione finire presumat, sed tantum ad pauperum et minus potentium iustitias faciendas sibi sciat esse [26 1Kb] uacandum.

78. De testibus ad rem quamlibet discutiendam eligendis. Ut quandocumque testes ad rem quamlibet discutiendam querendi atque elegendi sunt, a misso nostro et comite, in cuius ministerio de re qualicumque agendum est, tales eligantur, quales optimi in ipso pago inueniri [27 1Kb] possint. Et non liceat litigatoribus per premia falsos testes adducere, sicut actenus fieri solebat.

79. De placito centenarii. Ut nullus homo in placito centenarii neque ad mortem, neque ad libertatem suam amittendam, aut ad res reddendas uel mancipia  iudicetur; sed ista aut in presentia comitis [28 1Kb] uel missorum nostrorum iudicentur.

80. De inquisitione et descriptione uniuscuiusque missi in suo missatico [29 1Kb] . Ut missi nostri diligenter inquirant et describere faciant [30 1Kb] unusquisque in suo missatico, quid [31 1Kb] unusquisque de beneficio habeat, uel quot homines casatos [32 1Kb] in ipso beneficio.

81. De beneficiis, qualiter condricta [33 1Kb] sint. Quomodo eadem beneficia condricta sint, aut quis de beneficio alodem [34 1Kb] comparauit uel [35 1Kb] struxit.

82. De beneficiis episcoporum, abbatum et reliquorum, et de fiscis regalibus describendis [36 1Kb] . Ut non solum beneficia episcoporum uel abbatum, abbatissarum atque comitum, siue uassorum nostrorum, sed  etiam nostri fisci describantur; ut scire possimus quantum etiam de nostro in uniuscuiusque legatione habeamus.

83. De legationibus propter iustitias, quo tempore exerceantur [37 1Kb] . uolumus, ut propter iustitias, [38 1Kb] que usque modo de parte [39 1Kb] comitum remanserunt, quattuor tantum mensibus in anno missi nostri legationes suas exerceant, id est [40 1Kb] in hyeme Ianuario, in uerno [41 1Kb] Aprili, in estate Iulio, in autumno Octobrio. Ceteris uero mensibus unusquisque comitum placitum suum habeat et iustitias faciat. Missi autem nostri quater in uno mense [42 1Kb] et in quattuor locis habeant placita sua cum illis comitibus, quibus congruum fuerit ut ad eum locum possint conuenire.

84. De iussione dominica in quolibet missatico non  adimpleta. Ut quicquid ille missus in illo missatico aliter factum inuenerit quam nostra sit iussio, non solum emendare [43 1Kb] iubeat, sed etiam ad nos ipsam rem, qualiter ab eo inuenta est, deferat.

 85. De censu regali inquirendo. Ut missi nostri censos [1 1Kb] nostros perquirant diligenter, undecumque antiquitus ad partem regis exire solebant [2 1Kb] ; similiter et freda; et nobis renuntient, ut [3 1Kb] nos ordinemus, quid de his in futurum fieri debeat.

86. De rebus, quibus census ad partem regis exire [4 1Kb] solebat. Ut de rebus, unde census ad partem regis exire solebat, si ad aliquam ecclesiam [5 1Kb] tradite sunt, aut reddantur propriis heredibus, aut qui eas retinuerit uel [6 1Kb] illum censum persoluat

87. De placitis a [7 1Kb] missis [7 1Kb] dominicis comitibus notum [8 1Kb] faciendis. Ut unusquisque missorum nostrorum in placito suo notum faciat comitibus, qui [9 1Kb] ad eius missaticum pertinent, ut in illis mensibus, quibus ille legationem suam non [10 1Kb] facit [11 1Kb] , conueniant  inter se et communia [12 1Kb] placita faciant, tam ad latrones distringendos, quam ad ceteras iustitias faciendas.

 88. De fidelitate regis promittenda. Ut missi nostri populum nostrum iterum nobis fidelitatem promittere faciant secundum consuetudinem iamdudum ordinatam, et ipsi aperiant et interpretentur illis hominibus, qualiter ipsum sacramentum et fidelitatem erga nos seruare debeant.

89 [13 1Kb] . De homicidiis [14 1Kb] infra patriam factis [15 1Kb] . Ut homicidia [16 1Kb] infra patriam, sicut lege Domini interdictum est, nec causa ultionis nec auaritie nec latrocinando [17 1Kb] fiant. Et ubicumque inuenta fuerint, a iudicibus nostris secundum legem ex [18 1Kb] nostro mandato uindicentur. Et non occidatur homo, nisi lege iubente.

90. De mensuris et ponderibus. Ut equales mensuras et rectas et pondera iusta et equalia omnes  habeant, siue in ciuitatibus, siue in monasteriis [19 1Kb] , siue [20 1Kb] ad dandum inuicem, siue [21 1Kb] accipiendum, sicut in lege Domini preceptum [22 1Kb] habemus [a 2Kb] .



INCIPIT QUARTI [1 1Kb] PRAEFATIUNCULA LIBELLULI.


 Quia supra in duobus ecclesiastica que prefati principes domnus imperator Karolus et piissimus Hludowicus augustus necnon et Hlotharius [2 1Kb] cesar filius ipsius [3 1Kb] ediderunt capitula descripsi libellis, in tertio uero ad mundanam pertinentia legem, que  domnus [4 1Kb] Karolus [5 1Kb] imperator fecit, congessi, nunc iam in quarto illa ad mundane [6 1Kb] augmentum legis pertinentia que preclarissimus domnus Hludouicus augustus et Hlotharius cesar fecerunt [7 1Kb] capitula adunaui libellulo.




INCIPIUNT CAPITULA.

     1. De seruis per contumatiam alicui uim inferentibus.
    2. De rebus uel mancipiis a fisco regali occupatis.
    3. De seruis uel ecclesiasticis in fiscum regalem confugientibus.
    4. De uassis dominicis ad marcam custodiendam constitutis.
    5. De comitibus ad custodiam maritimam deputatis.
    6. De his, qui propter incestum res proprias amiserunt.
    7. De coniurationibus seruorum in Flandris et in Mempisco et in ceteris maritimis locis.
    8. De his qui in litore maris salem faciunt.
     9. De uxoribus defunctorum, quam partem conlaborationis post obitum maritorum accipere debent.
    10. De aggeribus iuxta Ligerim faciendis.
    11. De duodecim pontibus super Sequanam restaurandis.
    12. De omnibus pontibus faciendis
    13. De honore ecclesiarum.
    14. De iniuriis sacerdotum uel quorumlibet ex clero in ecclesia factis [a 1Kb] .
    15. De uiduis, pupillis et pauperibus.
    16. De raptu uiduarum.
     17. De homine publicam penitentiam agente interfecto.
    18. De homine libero, ut potestatem habeat ubicumque uoluerit res suas dare, et qualiter hoc facere debeat.
    19. De homicidiis prohibendis.
    20. De hoc, quod in compositionem wirgildi dari debeat.
    21. De raptu alienarum sponsarum.
    22. De falsis testibus conuincendis.
    23. De proprio in bannum misso
    24. De mannire [a 1Kb] .
    25. De faidis cohercendis.
    26. De sacramentis, ubi iuranda sint.
    27. De his, qui de furto accusati fuerint.
    28. De dispectu litterarum dominicarum.
    29. De iniustis teloneis et consuetudinibus.
    30. De his, qui bonos denarios accipere nolunt.
    31. De adulteratoribus monete.
    32. De proprio dominico sine iussione illius reddito.
    33. De pueris inuitis parentibus detonsis aut puellis uelatis.
    34. De forcapiis.
     35. De terra tributaria.
    36. De beneficiis destructis.
    37. De terra censali.
    38. De nonis et decimis.
    39. De mancipiis in uillas dominicas confugientibus.
    40. De forestibus nouiter institutis.
    41. De pontibus per diuersa loca emendandis.
    42. De legatione omnium missorum dominicorum, de [b 1Kb] quibus uidelicet causis agere debeant.
    43. De illis libertatibus et rebus reddendis que in dominica uestitura sunt, qualiter inquiratur.
    44. De oppressione pauperum, uiduarum et pupillorum.
    45. De iniustis consuetudinibus nouiter institutis.
    46. De honore ecclesiarum.
    47. De nonis et decimis.
    48. De locis ad claustra canonicorum facienda.
     49. De obseruatione preceptorum dominicorum.
    50. De his qui occasione immunitatis iustitiam facere rennuunt.
    51. De locis iamdudum sacris et nunc spurcitia fedatis.
    52. De beneficiis dominicis destructis.
    53. De falsa moneta et de aliis diuersis causis prohibendis.
    54. De missorum dominicorum obseruatione.
    55. De placitis a liberis hominibus obseruandis.
    56. De debito ad opus dominicum rewadiato.
    57. De his, qui ad palatium [c 1Kb] uel in hostem pergunt uel inde redeunt.
    58. De pontibus publicis.
    59. De clericis, monachis et seruis fugitiuis.
    60. De aduocatis episcoporum, abbatum, comitum et abbatissarum.
    61. De uicariis uel centenariis, si latrones celauerint.
    62. [d 1Kb] . De comitibus et uicariis admonendis de constitutione legis.
    63 [e 1Kb] . De forestibus dominicis.
    64. De missis dominicis, et de his qui iustitiam facere  rennuunt.
    65. De missis dominicis, ubi diutius non debeant inmorari.
    66. De missis dominicis et de comite in aliquod missaticum directo.
    67. De missis, qualiter coniectum accipere debeant.
    68. De uassis dominicis et episcoporum uel reliquorum, qui in hoste non fuerunt.
    69. De episcopis, abbatibus et comitibus, et de placito missorum dominicorum.
    70. De dispensa missorum dominicorum.
    71. [f 1Kb] . De eo qui in aliena patria de qualibet causa fuerit interpellatus.
    72. De solutione atque compositione.
    73. De statu hominis.
    74. De proprietate hominis, que ob aliquod in bannum fuerit missa.





INCIPIUNT SUPRASCRIPTA CAPITULA ET TEXTUS EORUM [a 1Kb] .


 1. De seruis per contumatiam [1 1Kb] alicui uim inferentibus. Si serui [2 1Kb] per contumatiam collecta multitudine alicui uim intulerint, [3 1Kb] id est aut homicidium, aut incendium, aut qualiumcumque rerum direptiones fecerint, domini quorum [4 1Kb] negligentia hoc euenit, pro eo, quod eos [5 1Kb] constringere noluerunt, ut talia facere non auderent, bannum nostrum, id est sexaginta solidos, soluere cogantur.

2. De rebus uel mancipiis a fisco regali occupatis. De rebus siue mancipiis que dicuntur a fisco nostro  esse occupata [6 1Kb] , uolumus ut missi nostri inquisitionem faciant sine sacramento per ueratiores [7 1Kb] homines pagi illius circamanentes, et quicquid de hac causa [8 1Kb] uerius ac certius inuestigare potuerint, ad nostram faciant peruenire notitiam, ut [9 1Kb] nos tunc definiamus quicquid nobis iustum esse uideatur.

3. De seruis uel [10 1Kb] ecclesiasticis [11 1Kb] in fiscum regalem confugientibus. Si [12 1Kb] serui uel ecclesiastici uel quorumlibet liberorum hominum in fiscum nostrum confugerint,  et a dominis [1 1Kb] uel aduocatis eorum repetiti fuerint, si actor [2 1Kb] fisci nostri intellexerit, quod eos iuste non possit tenere ad nostrum dominium, eiciat [3 1Kb] illos de eodem fisco, et recipiant eos domini eorum. Et si eidem actori [4 1Kb] uisum [5 1Kb] fuerit, quod ad nostrum debeant pertinere [6 1Kb] dominium, expellat eos de eodem fisco, et postquam ab eisdem repetitoribus fuerint recepti, habeat cum eis legitimam actionem; et sic eos, si poterit [7 1Kb] , ad nostram euindicet possessionem.

4. De uassis dominicis ad marcam custodiendam constitutis. De uassis nostris, qui ad marcam nostram constituti sunt custodiendam, aut in longinquis regionibus sua habent [8 1Kb] beneficia uel [9 1Kb] res proprias, uel etiam nobis assidue in [10 1Kb] palatio nostro seruiunt, et  ideo non possunt assidua custodire placita: quam rem uolumus ut missi nostri uel comes [11 1Kb] nobis notam [12 1Kb] faciant, et nos faciemus, ut ad eorum placita ueniant.

5. De comitibus ad custodiam maritimam deputatis. uolumus [13 1Kb] , ut comites qui ad custodiam maritimam deputati sunt, quicumque ex eis in suo ministerio residet, de iustitia facienda se non excuset propter illam custodiam; sed si ibi [14 1Kb] secum suos scabineos [15 1Kb] habuerit [16 1Kb] , ibi placitum teneat et iustitiam faciat.

6. De his qui propter incestum res proprias amiserunt. De his qui se dicunt propter incestum [17 1Kb] res proprias amisisse, constitutum est, ut si ante proximum quinquennium, quando placitum nostrum habuimus in Compendio [18 1Kb] , easdem res amiserunt, non eis restituantur.

 7. De coniurationibus seruorum in Flandris et in Mempisco [19 1Kb] et in ceteris maritimis locis [20 1Kb] . De coniurationibus seruorum, que fiunt in Flandris et in Menpisco [21 1Kb] et in ceteris maritimis locis, uolumus ut per missos nostros indicetur dominis seruorum illorum, ut constringant eos, ne ultra tales coniurationes facere presumant. Et ut sciant ipsi eorundem seruorum domini, quod cuiuscumque serui huiuscemodi coniurationem facere presumpserint postquam eis hec nostra iussio fuerit indicata, bannum nostrum, id est sexaginta solidos, ipse dominus persoluere debeat.

8. De his qui in litore maris salem faciunt. De terra in litore maris, ubi salem [22 1Kb] faciunt, uolumus ut aliqui  ex eis ueniant ad placitum [23 1Kb] nostrum, et ratio eorum  audiatur, ut tunc secundum equitatem inter eos definire [24 1Kb] ualeamus.

9. De uxoribus defunctorum, quam partem [25 1Kb] conlaborationis post obitum maritorum accipere debeant. uolumus, ut uxores defunctorum post obitum maritorum tertiam partem conlaborationis, quam simul in beneficio conlaborauerunt, accipiant. Et de his rebus, quas is qui illud beneficium habuit, aliunde adduxit uel conparauit, uel ei ab amicis suis conlatum est, has uolumus tam ad orphanos defunctorum, quam ad uxores eorum peruenire.

10. De aggeribus iuxta Ligerim faciendis. De aggeribus iuxta Ligerim faciendis, ut bonus missus eidem operi preponatur, et [26 1Kb] hoc Pippino per nostrum missum mandetur, ut et ille ad hoc missum ordinet, quatenus  predictum opus perficiatur.

11. De duodecim pontibus super Sequanam restaurandis. De duodecim pontibus super Sequanam [27 1Kb] , uolumus ut hi pagenses qui eos facere debent, a missis nostris admoneantur, ut eos celeriter restaurent, et ut eorum uane contentioni non consentiant, quando dicunt se non aliubi [28 1Kb] eosdem pontes facere debere, nisi ubi [29 1Kb] antiquitus fuerant; sed ibi ubi nunc necesse est, eosdem pontes facere iubeantur [30 1Kb] .

12. De omnibus pontibus faciendis. De omnibus pontibus per regnum nostrum faciendis, in commune missi nostri admoneant, ut ab ipsis restaurentur [31 1Kb] qui eos facere solebant.

13. De honore ecclesiarum. Si quis aut ex leui causa aut sine causa hominem in ecclesia interfecerit,  de uita [32 1Kb] conponat. Si uero foris rixati fuerint [33 1Kb] , et unus alterum in ecclesiam [34 1Kb] fugerit et ibi [35 1Kb] se defendendo eum interfecerit, et [36 1Kb] si huius facti testes non habuerit, cum duodecim coniuratoribus [37 1Kb] legitimis per sacramentum adfirmet se defendendo eum interfecisse; et post hec sexcentos solidos ad partem ecclesie, quam illo homicidio polluerat, et insuper bannum nostrum soluere cogatur; is uero, qui interfectus est, absque conpositione iaceat; ac [38 1Kb] deinde interfector secundum iudicium canonicum congruam facinori quod admisit penitentiam accipiat [39 1Kb] . Si proprius [40 1Kb] seruus hoc commiserit, iudicio aque feruentis examinetur, utrum hoc sponte an se defendendo fecisset. Et si manus eius exusta fuerit,  interficiatur [41 1Kb] ; si autem non fuerit, dominus eius  iuxta quod wirgildus [1 1Kb] illius est, ad ecclesiam persoluat, aut eum, si uoluerit, eidem ecclesie tradat. De [2 1Kb] ecclesiastico et fiscalino et beneficiario seruo uolumus, ut pro una uice wirgildus eius pro eo conponatur, altera uice ipse seruus ad supplicium tradatur. Hereditas tamen liberi hominis, qui propter tale facinus ad mortem [3 1Kb] fuerit iudicatus, ad legitimos heredes illius [4 1Kb] perueniat. Si in atrio ecclesie, cuius porta reliquiis sanctorum consecrata est, huiuscemodi homicidium perpetratum fuerit, simili modo emendetur uel conponatur. Si uero porta ecclesie [5 1Kb] non est consecrata, eo modo conponatur quod [6 1Kb] in atrio committitur, sicut conponi debet quod in [7 1Kb] immunitate uiolata committitur.

14. De iniuriis sacerdotum uel [8 1Kb] quorumlibet ex  clero in ecclesia factis. Sanguinis effusio in ecclesia facta cum fuste, si presbiter [9 1Kb] fuerit, triplo conponatur, duas partes eidem presbitero, tertia pro fredo ad ecclesiam, et [10 1Kb] insuper bannus noster. Similiter [11 1Kb] de diacono [12 1Kb] iuxta conpositionem eius in triplo cum banno nostro conponatur. De subdiacono similiter in triplo secundum suam conpositionem. Et [13 1Kb] de uniuscuiusque ordinis clerico [14 1Kb] secundum suam conpositionem in [15 1Kb] triplo persoluatur, et insuper bannus noster. Similiter et de ictu sine sanguinis effusione de uniuscuiusque ordinis clerico [16 1Kb] secundum suam conpositionem triplo [17 1Kb] , et bannus noster. Et qui non habet unde ad ecclesiam persoluat, tradat se [18 1Kb] in seruitium eidem ecclesie, usque dum totum debitum persoluat. [a 1Kb]

 15. De uiduis, pupillis et pauperibus. Precipimus, ut quandocumque in mallum ante comitem uidue, pupilli et pauperes uenerint, primo eorum causa audiatur et definiatur. Et si testes per se ad causas suas querendas habere non potuerint uel legem nescierint [19 1Kb] , comes illos uel illas adiuuet, dando eis  talem hominem, qui rationem eorum teneat uel pro eis loquatur.

16. De raptu uiduarum. Qui uiduam intra primos triginta dies uiduitatis [20 1Kb] sue [20 1Kb] , uel inuitam, uel uolentem, sibi copulauerit, bannum nostrum, id est, sexaginta solidos, in triplo conponat. Et si inuitam eam duxit, legem suam ei [21 1Kb] conponat; illam uero ulterius non adtingat.

17. De homine publicam [22 1Kb] penitentiam agente interfecto. Qui hominem [23 1Kb] publicam penitentiam agentem interfecerit, bannum nostrum in triplo conponat, et wirgildum [24 1Kb] eius proximis eius persoluat [25 1Kb] .

18. De homine libero, ut potestatem habeat ubicumque uoluerit res suas dare, et [26 1Kb] qualiter hoc facere debeat. Si [27 1Kb] quis res suas pro salute anime sue uel  ad aliquem uenerabilem locum, uel propinquo suo, uel [28 1Kb] cuilibet alteri tradere uoluerit, et eo tempore [29 1Kb] [30 1Kb] intra ipsum comitatum fuerit, in quo res ille [31 1Kb] posite sunt, legitimam traditionem facere studeat [32 1Kb] . Quod si eodem tempore, quo illas tradere uult, extra eundem [33 1Kb] comitatum fuerit, id est siue in exercitu, siue in palatio, [34 1Kb] siue in alio quolibet loco, adhibeat sibi uel de suis pagensibus, uel de aliis qui eadem lege uiuant quia ipse uiuit, testes [35 1Kb] idoneos; uel si illos habere non potuerit [36 1Kb] , tunc de aliis quales ibi meliores inuenire possit [37 1Kb] , et coram eis rerum suarum traditionem faciat, et [38 1Kb] fideiussores uestiture donet ei, qui illam traditionem accipit, ut uestituram faciat. Et postquam [39 1Kb] hec traditio ita facta fuerit, heres illius nullam de predictis rebus ualeat  facere repetitionem. Insuper et ipse per se fideiussionem faciat eiusdem uestiture, ne heredi ulla occasio remaneat hanc traditionem [40 1Kb] inmutandi, sed potius necessitas incumbat illam perficiendi [41 1Kb] . Et si nondum res suas cum coheredibus suis diuisas habuit, non ei hoc sit inpedimento; sed coheres [42 1Kb]  eius si sponte noluerit, aut per comitem aut per missum eius distringatur, ut diuisionem cum illo faciat, ad quem defunctus hereditatem suam uoluit [1 1Kb] peruenire. Et si cuilibet ecclesie eam tradere rogauit, coheres eius eam legem cum illa ecclesia de predicta hereditate habeat, quam cum alio coherede suo habere debebat [2 1Kb] . Et hoc obseruetur erga patrem et filium et nepotem usque ad annos legitimos; postea ipse res ad inmunitatem ipsius ecclesie redeant.

19. De homicidiis prohibendis. Quicumque hominem aut ex leui causa aut sine causa interfecerit [3 1Kb] , wirgildum eius [4 1Kb] his, ad quos ille pertinet, conponat. Ipse uero propter talem presumptionem in exsilium mittatur, ad quantum tempus nobis placuerit; res tamen suas non amittat.

 20. De hoc, quod in conpositionem wirgildi [5 1Kb] dari debeat. In conpositionem [6 1Kb] wirgildi uolumus ut ea dentur que in rege continentur, excepto accipitre et spatha [7 1Kb] ; quia propter illa duo aliquoties [8 1Kb] periurium committitur, quando maioris pretii quam illa sint esse iurantur.

21. De raptu alienarum sponsarum. Si quis sponsam alienam rapuerit, aut patri eius aut ei, qui legibus eius [9 1Kb] defensor esse debet, cum sua lege eam reddat; et quicquid cum [10 1Kb] ea tulerit, semotim unamquamque rem secundum legem reddat. Et [11 1Kb] si hoc defensor eius perpetrari consenserit, et ideo raptori nichil querere uoluerit, comes [12 1Kb] singulariter de unaquaque re [13 1Kb] freda nostra [14 1Kb] ab eo exactare [15 1Kb] faciat. Sponso [16 1Kb] uero legem suam conponat, et insuper bannum  nostrum, id est sexaginta solidos, soluat; uel in presentiam nostram comes eum aduenire faciat, et quanto tempore nobis placuerit, in exilio maneat, et illam feminam ei habere non liceat.

22. De falsis testibus conuincendis [17 1Kb] . Si quis cum altero de qualibet causa [18 1Kb] contentionem habuerit, et testes contra eum per iudicium producti fuerint, si ille falsos eos esse suspicatur, liceat ei alios testes, quos meliores potuerit, contra eos opponere, ut ueratium testimonio falsorum testium peruersitas superetur. Quod si ambe partes testium ita [19 1Kb] inter se dissenserint, ut nullatenus una pars alteri cedere uelit, eligantur duo ex ipsis, id est ex utraque parte unus, qui cum scutis et fustibus in campo decertent, utra pars falsitatem, utra [20 1Kb] ueritatem [20 1Kb] suo testimonio  sequatur. Et campioni qui uictus fuerit, propter periurium quod [21 1Kb] ante pugnam commisit, dextera manus amputetur; ceteri uero eiusdem partis testes, qui falsi apparuerunt [22 1Kb] , manus suas redimant;  cuius conpositionis due partes ei contra quem testati sunt dentur, tertia pro fredo soluatur. Et in seculari quidem causa huiuscemodi testium diuersitas campo conprobetur. In ecclesiasticis autem causis, ubi de una parte seculare, de altera uero ecclesiasticum negotium est [23 1Kb] , idem modus obseruetur [24 1Kb] . Ubi uero ex utraque parte ecclesiasticum fuerit, rectores earundem ecclesiarum, si se familiariter pacificare uelint, licentiam habeant. Si autem de huiuscemodi pacificatione inter eos conuenire non possint [25 1Kb] , aduocati eorum in mallo publico ad presentiam comitis ueniant, et ibi legitimus terminus eorum contentionibus inponatur. Testes [26 1Kb] uero de qualibet causa non aliunde querantur, nisi de ipso comitatu in quo res unde causa agitur, posite  sunt; quia non est credibile, ut uel de statu hominis uel de possessione cuiuslibet per alios melius rei ueritas cognosci ualeat, quam per illos qui uiciniores sunt. Si tamen contentio que inter eos exorta est, in confinio duorum comitatuum fuerit, liceat eis de uicina centena adiacentis comitatus ad causam suam testes habere.

23. De proprio in bannum [27 1Kb] misso. Cuiuscumque [28 1Kb] hominis proprietas ob crimen aliquod, quod idem habet commissum, in bannum fuerit missa, et ille, re cognita, ne iustitiam faciat, uenire distulerit, annumque ac diem in eo banno illam esse permiserit, ulterius eam non adquirat, sed ipsa fisco nostro [29 1Kb] societur. Debitum uero, quod is cuius ea [30 1Kb] fuit soluere debuit, per comitem ac ministros [31 1Kb] eius iuxta  estimationem damni, de rebus mobilibus [32 1Kb] que in eadem proprietate inuente fuerint, his quibus idem debitor fuit, exsoluatur. Quod si rerum mobilium [33 1Kb] ibidem inuentarum tantitas [34 1Kb] ad conpositionem non sufficerit, de [35 1Kb] immobilibus suppleatur; et quod superfuerit, sicut dictum est, fiscus noster [36 1Kb] possideat. Si nichil super conpositionem remanere [37 1Kb] potuerit, totum in illam [38 1Kb] expendatur. Si autem homo ille nondum cum suis coheredibus [39 1Kb] proprium suum diuisum habuit, conuocet eos comes, et cum eis legitimam diuisionem faciat; et tunc, sicut iam dictum est, partem eius fisco nostro [40 1Kb] addicat, et conpositionem de ea [41 1Kb] , iuxta modum superius conprehensum, his ad quos illa legibus pertinet exsoluat. Quod [42 1Kb] si non de alia re, sed de ipsa proprietate que in  bannum missa fuit ac per hoc in nostram potestatem redacta est, fuerat interpellatus, comes in cuius ministerio eam [43 1Kb] esse constiterit, hoc ad notitiam nostram perferre curet, ut nos eandem proprietatem,  que secundum supradictum modum in nostrum dominium redacta est, per precepti nostri auctoritatem in ius et potestatem hominis qui eam querebat, si sua debet esse, faciamus peruenire.

24. De mannire. Si quis de statu suo, id est de libertate, uel de hereditate conpellandus est, iuxta legis constitutionem manniatur. De ceteris uero causis, unde quis rationem est redditurus, non manniatur, sed per comitem banniatur. Et si post unam et alteram [1 1Kb] comitis admonitionem aliquis [2 1Kb] ad mallum uenire noluerit, rebus eius in bannum missis uenire et iustitiam facere conpellatur [a 1Kb] .

25. De faidis cohercendis. Si quis, aliqua necessitate cogente, homicidium commisit, comes in cuius ministerio [3 1Kb] res perpetrata est, et conpositionem  soluere, et faidam [4 1Kb] per sacramentum pacificare faciat. Quod si una pars ei ad hoc consentire noluerit [5 1Kb] , id est aut ille qui homicidium commisit, aut is [6 1Kb] qui conpositionem suscipere debet, faciat illum [7 1Kb] qui ei contumax fuerit, ad presentiam nostram uenire, ut eum ad tempus quod nobis placuerit, in exilio [8 1Kb] mittamus, donec ibi castigetur, ut comiti suo inobediens esse ulterius non audeat, et maius damnum inde non adcrescat.

26. De sacramentis, ubi iuranda sint. Ubi antiquitus [9 1Kb] consuetudo fuit de libertate sacramenta adhramire [10 1Kb] uel iurare, ibi [11 1Kb] mallum [12 1Kb] habeatur, et [13 1Kb] ibi sacramenta iurentur. Mallus tamen neque [14 1Kb] in ecclesia, neque in atrio eius habeatur [15 1Kb] . Minora uero placita comes siue intra suam potestatem uel ubi  inpetrare potuerit, habeat. uolumus utique, ut domus [16 1Kb] a comite [17 1Kb] in loco ubi mallum tenere debet, constituatur, ut propter calorem solis et pluuiam publica utilitas non remaneat.

27. De his qui de furto accusati fuerint. Si liber homo de furto accusatus fuerit, et res proprias habuerit, in mallo ad presentiam comitis se adhramiat. Et si res non habet, fideiussores donet, qui eum adhramire [18 1Kb] et in placitum adduci faciant. Et liceat ei prima uice per sacramentum se secundum legem idoniare [19 1Kb] , si potuerit. At si alia uice duo uel tres eum de furto accusauerint [20 1Kb] , liceat ei contra unum ex his cum scuto et fuste in campo contendere.  Quod si seruus de furto accusatus fuerit, dominus eius pro eo emendet [21 1Kb] aut eum sacramento excuset, nisi tale furtum perpetratum habeat, propter quod ad supplicium tradi debeat.

28. De despectu litterarum dominicarum. Si quis litteras nostras dispexerit [22 1Kb] , id est tractoriam que propter missos recipiendos dirigitur, aut honores quos habet amittat [23 1Kb] , aut in eo loco ubi predictos missos suscipere debuit, tamdiu resideat et de suis rebus legationes illuc uenientes suscipiat, quousque animo nostro satisfactum habeat. Qui uero epistolam nostram quocumque modo dispexerit, iussu nostro ad palatium ueniat, et iuxta uoluntatem nostram congruam stultitie sue castigationem accipiat. Et si homo liber uel [24 1Kb] ministerialis comitis hoc fecerit,  honorem qualemcumque habuerit siue [25 1Kb] beneficium amittat. Et si seruus fuerit, nudus ad palum [26 1Kb] uapulet et caput eius tondeatur.

29. De iniustis teloneis et consuetudinibus. Ut [27 1Kb] ubi tempore aui nostri domni Pippini consuetudo fuit teloneum [28 1Kb] dare, ibi et [29 1Kb] in futurum [30 1Kb] detur; nam ubi [31 1Kb] nouiter inceptum est, ulterius non agatur. Et ubi necesse non est fluuium aliquem per pontem transmeare, uel ubi nauis per mediam aquam aut subtus pontem ierit et ad ripam non adpropinquauerit, neque ibidem aliquid emptum uel uenundatum fuerit, ulterius teloneum non [32 1Kb] detur. Et nemo cogat alium ad pontem ire, ubi iuxta pontem aquam transmeare potest. Et qui ulterius in talibus locis, uel de eis [33 1Kb] qui ad palatium seu in hostem [34 1Kb] pergunt, teloneum  [35 1Kb] exactauerit, cum sua lege ipsum teloneum reddat, et bannum nostrum, id est sexaginta solidos, conponat.

30. De his qui bonos denarios accipere nolunt [36 1Kb] . Quicumque liber homo denarium merum et bene pensantem [37 1Kb] recipere noluerit, bannum nostrum, id est sexaginta solidos, conponat. Si uero serui ecclesiastici [38 1Kb] aut comitum aut uassallorum nostrorum hoc facere presumpserint, sexaginta ictibus uapulent; aut si magister eorum uel aduocatus, qui liber est, eos uel comiti uel misso nostro iussus prasentare noluerit, predictum bannum sexaginta solidos conponat.

 31. De adulteratoribus monete. De [1 1Kb] falsa moneta iubemus, ut qui cam percussisse comprobatus fuerit, manus ei amputetur. Et qui hoc consensit, si liber est, sexaginta solidos conponat; si seruus est, sexaginta ictus accipiat [2 1Kb] .

32. De proprio dominico sine iussione illius reddito. Si quis proprium nostrum, quod in uestitura genitoris nostri fuit, alicui querenti [3 1Kb] , sine nostra iussione reddiderit, aliud tantum nobis de suo proprio cum sua lege conponat. Et quicumque illud scienter per malum ingenium adquirere temptauerit, pro infideli teneatur, quia sacramentum fidelitatis, quod nobis promisit, irritum fecit; et ideo secundum nostram uoluntatem et potestatem diiudicandus est.

33. De pueris inuitis parentibus detonsis aut puellis  uelatis. Si quis puerum inuitis parentibus totonderit, aut puellam uelauerit, legem suam in triplo conponat, aut ipsi [4 1Kb] puero uel puelle, si iam [5 1Kb] sue potestatis sunt, aut illi in cuiuslibet potestate fuerint. Illi uero potestatem habeant capitis sui, ut in tali habitu permaneant, qualis eis conplacuerit.

34. De forcapiis [6 1Kb] . Si mancipia dominos suos fugerint in alienam potestatem, ut propter hoc nullum premium accipiat ille, in cuius potestate [7 1Kb] fuerint inuenta, pro eo quod ea uel reddiderit uel foras eiecerit. Et non solum hoc, sed etiam si ea nec reddere [8 1Kb] nec foras eicere uoluerit et legitimo domino ea contradixerit, et illa inde postea [9 1Kb] effugerint, secundum legem ea [10 1Kb] soluere cogatur.

35. De terra tributaria. Quicumque terram tributariam,  unde tributum ad partem nostram exire [11 1Kb] solebat, uel ad ecclesiam uel cuilibet alteri tradiderit, is qui eam susceperit, tributum quod inde soluebatur [12 1Kb] , omni modo ad partem nostram persoluat; nisi forte talem firmitatem de parte dominica habeat, per quam ipsum tributum sibi perdonatum possit ostendere.

36. De beneficiis destructis. Quicumque suum beneficium occasione proprii [13 1Kb] desertum habuerit, et intra annum postquam ei a comite uel misso nostro notum factum fuerit, illud emendatum non habuerit, ipsum beneficium amittat.

37. De terra censali. Si quis terram censalem habuerit, quam [14 1Kb] antecessores sui uel ad aliquam ecclesiam  uel ad [15 1Kb] uillam nostram dederunt, nullatenus eam secundum legem tenere potest, nisi ille uoluerit, ad cuius potestatem uel [16 1Kb] illa ecclesia uel illa uilla pertinet; nisi forte filius aut nepos eius sit qui eam  tradidit, et ei eadem terra ad tenendum placita sit. Sed in hac re considerandum est, utrum ille qui hanc tenet, diues an [17 1Kb] pauper sit, et [18 1Kb] utrum aliud beneficium habeat, uel etiam proprium. Et qui horum neutrum habet, erga [19 1Kb] hunc misericorditer agendum est, ne ex toto dispoliatus in egestatem incidat; ut aut talem censum inde persoluat qualis ei fuerit constitutus, uel portionem aliquam inde in beneficium accipiat, unde se sustentare [20 1Kb] ualeat.

38. De nonis [21 1Kb] et decimis. Consideratum est, ut [22 1Kb] de frugibus terre et animalium nutrimine [23 1Kb] persoluantur. De opere uero uel restauratione ecclesiarum comes et episcopus siue abbas una cum misso nostro, quem [24 1Kb] ipsi sibi ad hoc elegerint, considerationem faciant, ut unusquisque [25 1Kb] eorum tantum inde accipiat  ad operandum et restaurandum, quantum ipse de rebus ecclesiarum habere cognoscatur [26 1Kb] . Similiter et uassi nostri aut in commune tantum operis accipiant, quantum rerum ecclesiasticarum habent [27 1Kb] , uel unusquisque per se iuxta quantitatem quam ipse tenet. Aut si inter eos conuenerit, ut pro opere faciendo argentum donent, iuxta estimationem operis in argento persoluant; cum quo pretio rector ecclesie ad predictam restaurationem operarios [28 1Kb] conducere et materiam emere possit. Et qui nonas et decimas dare neglexerit, primum quidem illas cum lege sua restituat, et insuper bannum nostrum soluat, ut ita castigatus caueat, ne sepius [29 1Kb] iterando beneficium amittat.

39. De mancipiis in uillas dominicas [30 1Kb] confugientibus.  Si cuiuslibet mancipia in uillam nostram confugerint, actor eiusdem uille querenti domino ea non contradicat [31 1Kb] , sed statim ea [32 1Kb] foras de eadem uilla eiciat. Et si se [33 1Kb] putat ad ea repetenda iustitiam habere, repetat, et secundum legem adquirat. Si uero tempore domni Karoli genitoris nostri in uillam illam [34 1Kb] confugerunt, et dominus ea querit [35 1Kb] , actor eiusdem uille aut ea legitime contineat [36 1Kb] , aut ea querenti domino reddat. Et actor propter uestituram domni Karoli genitoris nostri eadem mancipia contradicere non audeat, si illius propria [37 1Kb] esse noscuntur.

40. De forestibus nouiter institutis. Ut [38 1Kb] quicumque illas habet, dimittat, nisi forte indicio [39 1Kb] ueraci [40 1Kb] ostendere possit, quod per iussionem siue promissionem  [41 1Kb] domni Karoli genitoris nostri eas instituisset; preter [42 1Kb] illas que ad nostrum opus pertinent, unde nos decernere uolumus quicquid nobis placuerit.

41. De pontibus per diuersa loca emendandis. uolumus,  ut missi nostri per singulas ciuitates una cum episcopo et comite missos [1 1Kb] uel nostros homines ibidem commanentes eligant, quorum cura [2 1Kb] sit [3 1Kb] pontes per diuersa loca emendare, et [4 1Kb] eos qui illos emendare debent, ex nostra iussione admonere, ut unusquisque iuxta suam possibilitatem et quantitatem eos emendare studeat.

42. De legatione omnium missorum dominicorum, de quibus uidelicet causis agere debeant [5 1Kb] . Legatio omnium missorum nostrorum hec est. Primo, ut sicut iam aliis missis iniunctum fuit, iustitiam faciant de rebus et libertatibus iniuste ablatis; et si episcopus, aut abbas, aut uicarius, aut aduocatus, aut quislibet de plebe hoc fecisse inuentus fuerit, statim restituantur [6 1Kb] ; si uero uel comes uel actor dominicus,  uel alter missus palatinus hoc perpetrauerit et in nostram potestatem redigerit, [7 1Kb] res diligenter inuestigata et descripta ad nostrum iudicium reseruetur.

43. De illis libertatibus et rebus reddendis que in nostra [8 1Kb] uestitura sunt, qualiter inquirantur [9 1Kb] . uolumus autem, ut de his libertatibus et rebus reddendis que in nostra uestitura sunt, primo per optimos quosque inquiratur. Et si per illos inueniri non possit, tunc per eos qui post illos in illa uicinia meliores sunt. Et si nec per illos rei ueritas inueniri potest, tunc liceat litigantibus ex utraque parte testes adhibere. Et si discordauerint, secundum constitutionem a nobis promulgatam examinentur.

44. De oppressione pauperum, uiduarum et [10 1Kb] pupillorum. De pauperibus, uiduis et pupillis iniuste oppressis,  ut adiuuentur et releuentur.

45. De iniustis consuetudinibus nouiter institutis. De iniustis occasionibus et consuetudinibus nouiter institutis, sicut sunt tributa et telonea [11 1Kb] in media uia, ubi nec aqua, nec palus [12 1Kb] , nec pons, nec aliquid tale fuerit, unde iuste census exigi possit, uel ubi naues subtus pontes transire solent, siue in medio flumine ubi nullum obstaculum est, ut [13 1Kb] auferantur. Antique [14 1Kb] autem [15 1Kb] ad nostram notitiam deferantur.

46. De honore ecclesiarum. De [16 1Kb] honore ecclesiarum, ut per omnia eis exhibeatur, sicut nuper a nobis cum consensu omnium fidelium nostrorum constitutum est. Et ut hoc missi nostri omnibus in sua legatione constitutis notum efficiant.

47. De nonis [17 1Kb] et decimis. De [18 1Kb] nonis et decimis,  ut secundum iussionem nostram dentur.

48. De locis ad claustra canonicorum facienda. De [19 1Kb]  locis dandis ad claustra canonicorum facienda, si [20 1Kb] de eiusdem ecclesie rebus fuerit [21 1Kb] , nostra libertate [22 1Kb] concedatur ibi. Si de alterius ecclesie uel liberorum hominum [23 1Kb] commutetur. Si autem de fisco nostro fuerit, nostra liberalitate [24 1Kb] concedatur.

49. De obseruatione preceptorum dominicorum. De obseruatione preceptorum nostrorum et inmunitatum, ut ita obseruentur sicut a nobis et ab antecessoribus nostris constitutum est.

50. De his qui per occasionem inmunitatis iustitiam facere rennuunt. De his qui per [25 1Kb] occasionem inmunitatis iustitiam face rennuunt, ut hoc obseruetur quod a nobis constitutum est.

51. De locis iamdudum sacris et nunc spurcitia [26 1Kb] fedatis. De locis iamdudum sacris et nunc spurcitia  fedatis, ut iuxta possibilitatem in antiquum statum reformentur.

52. De beneficiis dominicis destructis. De beneficiis [27 1Kb] nostris que destructa inueniuntur, hoc impleatur quod nuper a nobis constitutum est.

53. De falsa moneta et de aliis diuersis causis prohibendis. De noua moneta, et de falsa moneta, et de dispectu litterarum nostrarum, et de [28 1Kb] latronibus cohercendis uel puniendis, et de faidis [29 1Kb] pacandis, de homicidiis prohibendis, de periuriis et falsis testibus conpescendis, de [30 1Kb] his omnibus uel ceteris his similibus hoc quod modo [31 1Kb] constituimus, omnibus adnuntietur et in futurum obseruetur.

54. De missorum dominicorum obseruatione [32 1Kb] . Hoc uolumus, ut missi nostri obseruent, ut quicquid de  his causis uel simul uel singillatim emendare potuerint, emendent, et ea que [33 1Kb] emendauerint, diligenter scriptis notent. Et hoc sic peragere curent, quatenus iuste reprehendi a quoquam nullatenus possint. Et que [34 1Kb] facere debent aut possunt, nullatenus pretermittant; immo caueant, ne, quod absit, aut gratia alicuius, aut honoris aut timoris siue odii causa, illud quod agere debent omittant. Et summopere studeant, ut hoc quod per se efficere non possunt, nobis notum faciant. Et omnimodis preuideant, ut per singula capitula, tam uerbis quamque [35 1Kb] scriptis, de omnibus que illic peregerint, nobis rationem reddere ualeant.

55. De placitis a liberis hominibus obseruandis. De placitis siquidem quos [36 1Kb] liberi homines obseruare  debent, constitutio genitoris nostri penitus obseruanda atque tenenda est, ut uidelicet in anno tria  solummodo generalia placita obseruent [1 1Kb] , et nullus eos amplius placita obseruare conpellat, nisi forte quilibet aut accusatus fuerit, aut alium accusauerit, aut ad testimonium perhibendum uocatus fuerit. Ad cetera uero, que [2 1Kb] centenarii tenent, non alius [3 1Kb] uenire iubeatur, nisi qui aut litigat, aut iudicat, aut testificatur.

56. De debito ad opus dominicum rewadiato. Ut de debito quod ad opus nostrum fuerit rewadiatum, talis consideratio fiat, ut is qui ignoranter peccauit, non totum secundum legem conponere cogatur, sed iuxta quod possibile uisum fuerit. Is uero qui tantum mala [4 1Kb] uoluntate peccauit, totam [5 1Kb] legis conpositionem cogatur exsoluere [6 1Kb] .

57. De his qui ad palatium uel in hostem pergunt  uel inde redeunt [7 1Kb] . Ut nullus ad palatium uel in hostem pergens, uel de palatio uel de hoste rediens, tributum quod transturas [8 1Kb] uocant, soluere cogatur.

58. De pontibus publicis. Ut pontes publici [9 1Kb] , qui per bannum fieri solebant, anno presente in omni loco restaurentur.

59. De clericis, monachis et seruis fugitiuis. Ut clerici et monachi et serui fugitiui ad loca sua redire iubeantur.

60. De aduocatis episcoporum, abbatum, comitum [10 1Kb] et abbatissarum. Ut nullus episcopus, nec abbas, nec comes, nec abbatissa, centenarium comitis aduocatum habeat.

61. De uicariis uel centenariis, si atrones celauerint. Ut uicarii uel centenarii, qui fures et latrones  uel celauerint uel defenderint, secundum sibi datam sententiam diiudicentur.

62. De comitibus et uicariis admonendis [11 1Kb] de constitutione legis. Ut comites et uicarii [12 1Kb] de constitutione legis ammoneantur, qua [13 1Kb] iubetur, ut propter iustitiam peruertendam munera non accipiant.

63. De forestibus dominicis. De forestibus [14 1Kb] nostris, ut ubicumque fuerint, diligentissime inquirant, quomodo salue sint et defense, et ut comitibus denuntient, ne ullam forestem [15 1Kb] nouiter instituant; et ubi nouiter institutas sine nostra iussione inuenerint, dimittere precipiant.

64. De missis dominicis, et de his qui iustitiam facere rennuunt. Ut ubicumque ipsi missi aut episcopum  aut abbatem aut alium quemlibet quocumque  honore preditum inuenerint, qui iustitiam facere uel noluit uel prohibuit, de ipsius rebus uiuant, quandiu in eo loco iustitias facere debent.

65. De missis dominicis, ubi diutius non debeant inmorari. Ut in illius comitis ministerio qui bene iustitias factas habet, idem missi diutius non morentur, neque illic [16 1Kb] multitudinem conuenire faciant; sed ibi moras faciant, ubi iustitia [17 1Kb] uel minus uel neglegenter facta est.

66. De missis dominicis et comite in aliquod missaticum directo. Ut in illius comitis ministerio idem missi nostri placitum non teneant qui in aliquod missaticum directus est, donec ipse fuerit reuersus; ut causa que adhuc coram comite non fuit, et is qui se reclamat, propter suam stultitiam aut contumatiam  comitem inde appellare [18 1Kb] noluit, iterum comiti commendetur.

67. De missis dominicis, qualiter coniectum accipere debeant. Ut missi nostri, qui uel episcopi uel abbates uel comites sunt, quamdiu prope suum [19 1Kb] beneficium fuerint, nichil de aliorum coniecto accipiant. Postquam uero inde longe recesserint, tunc accipiant secundum quod in sua tractoria continetur. uassi uero nostri et ministeriales, qui missi sunt, ubicumque uenerint, coniectum accipiant.

68. De uassis dominicis et [20 1Kb] episcoporum uel reliquorum, qui in hoste non fuerunt. Ut uassi nostri, et uassi episcoporum, abbatum [21 1Kb] , abbatissarum et comitum, qui anno presente in hoste non fuerunt, heribannum rewadient [22 1Kb] ; exceptis his qui propter  necessarias causas et a domno ac genitore nostro Karolo constitutas [23 1Kb] domi dimissi [24 1Kb] fuerunt, id est, qui a comite [25 1Kb] propter pacem conseruandam, et [26 1Kb] propter coniugem ac domum eius custodiendam, et ab episcopo uel abbate uel abbatissa similiter propter pacem conseruandam, et propter fruges colligendas et familiam constringendam, et missos recipiendos, dimissi fuerunt.

69. De episcopis, abbatibus et comitibus, et de placito missorum dominicorum. Ut omnis [27 1Kb] episcopus, abbas, et comes, excepta infirmitate uel nostra iussione, nullam excusationem habeat, quin [28 1Kb] ad placitum missorum nostrorum ueniat, aut talem [29 1Kb] uicarium suum mittat, qui in omni causa pro illo [30 1Kb] reddere  rationem possit [a 1Kb] .

 70. De dispensa missorum dominicorum. De dispensa missorum nostrorum, qualiter unicuique [1 1Kb] iuxta suam qualitatem [2 1Kb] dandum uel accipiendum sit, uidelicet episcopo [3 1Kb] panes qnadraginta, friskinge [4 1Kb] tres [5 1Kb] , de [6 1Kb] potu modii tres, porcellus unus [7 1Kb] , pulli [8 1Kb] tres, oua quindecim, annona [9 1Kb] ad caballos modii [10 1Kb] quatuor. Abbati, comiti, atque ministeriali nostro unicuique dentur [11 1Kb] cotidie panes triginta, friskinge due, de potu modii [12 1Kb] duo, porcellus unus, pulli [13 1Kb] tres, oua quindecim, annona [14 1Kb] ad caballos modii [15 1Kb] tres. uassallo [16 1Kb] nostro panes decem et septem [17 1Kb] , friskinga [18 1Kb] una, porcellus unus, de potu modius unus, pulli duo, oua decem, annona [19 1Kb] ad caballos modii duo.

71. De eo qui in aliena patria de qualibet causa  fuerit interpellatus [20 1Kb] . Si quis in aliena patria, ubi uel propter beneficium uel propter aliam quamlibet occasionem adsidue conuersari solet, de qualibet causa fuerit interpellatus, uerbi gratia de conquesitu [21 1Kb] suo uel de mancipiis suis, ibi secundum suam legem iustitiam faciat, et cum talibus coniuratoribus, quales in eadem regione [22 1Kb] uel prouincia secum habere potuerit, legitimum sacramentum iuret; excepto si quis eum de statu suo, id est de libertate sua, uel de hereditate quam ei pater suus moriens dereliquid, appellauerit. De his duobus liceat illi sacramentum in patria sua, id est in legitimo sui sacramenti loco iurandum [23 1Kb] offerre; et is qui cum eo litigatur, si uelit, sequatur illum in patriam suam [24 1Kb] ad recipiendum illud sacramentum. Ipse tamen primo in eodem loco,  id est [25 1Kb] , ubi interpellatus est, satisfaciat tam comiti et iudicibus quam aduersario suo, testibus probando, quod rem [26 1Kb] , que ab eo queritur, pater suus ei dereliquit [27 1Kb] .

72. De solutione atque conpositione [28 1Kb] . Ut omnis solutio atque [29 1Kb] conpositio que in lege Salica continetur,  inter Francos per duodecim denariorum solidos conponatur; excepto ubi contentio contra [30 1Kb] Saxones et Frisiones [31 1Kb] exorta fuerit. Ibi uolumus, ut quadraginta denariorum quantitatem solidus habeat, quem uel Saxo uel [32 1Kb] Frisio a parte [33 1Kb] Salici Franci [34 1Kb] cum eo litigantis soluere debet [35 1Kb] .

73. De statu hominis [36 1Kb] . Ut de statu suo, id est [37 1Kb] de libertate, uel hereditate compellandus iuxta legis constitutionem manniatur [38 1Kb] . De ceteris uero causis unde quis rationem est redditurus, si post secundam comitis admonitionem aliquis ad mallum uenire noluerit, rebus eius in bannum missis uenire et iustitiam facere conpellatur.

74. De proprietate hominis que ob aliquod crimen in bannum fuerit missa [39 1Kb] . Cuiuscumque hominis proprietas  ob crimen aliquod ab eo commissum in bannum fuerit missa, et ille re cognita ne iustitiam faciat uenire distulerit, annumque ac diem in eo banno illam esse permiserit, eam ulterius non adquirat, sed ipsa fisco regis societur; debitum uero, quod is cuius ea fuit soluere debuit, per comitem ac ministros eius iuxta estimationem damni de rebus mobilibus, que in eadem proprietate inuente fuerint, his quibus idem debitor fuit exsoluatur. Quodsi rerum mobilium ibidem inuentarum quantitas ad compositionem non sufficerit, de immobilibus suppleatur; et quod superfuerit, sicut dictum est fiscus regis possideat. Si nichil super compositionem remanere potuerit, totum in illam expendatur. Si autem homo ille nondum cum suis coheredibus proprium suum  diuisum habuit, conuocet eos comes, et cum eis legitimam diuisionem faciat, et tunc, sicut iam dictum est, partem eius fisco regis addat, et compositionem de ea iuxta modum superius conprehensum his, ad quos illa legibus pertinet, exsoluat.




APPENDIX PRIMA.


Capitula [40 1Kb] domni Karoli imperatoris ecclesiastica, que ideo suprascriptis non coniunxi [41 1Kb] capitulis, quia alia ex istis quasi causa memorie scripta fuerint [42 1Kb] et non uidentur plenum explere sensum, alia sunt geminata, cum aliis uidelicet mixta capitulis, alia penitus finita atque ad perfectionem perducta.

     1. De lectionibus.
     2. De cantu.
     3. De notariis.
    4. De ceteris disciplinis [1 1Kb] .
    5. De compoto.
    6. De medicinali arte.
    7. De ecclesiis sine honore manentibus absque officiis et luminariis [2 1Kb] ; et de his, qui decimas sumunt et de ecclesiis non curant; et de altaribus, ut non superflua sint in ecclesiis.
    8. De laicis nouiter conuersis, ne antequam suam legem pleniter [3 1Kb] uiuendo, discant, ad alia negotia mittantur.
    9. De relinquentibus seculum, ut unum e duobus eligant, aut pleniter secundum canonicam aut secundum regularem [4 1Kb] institutionem uiuere debeant.
    10. De ecclesiis seu sanctis nouiter inuentis sine auctoritate, nisi episcopo probante minime uenerentur, salua etiam de hoc et de omnibus ecclesiis canonica auctoritate [5 1Kb] .
    11. De ordinatis episcopis nec receptis.
    12. Quod non oporteat soluere [6 1Kb] quoslibet uel ordinare.
     13. De seruo, si nesciente domino suo fuerit ordinatus [7 1Kb] .
    14. Quod non liceat clericum in duabus ciuitatibus ministrare, nec abbatibus plurima monasteria aut cellas habere.
    15. De peregrinis episcopis et clericis.
    16. De litteris peregrinorum, et clericis sine litteris ambulantibus.
    17. Qualis uel pro qualibus culpis quisque secundum canonicam institutionem degradetur de officio sacerdotali.
    18. De expulso ab ecclesia et excommunicato [8 1Kb] uel damnato ab officio suo.
    19. De ordine ecclesiastico et officio misse.
     20. De reliquiis sanctorum et oratoriis uillaribus.
    21. De altario non consecrando nisi lapideo.
    22. De confirmatione cum chrismate.
    23. De baptismo.
    24. De pascha et de die dominico et de reliquis festiuitatibus.
    25. De ieiunio et quadragesima uel letaniis.
    26. Ut festiuitates preclare non nisi in ciuitatibus aut in uicis publicis teneantur.
    27. De hoc [9 1Kb] officio.
    28. De ecclesiis emendandis, ut ubi in uno loco plures sunt quam necesse est, destruantur que necessarie non sunt, et alie construantur.
    29. De ecclesiis non bene constructis.
    30. De iudicio penitentie ad interrogandum reliquimus, per quem penitentialem [10 1Kb] uel qualiter iudicent [11 1Kb] penitentes; et de incestibus, quibus liceat iungere [12 1Kb] , quibus non.
    31. De elimosina mittenda in Hierusalem propter ecclesias Dei restaurandas proximo [13 1Kb] natali Domini.
     32. Ut nullus homo malignis consentiat, sed magis in quantum potest resistat. Ut pauperes, orfani et uidue et ecclesie Dei pacem habeant.
    33. Ut qui monachi et uirgines sunt, propositum suum omnimodis obseruent.
    34. Ut isti mangones et cotiones [14 1Kb] , qui sine omni lege uagabundi uadunt, per istam terram non sinantur uagari ac deceptiones hominum agere; nec isti nudi cum ferro, qui dicunt se data sibi penitentia ire uagantes; melius uidetur, ut si aliqui [15 1Kb] inconsuetum et capitale crimen commiserunt, in uno loco permaneant laborantes et seruientes, et penitentiam agentes, secundum quod sibi canonice inpositum sit.
    35. De concordia fidelium nostrorum.





APPENDIX II. Item capitula domni Karoli imperatoris mundana [1 1Kb] , que suprascriptam uidentur habere causam [2 1Kb] .


 1. De latronibus, sicut iam antea [3 1Kb] in alio capitulari commendauimus, ita [4 1Kb] maneat.

2. [5 1Kb] . De aduentitiis, ut cum missi nostri ad placitum uenerint, habeant scriptum, quanti aduentitii sunt in illorum missatico, aut de quo pago sunt, et nomina eorum, et qui sunt eorum seniores.

3. Si quis de libertate sua fuerit interpellatus, et timens ne in seruitium cadat, aliquem de propinquis suis, per quem se in seruitium casurum timens [6 1Kb] occiderit, id est patrem, matrem, patruelem, auunculum uel quemlibet [7 1Kb] huiusmodi propinquitatis personam: ipse qui hoc perpetrauerit, moriatur; cognatio [8 1Kb] eius et consanguinitas [9 1Kb] in seruitutem cadat. Et si negauerit se illum occidisse, ad nouem uomeres ignitos iuditio Dei examinandus accedat.

4. De fugitiuis ac peregrinis, ut distringantur, ut  scire possimus, qui sint aut unde uenerunt.

 5 [10 1Kb] . Ut bauga [11 1Kb] et brunie non dentur negotiatoribus.

6. De mensuris, ut secundum iussionem nostram equales fiant.

7. Ut non mittantur testimonia super uestituram domni Pippini regis.

8. [12 1Kb] Ut omnia que wadiari [13 1Kb] debent, iuxta quod in lege continetur pleniter secundum ipsam legem rewadiata fiant, et in postmodum uel domnus rex uel ille, cuius causa est, iuxta quod ei placuerit perdonet [14 1Kb] .

9. Ut missi nostri, qui iam breues detulerunt de adnuntiatione, uolumus ut adhuc adducant de opere.

10. Quantam [15 1Kb] moram faciant [16 1Kb] in unoquoque loco, et quot homines secum habeant.

11. De prudentia et constantia missorum nostrorum.

 12. De falsis monetariis requirendum est.

13. De illis Saxonibus, qui uxores non habent.

14. De signatis [1 1Kb] , qui mentiendo [2 1Kb] uadunt

15. Si alie res fortuitu non preoccupauerint, 8. Kalend. Iulias [3 1Kb] , id est missa sancti Iohannis baptiste, ad Magontiam siue Cabillionem [4 1Kb] generaliter placitum habere uolumus.

16 [5 1Kb] . De periuriis, ut caueantur. Et [6 1Kb] ut non admittantur testes ad iuramentum, antequam discutiantur. Et si aliter non possint discuti, separentur ab inuicem et singulariter inquirantur. Et non soli accusatori liceat testes eligere absente suo causatore. Et omnino nullus nisi ieiunus ad iuramentum uel ad testimonia admittatur [7 1Kb] . Et ille qui ad testimonium ducitur, si refutetur, dicat ille, qui eum refutat, et probet, quare illum recipere nolit [8 1Kb] . Et de ipso pago, non de altero testes eligantur, nisi forte longius  [9 1Kb] extra comitatum causa sit inquirenda. Et si quis conuictus fuerit periurii, perdat manum aut redimat.

17. Ut nemo propter cupiditatem pecunie aut propter auaritiam suam prius det [10 1Kb] pretium aut [11 1Kb] futuram conuentionem sibi preparet, ut [12 1Kb] duplum uel triplum [13 1Kb] recipiat; sed tunc tantum, quando fructus presens est, illos [14 1Kb] conparet.

18. De causis, que cotidie non cessant.

19. De fugitiuis, qui non cessant recipere et abscondere.

20. De uagis peregrinis.

21. De homicidiis.

22. De commendatis mensuris modiorum et sextariorum.

23. De beneficiis nostris non bene constructis.

24. De hospitalitate et susceptione iterantium, tam  missorum nostrorum quam reliquorum bonorum hominum.

25. Quod missos ad uicem nostram [15 1Kb] mittimus.

26. De his qui uinum et annonam uendunt antequam colligantur, et per hanc [16 1Kb] occasionem pauperes efficiuntur [17 1Kb] .

27. Ut ante uicarium et centenarium de proprietate aut libertate iudicium non terminetur aut adquiratur, nisi semper in presentia missorum imperialium aut in presentia comitum.

28. De homicidiis factis anno presenti inter uulgares homines quasi propter puluerem mortalem.

 29. De heribanno, ut diligenter inquirant missi, qui hostem facere potuit et non fecit, bannum nostrum conponat, si habet unde componere possit. Et si non habuerit unde conponere ualeat, rewadiatum fiat et inbreuiatum; et nichil ex hoc exactum fiat, usque dum ad notitiam domni imperatoris ueniat.

30. Herisliz [18 1Kb] qui factum habent, per fideiussores mittantur.

31. De beneficiis destructis et alode restaurata [19 1Kb] .

32. De freda [20 1Kb] exigenda.

33. De materiamine ad naues faciendum.

34. Si aliquis [21 1Kb] Saxo hominem conprehenderit absque furto aut absque sua propria aliqua re [22 1Kb] , dicens quod illi habeat [23 1Kb] damnum factum, et hoc contendere uoluerit [24 1Kb] in iudicio aut in campo aut ad crucem [25 1Kb] , licentiam habeat [26 1Kb] . Si uero hoc noluerit [27 1Kb] , cum suis iuratoribus ipse liber homo se idoniare faciat.  Et [28 1Kb] si seruum cuiuslibet [29 1Kb] absque aliqua conprobatione conprehenderit, ipse seruus aut ad aquam feruentem aut ad aliud iudicium se idoniare faciat.

35. Si aliquis Saxo caballos [30 1Kb] in sua messe inuenerit, et ipsos [31 1Kb] caballos inde ducere pro suo damno ad conprobandum uoluerit, si quis liber homo hoc ei contradixerit aut aliquod malum pro [32 1Kb] hoc [33 1Kb] fecerit, tripla [34 1Kb] conpositione secundum legem et secundum ewam [35 1Kb] contra eum emendare studeat, et insuper bannum dominicum soluat, et manum perdat, pro eo quod inobediens fuit contra preceptum domni imperatoris, quod ipse pro pace statuere [36 1Kb] iussit. Si seruus hoc fecerit, secundum suam legem [37 1Kb] omnia in triplum restituat, et discipline corporali subiaceat.

36. Quicumque liber homo inuentus fuerit anno presente cum seniore suo in hoste non fuisse, plenum heiribannum persoluere cogatur. Et si senior  uel comes eum domi dimisit, ipse pro eo eundem heiribannum persoluat; et tot heribanni [38 1Kb] ab eo exigantur, quot homines domi dimisit. Et quia nos anno presente unicuique seniori duos homines, quos domi dimitteret, concessimus [39 1Kb] , illos uolumus ut missis nostris [40 1Kb] ostendant, quia [41 1Kb] his tantummodo heiribannum concessimus.

37. Ut quandocumque nauigium mittere uolumus, ipsi seniores in ipsis nauibus pergant, et ad hoc sint preparati.

38. Furta et iniusta connubia necnon et falsa testimonia, sicut sepe rogauimus, prohibete diligenter, sicut et Domini lex prohibet [a 2Kb] .



APPENDIX III.


Item capitula principum preclarissimorum ecclesiastica simul et mundana domni Hludowici augusti et Hlotharii cesaris 1 1Kb] , que suprascriptam uidentur habere rationem.

 1. Benedictus de sua reclamatione in perpetuum sileat.

2. De manso quem Gehirfredus [2 1Kb] episcopus a Liutrigo [3 1Kb] comite requirit, ut si [4 1Kb] missi nostri inuenerint eum iustitiam habere, non permittant Liutrigum per uestituram domni Karoli iustitiam eius impedire [5 1Kb] .

3. De foreste quam Autharius [6 1Kb] comes habere uult [7 1Kb] , ubi ea prius non fuisse dicitur, uolumus ut missi nostri rei ueritatem inquirant, et iuxta quod iustum inuenerint, ex nostra auctoritate definiant [8 1Kb] .

4. De causa Rothmundi [9 1Kb] comitis, ut ei liceat hic in palatio sacramentum suum iurare, quia propter nostrum seruitium sibi constitutum placitum intra patriam obseruare non licuit.

5. De duabus feminis que indiculos attulerunt, interrogandi sunt Heiminus et Monoaldus [10 1Kb] , utrum ecclesiastice an fiscales [11 1Kb] fuissent [12 1Kb] .

6. Odo buticularius de foreste sua interrogandus  est.

 7. De rebus quas marchio tradidit filio Bosonis uel aliis hominibus, uolumus ut hi quibus tradite fuerint, uestituram suam accipiant, et insuper confirmationem.

8. De rebus quas quedam femina Hildegarde [13 1Kb] regine tradidit, et portionem quam sibi reseruauit iniuste amisisse dicitur, uolumus ut carta traditionis queratur et inspiciatur, et tunc, quid illa habere debeat, definiatur.

9. Querelam quam Helisachar et Heiminus [14 1Kb] contra Maginarium [15 1Kb] habent, uolumus ut missi nostri secundum iustitiam et equitatem definiant.

10. De querela Hildebrandi comitis, quod pagenses eius parauereda [16 1Kb] dare recusant, uolumus ut hoc missi nostri ab his hominibus qui in eodem comitatu manent et ea dare non debent, necnon et a uicinis comitibus inquirant; et si inuenerint, quod ipsi ea dandi debitores sint, ex nostra iussione dare precipiant  [17 1Kb] .



CAPITULARIA AQUISGRANENSIA .


Capitularia annorum 828 et 829 post Amerpachii curas a Sirmondo et Baluzio edita ope Codicum duodecim recognouimus auximusque: 1. C. bibl. olim Corbeiensis iam Hamburgensis, sec. IX, in quo post Ansegisi Editionem primam leguntur, quocum consentiunt 1 b. C. bibl. regie Monacensis olim Augustanus et 1 c. C. bibl. eiusdem olim Tegernseensis, unde princeps Amerpachii Editio fluxit; 2. C. bibl. reg. Paris., n. 4417, et 3. bibl. ecclesiastice Scafhusane in Heluetia, sec. XII; 4. bibl. uniuersitatis Bonnensis, sec. XII; 5. C. bibl. reg. Paris. inter Supplementa Latina, n. 164 bis, olim sancti Remigii Rhemensis; 6. C. bibl. reg. Babenbergensis; 7. C. bibl. reg. Paris., n. 4628 A, qui proxime ad Cod. 5 accedit; 8. C. bibl. reg. Paris., n. 4761; 9. C. bibl. eiusdem inter Supplementa Latina, n. 75; 10. bibl. eiusdem, n. 4638, olim Petri Pithei. Quorum tamen 1 b, 4 et 7, non diligenter conferre, sed euoluere obiterque inspicere satis uisum est.

Sirmondus qui schedis Petri Pithei usus capitularia hec primus fere integra edidit, et post eum Baluzius, ordinem instituerunt, quem nec in Codicibus ita seruatum esse inuenias, nec rei ipsi plane conuenire tibi persuadeas. Quare Codices nostros, precipue Corbeiensem, secutus, antiquum ordinem restituere conatus sum. Primo igitur loco acta placiti a Ludouico cum optimatibus nonnullis  mense Decembri [a 1Kb] anni 828 habiti, premissa que hic prima uice ex Codice Blankenburgensi, sec. X, fol. 96, 97, prodit, oratorum relatione ad imperatorem [b 1Kb] , tum uero acta conuentus generalis Wormatiensis mense Augusto anni sequentis habiti, premissa ex Codice Gothano, sec. XI, in-fol., episcoporum relatione, proponimus.



ORATORUM RELATIO AD IMPERATOREM.


ITEM DOMNI HLUDOWICI IMPERATORIS.

1. De necessitate episcoporum conueniendi cum suo metropolitano oportune annis singulis secundum canonicam auctoritatem; cui conuentui [1 1Kb] interesse oportet abbates tam canonicos quam monasticos absque ulla subtractione. Et si possibile est aut imperiali seruitio non detineantur [2 1Kb] , adsint etiam comites; quod si illi defuerint, adsint eorum uice tales missi, qui adimplere ualeant quecumque utilia corrigendi studio secundum regulam christianitatis ibidem inuenta fuerint. Sunt autem plurime necessitates que aliter emendari non possunt nisi in huiusmodi conuentu; qui tamen conuentus quo tempore fieri debeat, consideratione metropolitani uestre  pietati innotescendum est, quod plenius uestra auctoritate [3 1Kb] ad eum conueniatur.

2. Ut ministerium sacrosancti baptismatis non ubicumque nec quandocumque, excepta infirmorum causa, sed prefixis a sanctis patribus temporibus penitus celebretur. Aliter enim si actitatum fuerit, honor tanti sacramenti et debita reuerentia et cura et diligentia et eruditio pariter uilescere certum est.

3. Est quidem ualde necessarium et summa emendatione dignum, et illud nequaquam neglegatur, sicut hactenus pene ab omnibus neglectum est, quasi non minus necessarium sit in quo nostre redemptionis salus et salutis summa consistit, id est communio sacri corporis et sanguinis domini nostri Iesu Christi,  qui ait: Nisi manducaueritis carnem filii hominis et biberitis eius sanguinem, non habebitis uitam in uobis. Unde monendi sunt atque instruendi omnes fideles, ut mundati et purificati, et sepius communicent, et reuerenter ad ipsam communionem accedant, ne secundum apostolum iuditium sibi manducent et bibant.

4. Ut sacerdotes Domini, qui sunt mediatores inter Deum et homines, per quos homines Deo reconciliantur, tanto despectui non habeantur; sed pro amore et reuerentia Dei ministerium sacrum quod per eos Deo exibet eclesia, in eis honoretur, et ut a [4 1Kb] suis eclesiis tam inlicito ausu ad exteriora peragenda non mittantur; quia proinde et opus diuinum neglegitur, et infantes sine baptismi gratia, et homines  sine confessione mori solent. Cuius cause periculum et in eos qui a suis eclesiis eos aduocant, et in episcopos, quorum uicem agere debent, miserabiliter retorquetur.

5. Ut erga eclesias piissima misericordia uestra id quod iam dudum Deo inspirante statuit, obseruari ab omnibus iubeat; quoniam plerique post sacram iussionem  uestram [5 1Kb] non solum census quos [6 1Kb] exigere de eclesia solebant acceperunt, insuper etiam et grauiora addiderunt. Cum sint enim plerique eclesie aut nichil aut parum quid exterius habentes, de solis decimis et oblationibus fidelium census et diuersos pastus presbyteri earum, qui uix ibidem uiuere possunt, reddere compelluntur. Hec uero omnia que inde exigere solent, non de suo aliquo beneficio, sed solummodo de altari et parietibus ecclesie ab episcopo Deo dicatis dari sibi agunt.

6. Quia sunt in plerisque locis parricide [7 1Kb] et ceteri homicide uel reliquis capitalibus criminibus implicati, qui penitentiam publicam agere contemnunt, qui utique rei publice utilitatibus inutiles sunt; super quibus necesse est, ut uestra celsitudo comitibus  precipiat, quatenus episcopis adiutorium ferant, ut eos canonice penitentie subdere ualeant.

7. Ut equales mensure et iuste [8 1Kb] in omnibus prouinciis imperii uestri sint secundum legem Domini iubentis: Sit tibi equus modius iustusque sextarius. Quapropter diuersitatem mensurarum in multis pauperes ualde grauantur. Census tamen singularum prouinciarum antiquitus constitutus huius rei occasione pauperibus non augeatur.

8. Postulant et monent oratores uestri, ut inter cetera que digne Deo agitis, ad causas necessarias eclesiarum et pauperum aliquotiens audiendas aut examinandas propter amorem Dei assumatis laborem, quia perfectio ministerii uestri maxime in huiuscemodi consistit officio. Erit enim opere precium  ad omnes iudices huic officio puriores atque meliores.

9. De institutione uite canonicorum, quam Deo inspirante et administrante pia misericordia uestra ordinauit, ut omnes idem sentiant, et huius proprio metropolitano cura delegetur, quatenus in singulis locis ubicumque secundum iussionem uestram completa est, perfecte custodiatur; et ubi necdum consummata est, prouidentia et studiis perficiatur. Hic enim et congruentius ceteris missis suos suffraganeos canonica auctoritate sedulo admonere potest, et tam per se quam per missos a se frequenter destinatos, ubicumque emendatione egeat, perquirendo, sollicita inuestigatione, qualiter in locis omnibus seruetur, inuenire.



CONSTITUTIO DE CONuENTIBUS ARCHIEPISCOPORUM HABENDIS [a 1Kb] .


CAPITULA A PIISSIMO HLUDOWICO EDITA [9 1Kb] .

Anno [10 1Kb] sexto decimo regnante domno nostro Hludowico, conuentus episcoporum debet fieri in quattuor locis, id est Magontiaco, in quo isti archiepiscopi cum eorum suffraganeis conuenire debent [11 1Kb] , [b 1Kb] Autcarius [12 1Kb] , [c 1Kb] Hadebaldus, [d 1Kb] Hetti, [e 1Kb] Bernoinus.  In [a 2Kb] Parisio [b 1Kb] Ebo, [c 1Kb] Ragnowardus [1 1Kb] , [d 1Kb] Lantramnus, archiepiscopus Senonis qui fuerit [e 1Kb] , cum eorum suffraganeis. In Lugduno [f 1Kb] Agobardus, [g 1Kb] Bernardus, [h 1Kb] Andreas, [i 1Kb] Benedictus, [i 1Kb] Agaricus [2 1Kb] , cum eorum suffraganeis. In [3 1Kb] Tolosa [i 1Kb] Noto, [k 1Kb] Bartholomeus, [l 1Kb] Adalelmus, [m 2Kb] Aiulfus [4 1Kb] , cum eorum suffraganeis. In quibus conuentibus tractare querere [5 1Kb] , et cum Dei adiutorio inuenire debent de causis ad religionem christianam et [6 1Kb] eorum curam pertinentibus, et quid a principibus et reliquo populo, uel ita ut diuina auctoritas docet, aut aliter teneatur, uel quid inde [7 1Kb] ex parte uel ex toto dimissum sit ut non teneatur. Deinde quid in ipsorum qui pastores populi constituti sunt moribus, conuersatione, et actibus inueniri possit quod diuine regule atque auctoritati non concordet; simulque inuenire, que occasiones in utroque  ordine id effecerint, ut a recto tramite deuiassent. Et [8 1Kb] quicquid ab eis de his causis inuentum fuerit, tam sollerti cura custodiatur, ut nullatenus ad aliorum notitiam peruenire permittant ante tempus constitutum. Et ideo unus notarius inter omnes eligatur, et quicquid ipsi inuenerint subtiliter describat [9 1Kb] , et sub iuramento constrictus fideliter conseruet. uolumus [10 1Kb] etiam ipsorum conuentum fieri octauas  pentecosten; missi uero nostri suam incipiant legationem peragere octauas pasche [11 1Kb] .


Hec capitula ab episcopis tractanda [12 1Kb] sunt.

1. De decimis que ad capellas dominicas [13 1Kb] dantur, et hominibus qui eas habent [14 1Kb] in suos usus conuersas.

2. De feminis que in quibusdam locis inrationabiliter sanctum uelamen sibi imponunt.

3. Similiter de monasteriolis puellarum in legatione Autgarii, in quibus nullus ordo bone conuersationis tenetur.

4. De monasteriolis etiam diuersis in missatico Albrici [Edit. Sirm., Alberici].

5. De iudicio aque frigide.

6. De his qui usuris inseruiunt.

7. uolumus atque iubemus, ut missi nostri diligenter  inquirant, quanti homines liberi in singulis comitatibus maneant qui per se possint expeditionem facere, uel quanti de his quibus unus alium adiuuet [15 1Kb] , quanti etiam de his qui a duobus tertius adiuuetur [16 1Kb] et preparetur, necnon [17 1Kb] de his qui a tribus quartus adiuuatur et preparatur, siue de his quia a quattuor quintus adiuuatur et preparatur ut eandem expeditionem et exercitale opus [18 1Kb]  facere possint; et eorum summam ad nostram notitiam deferant.



CONSTITUTIO DE MISSIS ABLEGANDIS [1 1Kb] .

1. uolumus ut tale coniectum missi nostri accipiant, quando per missaticum suum perrexerint; hoc est, ut unusquisque accipiat panes quadraginta, friskingas duas, porcellum aut agnum unum, pullos quatuor, oua uiginti, uino sextarios octo [2 1Kb] , ceruisa [3 1Kb] modios duos [4 1Kb] , annona modios duos. Et quando prope sunt de illorum domibus, nullum accipiant coniectum [5 1Kb] . uolumus etiam, ut octabas pasche incipiant suam agere legationem. Episcopi uero suum habere debent conuentum octabas pentecosten.


HAEC [6 1Kb] SUNT CAPITULA DE INSTRUCTIONE MISSORUM.

 Dicendum est illis, quia necesse est ut intellegamus omnes communiter, quale periculum nobis inmineat in eo maxime, quod in nostra neglegentia tanta et talia, per que Deus offendi potuit et honor et honestas regni descrescere [7 1Kb] , adhuc autem etiam aliam intellectum habemus neglegentiam ex priori occasione natam, id est, quod ipsa legatio non ita peracta fuit sicut ipsa necessitas deposcat [8 1Kb] ; quamquam ex parte uos dicatis nos materiam in eo dedisse, quod non per omnia ad hanc necessitatem inquirendam plenam uobis dedissemus iussionem. Ideo summopere tractandum est, quomodo Domino adiuuante et in presenti de his que per neglegentiam et incuriam deprauata sunt, corrigantur, et ne ultra talia fiant sollicite caueatur. Post hec socii denominandi  sunt, et tunc qualis debeat esse legatio iniungenda est.

1. Primo iniungendum est missis, ut hoc omnimodis caueant, ne populo in eorum profectione oneri sint, ne forte quibus subuenire debuerint, adflictionem inferant.

2. Ut primo nostram populo uoluntatem et studium, et qua intentione a nobis sint directi, per nostrum scriptum nuntient. Instruendi etiam sunt, quid inquirant.

3. In primis hoc maxime inquirant, quomodo hi qui populum regere debent, unusquisque in suo ministerio se custoditum habeat, ut qui [9 1Kb] bene faciendo gratiarum actione digni sunt cognoscamus, qui uero correctionem et increpationem pro eorum neglegentiis  merentur, omnimodis nobis manifesti fiant. Inquisitio autem hoc modo fiat. Eligantur per singulos comitatus qui meliores et ueratiores sunt. Et si aliquis inuentus fuerit de ipsis qui fidelitatem promissam adhuc nobis non habeat, promittat. Et tunc instruendi sunt, qualiter ipsam fidem erga nos  saluare debeant; id est, ut quicumque ex his talem causam scit in illis rectoribus et diuersis ministris qui populum regere et seruare [10 1Kb] debent, de quibus interrogati fuerint, que ad populi dampnum et detrimentum pertinet, et propter hoc nobis periculum anime euenire possit et inhonoratio [11 1Kb] , omnino, si saluam uoluerit suam fidem et promissionem habere, manifestum faciat. Et si post talem ammonitionem et contestationem [12 1Kb] aliter quam se ueritas habeat dixisse aliquis deprehensus fuerit, sciat se inter infideles esse reputandum


Hec [13 1Kb] sunt capitula que uolumus ut diligenter inquirant.

Primo de episcopis, quomodo suum ministerium expleant, et qualis sit illorum conuersatio, uel quomodo  ecclesias et clerum sibi commissum ordinatum habeant atque dispositum, uel in quibus rebus maxime studeant, in spiritalibus uidelicet aut in secularibus negotiis. Deinde quales sint adiutores ministerii eorum, id est, corepiscopi [14 1Kb] , archidiaconi, et uicedomini, et presbyteri per parrochias eorum, quale scilicet studium habeant in doctrina, uel qualem famam habeant secundum ueritatem in populo. Similiter de omnibus monasteriis inquirant iuxta uniuscuiusque qualitatem et professionem. Similiter et de ceteris ecclesiis nostra auctoritate in beneficio datis. Utrum episcopi in circumeundo parrochias suas, ceteras minores ecclesias grauent, aut populo oneri sint, et si ab ipsis aut a ministris eorum indebita  exsenia a presbyteris exigantur. Simili modo de comitibus inquirant, quale studium de suo habeant ministerio, ut qui bene exinde facit cognoscemus. Si aliter facit, et hoc nosse omnino uolumus; id est, si populus per suam neglegentiam et desidiam iustitia et pace careat, aut si ipse sciens [15 1Kb] aliquid iniuste factum habeat. Deinde ergo quales ministros habeat ad populum regendum uel missos, utrum iuste [16 1Kb] in ipsis ministeriis agant, aut consentiente uel neglegente comite a ueritate et iustitia declinent. Que persone, uel quibus causis culpabili ad presentiam nostram uenire debent [17 1Kb] , discernendum est. Exceptis episcopis, abbatibus, comitibus, qui ad placita nostra semper uenire debent, isti ueniant, si talibus culpis et criminibus deprehensi  fuerint, quales inferius adnotate [18 1Kb] sunt.



HAEC [19 1Kb] SUNT CAPITULA


QUAE AD PLURIMORUM NOTITIAM AD GENERALE PLACITUM SUNT RESERuATA.

1. De sacerdotibus a laicis uinctis et flagellatis.

2. De homine qui ad seruitium quesitus et ereptus  est ab uno herede, iterum ceteri heredes eum interpellare et adquirere conantur.

3. De comitibus et uicariis eorum, qui in aliquibus  locis tantum accipiunt de coniectu populi ad minorem legationem, quantum ad maiorem.



EPISTOLA QUAE GENERALITER POPULO DEI EST LEGENDA. [1Kb]


 In [1 1Kb] nomine Domini Dei et saluatoris nostri Iesu Christi. Hludowicus et Hlotharius diuina ordinante prouidentia imperatores augusti, omnibus fidelibus sancte Dei ecclesie et nostris. Recordari uos credimus, qualiter hoc anno, consilio sacerdotum et aliorum fidelium nostrorum, generale ieiunium per totum regnum nostrum celebrare iussimus, Deumque tota deuotione deposcere,  ut nobis propitiari, et in quibus illum maxime offenderimus nobis manifestare, et ut [2 1Kb] ad correctionem nostram necessariam tranquillum tempus nobis tribuere dignaretur. uolueramus siquidem tempore congruo placitum nostrum generale habere, et in eo de communi correctione agere; et ita Deo miserante fieret, nisi commotio inimicorum, sicut nostis, prepedisset. Sed quia tunc fieri non potuit iuxta uoluntatem nostram, uisum nobis fuit presens placitum cum aliquibus ex fidelibus nostris habere, et in eo de his que propter predictum impedimentum remanserunt, qualiter ad affectum peruenirent, Domino adiuuante considerare. Quapropter  nosse uolumus solertiam uestram, quod in isto presenti placito cum fidelibus nostris considerauimus, ut primo omnium archiepiscopi cum suis suffraganeis in locis congruis tempore opportuno conuenirent, et ibi tam de sua quam de omnium nostrum correctione et emendatione secundum diuinam auctoritatem querendo inuenirent, et nobis atque fidelibus nostris secundum ministerium sibi commissum adnuntiarent. Quis enim non sentiat Deum nostris prauissimis actibus esse offensum et ad iracundiam prouocatum, cum uideat tot annis multifariis flagellis iram illius in regno nobis ab eo commisso deseuire, uidelicet in fame continua,  in mortalitate animalium, in pestilentia hominum, in sterilitate pene omnium frugum, et, ut ita dixerim, diuersissimis morborum cladibus atque ingentibus penuriis populum istius regni miserabiliter uexatum et afflictum, atque omni abundantia rerum quodam modo exinanitum. Nec illud etiam dubitamus ex iusta uindicta illius euenire, quod sepe scandala per tyrannos in hoc regno  exsurgunt, qui pacem populi christiani et unitatem imperii sua prauitate nituntur scindere. Nam et illud nichilominus peccatis nostris deputandum est, quod [a 1Kb] inimici Christi nominis preterito anno in hoc regnum ingressi, depredationes, incendia ecclesiarum, et captiuationes christianorum, et interfectiones seruorum Dei audenter et impune, immo crudeliter, fecerunt. Agitur siquidem iusto iudicio Dei, ut quia in cunctis delinquimus, interius simul et exterius flagellemur. Beneficiis quippe Dei euidenter existimus ingrati, quoniam his non ad uoluntatem Dei, sed ad libitum nostrum carnalem uti inuenimur. Et idcirco merito creature Dei nobis diuinitus  concesse, pro Deo contra nos ingratos pugnant, iuxta illud: Pugnabit pro eo orbis terrarum contra insensatos. uerum quia tot modis uexamur atque percutimur, ad eum a quo percutimur toto corde dignum necessariumque est ut reuertamur, quatenus illud propheticum in nobis impleatur quo dicitur: Sola uexatio intellectum dabit auditui. Sed quia pius et clemens Dominus sic ipsum flagellum moderatur, ut non ad interitum, sed potius ad correctionem nostram inferre uideatur, debemus in conspectu eius ueraciter humiliari, et faciem illius in confessione preuenire, eiusque pietatem pronis mentibus exorare; ut qui fecit nos iustissima dispensatione flagella sentire, faciat nobis peccata nostra, pro quibus iuste ab eo flagellamur, cognoscere, et in quibus maxime illum offendimus, et iram illius prouocauimus, manifestius intelligere, ut post, eo miserante, praua deserendo et corrigendo, bona etiam sectando et tota cum deuotione exsequendo, ualeamus per spiritum humilitatis et animam contritam sacrificium Deo debitum offerre, iramque illius indignationis euadere, et per dignam congruamque correctionem, et bonorum operum exhibitionem, gratiam eius propitiationis, licet indigni, promereri. At quia nos magis in hoc peccasse cognoscimus, qui forma salutis omnibus esse debuimus, et omnium curam gerere, et per auctoritatem imperialem prauorum acta, ne tantum adcrescerent, corrigere, cupimus, Domino nobis propitio, in conspectu pietatis illius per dignam satisfactionem ueniam adipisci, et per saluberrimam correctionem, uel per bonum studium, quod nostra desidia et ignorantia hactenus neglectum est, consultu fidelium tempore opportuno, quantum in nobis est, studiosissime emendare, et nostram in hoc uoluntatem omnibus manifestam facere. Quapropter statuimus atque decreuimus cum consultu sacerdotum ceterorumque fidelium nostrorum, huius rei gratia, ob placandum scilicet contra nos nobisque subiectos Domini furorem, conuentus eorundem episcoporum in quatuor imperii nostri locis congruentissime fieri. Primo scilicet in Moguntiacensi urbe, ubi conueniant archiepiscopi Autgarius, Hadabaldus, Hethi, Bernuinus, cum suffraganeis suis. Secundo quoque in Parisiorum urbe, ubi futurus antistes Senonicus, et Ebbo, Ragnoardus, et Landramnus cum suffraganeis suis conueniant. Tertio uero apud Lugdunum, ubi Agobardus, Bernardus, Andreas, Benedictus, Agericus cum suffraganeis suis similiter conueniant. Quarto etiam apud Tolosam urbem, quo simul conueniant Notho, Bartholomeus, Adalelmus, Agiulfus cum suffraganeis suis. In quibus conuentibus tractare, querere, et cum Dei adiutorio inuenire debent de causis ad religionem christianam et eorum curam pertinentibus, quid a principibus et reliquo populo, uel ita ut diuina auctoritas docet aut aliter teneatur, uel quid inde ex parte uel ex toto dimissum sit ut non teneatur. Deinde quid in ipsorum qui pastores populi constituti sunt moribus, conuersatione, et actibus inueniri possit quod diuine regule atque auctoritati non concordet, simulque inueniant, que occasiones in utroque ordine id effecerint, ut a recto tramite deuiatum sit. Et quicquid de his causis inuentum fuerit, tam solerti cura custodiatur, ut nullatenus ad aliorum notitiam peruenire permittant ante tempus constitutum. Et ideo unus notarius inter omnes eligatur, qui quod ipsi inuenerint describat, et ipse sub iuramento constrictus ea que inuenta et digesta fuerint diligenter fideliterque conseruet.

 In [1 1Kb] nomine domini Dei et saluatoris nostri Iesu Christi Hludowicus et Hlotharius diuina ordinante prouidentia imperatores augusti, omnibus fidelibus sancte Dei ecclesie et nostris. Recordari uos credimus, qualiter hoc anno, consilio sacerdotum et aliorum fidelium nostrorum, generale ieiunium per totum regnum nostrum celebrare iussimus, Deumque tota deuotione deposcere,  ut nobis propitiari et [3 1Kb] in quibus illum maxime offensum haberemus nobis manifestare, et ut ad correctionem nostram necessariam tranquillum tempus nobis tribuere dignaretur. uolueramus siquidem tempore congruo placitum nostrum generale habere, et in eodem de communi correctione agere; et ita Deo miserante fieret, nisi commotio inimicorum, sicut nostis, prepedisset. Sed quia tunc fieri non potuit iuxta uoluntatem nostram, uisum nobis fuit presens placitum cum aliquibus ex fidelibus nostris habere, et in eo de his que propter predictum impedimentum remanserunt, qualiter ad effectum peruenirent, Domino adiuuante considerare.  Quapropter nosse uolumus solertiam uestram, quod in isto presenti placito cum fidelibus nostris considerauimus, ut primo omnium archiepiscopi cum suis suffraganeis in locis congruis tempore opportuno conuenirent, et ibi tam de sua quam de omnium nostrum correctione et emendatione secundum diuinam auctoritatem querendo inuenirent, et nobis atque fidelibus nostris secundum ministerium sibi commissum adnuntiarent. Item considerauimus, ut missos nostros per uniuersum regnum nostrum mitteremus, qui de omnibus causis que ad correctionem pertinere uiderentur, quanto potuissent studio decertarent, et quicquid  possibile inuenirent, presentaliter [a 1Kb] nostra auctoritate corrigerent; et si aliqua difficultas in qualibet re eis obsisteret, ad nostram notitiam deferre curarent. Quapropter uolumus, ut uos omnes, propter communem salutem et regni honorem ac populi utilitatem, obedientes et adiutores missis nostris in omnibus pro uiribus esse non neglegatis; simulque sciatis ob hanc causam nos uelle  per singulas hebdomadas uno die in palatio nostro ad causas audiendas sedere, ut per hunc aut illum comitem et prouidentia missorum et obedientia populi nobis manifestius appareat. Et ut hec omnia successum habeant, uolumus ut generale triduanum ieiunium secunda feria post octabas pentecosten celebrandum indicetur, et generaliter ab omnibus cum summa deuotione obseruetur. Et quia undique inimicos sancte Dei ecclesie commoueri, et regnum a Deo nobis commissum infestare uelle cognoscimus, precipimus atque iubemus, ut omnes homines per totum regnum nostrum, qui exercitalis itineris debitores sunt, bene sint  preparati cum equis, armis, uestimentis, carris, et uictualibus; ut quocumque tempore eis a nobis denuntiatum fuerit, sine ulla mora exire, et in quamcumque partem necessitas postulauerit, pergere possint, et tamdiu ibi esse quamdiu necessitas postulauerit.



CONSTITUTIONES WORMATIENSES .



EPISCOPORUM RELATIO AD IMPERATOREM.

Conuentibus quatuor episcoporum mense Iunio habitis, et actis eorum ex decreto imperatoris conscriptis, mense Augusto generalis Wormatie conuentus habitus est. Ibi primum acta quatuor conuentuum in unum redacta atque imperatori ab episcopis porrecta sunt. Liber satis prolixus et maximam partem ex actis conuentus Parisiensis hodieque exstantibus, ordine tamen penitus mutato compositus, hic beneficio Codicis Gothani sec. XI prima uice integer prodit, cum antea nonnisi posterior eius pars sub titulo Additionis secunde ad Benedicti libros capitularium uulgata fuisset. Ceterum cum plurima essent que episcopi flagitarent, paruam tantum eorum partem ut capitula infra edenda demonstrant impetrauerunt; ita ut uel anno 835 in conuentu Aquisgranensi multa huius petitionis capita eisdem uerbis iterum proponenda iudicarent; sed ea quoque que non obtinuerunt, Ebonis tum Parisiensis synodi presidis moxque rebellis factionis signiferi, Agobardi, ceterorumque episcoporum animum et consilia patefaciunt [a 1Kb] .



RESCRIPTUM [1 1Kb] CONSULTATIONIS


SIuE EXORTATIONIS EPISCOPORUM AD DOMNUM HLUDOWICUM IMPERATOREM.

Domino [b 1Kb] prestantissimo et pietatis gratia predito Hludowico ortodoxo atque inuictissimo augusto. Nos famuli uestri quamuis indigni, tamen episcopi, Deo humiliter grates persoluimus, eiusque inmensam pietatem et benignitatem conlaudamus et predicamus, qui uos adeo in sui amorem deuotissimum famulum suum flagrare facit, ut de profectu et exaltatione sancte sue ecclesie indesinenter cogitetis, eamque utpote matrem spiritalem, sicut fidelis et dilectus filius spiritalis, ad meliora et potiora semper prouehere studeatis. Nam cum mucro diuinus imperium uobis diuinitus commissum interius exteriusque  merito nostre iniquitatis multifariis attereret cladibus [2 1Kb] , prudenter animaduertentes quod hec nonnisi iusto iuditio Dei euenirent, ilico scriptis serenitatis uestre anno preterito cunctos [3 1Kb] o ecclesiarum pastores admonuistis, ut quia constabat eos speculatores Domini existere et gladium diuinum super terram, id est super peccatores Deum, crassari, meminerint speculationis sue, et ieiunio triduano ab omnibus generaliter peracto, unusquisque in quolibet ordine positus diligenter conscientiam suam conueniret, et ubi se Deum offendisse cognoscebat, maturato per penitentie satisfactionem corrigere non differret. In quibus etiam apicibus [4 1Kb] inserere uobis placuit, ut si Deus pacem undique et otium uobis tribueret, in hoc placitum uestrum generale  consumare uoluissetis, ut primum quicquid in uobis, id est in persona et ministerio uestro, corrigendum inueniretur, Domino auxiliante corrigeretis, deinde quicumque in omnibus ordinibus imperii uestri Deo displiceret inquireretis, et secundum eius uoluntatem cum consensu fidelium uestrorum ad tramitem rectitudinis reuocaretis. Sed quia tempus optatum, exterioribus incursionibus prepedientibus, secundum desiderium uestrum nacti non estis, libuit serenitati uestre cum quibusdam fidelibus uestris preterita  hieme placitum habere, et de his que premissa  sunt diligenter tractare, Deique uoluntatem querere, et ecclesie uobis commisse utilitatem prouidere. Quapropter que ad tempus emendatione digna uisa sunt congrua capitula serenitas uestra digessit, legatosque strenuos delegauit, ut per eadem capitula et flagitia malorum hominum punirent, et bonorum laudem uestre celsitudini innotescerent. Inter que etiam statuistis, in quattuor partibus imperii uestri conuentus episcoporum uno eodemque tempore fieri, in quibus tractarent, quererent, atque cum Dei adiutorio inuenirent de causis ad religionem christianam eorumque curam pertinentibus, quid a principibus et reliquo populo, uel ita ut diuina auctoritas docet, aut aliter teneretur, uel quid inde ex parte aut ex toto dimissum esset ut non teneretur;  deinde quid in ipsorum qui pastores populi constituti sunt moribus conuersatione et actibus inquiri possit quod diuine regule atque auctoritati non concordaret; simulque inueniretur, que occasiones in utroque ordine id effecerunt, ut a recto tramite deuiassent; et quicquid de his inuentum fuisset, uestre celsitudini notum facerent. Quod, ut Deus posse dedit, facere curauimus, et in subiectis capitulis adnotauimus.

Cap. 1. Quid proprie ad religionem christianam pertinet [c 1Kb] . Primum fundamentum christiane religionis est fides catholica; hoc est credere in Patrem et Filium et Spiritum sanctum, unum et uerum Deum, trinum in personis, et unum in substantia; credere etiam quod sola persona Filii pro salute nostra carnem  assumpserit, in qua et passus est, et resurrexit, et ascendit in celos; cum qua etiam ad iuditium uenturus; et credere quod per Spiritum sanctum remissio peccatorum in baptismate conferatur, et quod fidelibus in ecclesia Christi eiusdem sancti Spiritus dono per ministerium sacerdotale et per penitentiam remissio peccatorum indubitanter attribuatur, et quod generalis omnium in uera carne in aduentum Christi resurrectio futura sit; et quod nosse unumquemque fidelem oporteat, quia hec fides uera et  fructuosa esse non potest, nisi bonis operibus exornetur,  id est spe, caritate, humilitate, castitate, continentia, sobrietate, unanimitate, concordia, iustitia, pietate, misericordia, innocentia, et simplicitate, et ceteris his similibus; que omnia in dilectione Dei et proximi consistunt. Sine his enim nemo potest placere Deo nec saluus esse, quia teste apostolo fides sine operibus mortua est in semetipsa. Proinde necesse est, ut unusquisque christianus diligenter perpendat, utrum in eo fides uiua sit, bona opera agendo, an mortua bona opera neglegendo; et si iuxta documentum apostoli ipsa fides sine operibus bonis mortua est, quanam [1 1Kb] dampnatione plectendi sunt illi, qui non solum eandem fidem bonis operibus non exornant, sed etiam diuersis [2 1Kb] flagitiis eam commaculant. Inter cetera [3 1Kb] quippe mala que eandem fidem  commaculant, quattuor nobis uitia spiritalia merito exaggeranda uidentur, que quanto occultiora sunt tanto pernitiosiora; id est superbia, per quam angelus diabolus effectus est et de celo eiectus; inuidia, per quam idem diabolus hominem de paradyso eiecit; odium et discordia, que caritatem inter proximos extingunt, et dilectionem euacuant, et omnia bona peruertunt, et non sinunt proximos in mutua dilectione consistere, neque etiam tranquillam ut docuerat christianos uitam delegere. Que ideo periculosiora immo mortifera diximus, quoniam sectatores illorum ea aut non intellegunt, aut certe intellegere dedignantur, et quia ea paruipendentes, pro his ad confessionem non ueniunt, idcirco nec correctionem merentur.

 2. Quod [a 1Kb] uniuersalis sancta Dei ecclesia unum corpus, eiusque capud Christus sit. Primum igitur quod uniuersalis sancta ecclesia Dei unum corpus manifeste esse credatur eiusque caput Christus, apostolicis oraculis approbamus; unde Paulus: uos autem estis inquit corpus Christi et membra de membro. Itemque: Sicut enim in uno corpore multa membra habemus, omnia autem membra non eundem actum [4 1Kb] habent, ita multi unum corpus sumus in Christo. Item: Cuius caput Christus est, ex quo totum corpus per nexum et coniunctionem administratum crescit in templum sanctum in Domino. Sunt et alia innumera huiuscemodi exempla, que hic ob prolixitatem uitandam pretermittuntur. Quisquis ergo per aliqua inlicita ex membro Christi se fecit membrum diaboli, a quo  astu diabolico superatus [5 1Kb] est, se incunctanter dum tempus penitentie in promtu habetur, restituere non neglegat.

3. Quod [b 1Kb] eiusdem ecclesie corpus in duabus principaliter diuidatur eximiis personis. Principaliter itaque totius sancte Dei ecclesie corpus in duas eximias personas, in sacerdotalem uidelicet et regalem, sicut a sanctis patribus traditum accepimus, diuisum esse nouimus; de qua re Gelasius Romane sedis  uenerabilis episcopus ad Anastasium imperatorem ita scribit: »Due sunt quippe inquid imperator auguste [6 1Kb] quibus principaliter mundus hic regitur, auctoritas sacrata pontificum, et regalis potestas. In quibus tanto grauius pondus est sacerdotum, quanto etiam pro ipsis regibus hominum in diuino reddituri sunt examine rationem.« Fulgentius quoque in libro de ueritate predestinationis [7 1Kb] et gratie ita scribit: »Quantum pertinet inquit ad huius temporis uitam, in ecclesia nemo pontifice potior et in seclo christiano nemo imperatore celsior inuenitur.« Cum hec quippe ita se habeant, primum de sacerdotali, post de regali persona dicendum statuimus.



DE PERSONA SACERDOTALI.

 Cap. 1. De [c 1Kb] electione et promotione sacerdotum. De electione et promotione eorum qui ad formam et exemplum aliis preficiendi [8 1Kb] sunt, prouidendum ac sumopere cauendum est, ut hi per quos et religio christiana constare et ceteri ab offensione debent saluari, tales remota penitus simoniaca peste eligantur, quales et apostolicus sermo et canonicus ordo et beati Gregorii pastoralis regula docet. Scilicet quoniam si pro aliquo munere presentis futureque retributionis uel pro alia qualibet re que contraria esse possit ueritati diuineque auctoritati eligitur, liquet profecto, quod ex toto aliter agitur quam diuina auctoritas testetur, et quod in huiuscemodi facto Deus offendatur, et taliter electo et his quibus preficitur quin scandalum generetur dubium non est.  Proinde oportet, ut in electione et ordinatione sacerdotis ualde sit execranda simoniaca heresis, que propter quorundam auaritiam et ambitionem modernis temporibus dignitatem sacerdotalem fuscare comprobatur. Non nichil detestandi iuris tanta cupiditas habet, que in primordio sancte Dei ecclesie a beato Petro principe apostolorum cum auctore suo damnata est. Nam [d 1Kb] et in concilio Calcidonensi capitulo secundo scribitur: »Si quis episcopus per pecuniam fecerit ordinationem, sub precio redegerit gratiam que non potest uendi, ordinaueritque per pecuniam episcopum aut presbiterum aut diaconum uel quemlibet ex his qui connumerantur in clero, aut promouerit per pecuniam dispensatorem aut defensorem uel quemquam qui subiectus est regule pro  suo turpissimi lucri commodo, is cui hoc attemptandi [9 1Kb] approbatum fuerit, proprii gradus periculo subiacebit; et qui ordinatus est, nichil ex hac ordinatione aut promotione per negotiacionem facta proficiat, sed sit alienus ea dignitate uel sollicitudine quam pecuniis adquisiuit. Si quis uero mediator tam turpibus et nefandis datis uel acceptis extiterit, siquidem clericus fuerit, proprio gradu decidat; si uero laicus aut monachus, anathematizetur.«

 2. Quod sumopere studendum est, ut tam docti et tales ad sacerdotium prouehantur, quales beatus Gregorius in libro pastoralis describit, ubi inter cetera sic ait: Nulla ars doceri presumitur nisi intenta prius meditatione discatur; ab imperitis ergo qua temeritate pastorale magisterium suscipitur, quando ars est artium, regimen animarum. Nam [a 1Kb] et Dominus per Aggeuum prophetam de pastoribus ait: Interroga sacerdotes legem; quod beatus Hieronymus ita exponit: »Considera sacerdotum esse inquit officii de lege interrogatos respondere. Si sacerdos est, sciat legem Domini, si ignorat legem, ipse se arguit non esse Domini sacerdotem. Sacerdotis enim est scire legem et ad interrogationem respondere de lege.« Omnibus [b 1Kb] etiam sacerdotibus illa specialiter  sententia beati Gregorii ante oculos constituenda est in qua inter cetera: »Cum rerum inquit necessitas exposcit, pensandum ualde est ad culmen quisque regiminis qualiter ueniat, ad hoc rite perueniens qualiter uiuat, et bene uiuens qualiter doceat et recte docens [1 1Kb] .«

3. Quia [c 1Kb] uero nonnullos ordinis nostri sotios auaritiam turpiter sectari et merito a multis reprehendi, et ob id innoxios cum noxiis ex hac occasione infamari conperimus, ab hinc in commune nos et sotios nostros mutua exhortatione corrigendos esse iudicauimus, ita uidelicet ut nec nos in huiuscemodi peste auaritie coram Deo peccaremus, nec aliis per nostrum malum exemplum detrahendi et in nobis peccandi locum daremus. uerum cum nullus christianus  thesauros in terra, sed potius secundum Domini sententiam in celo recondere debeat, cauendum sumopere sacerdotibus est, ut ab auaritie peste que radix omnium malorum est suosque sectatores a regno Christi excludit, se cohibeant; quoniam digne non possunt subditis predicare, ut ab his se abstineant, cum ipsi his quod ualde dedecus immo periculosum est se mancipauerint. Grauius quippe atrotiusque he pestifere lues in illis dampnantur, quam in his qui eorum dictis et exemplis ab his coherceri debuerint [2 1Kb] . Solent namque a nonnullis multifarie occasiones obtendi que necessitatis nomine blandiantur [3 1Kb] , et reuera dum exterius necessitas pretenditur, interius ab auaritia tegitur, unde et beatus Prosper ait: »Non [d 1Kb] potest dicere sacerdos  contemptoribus [4 1Kb] admonitionis sue futurum cogitare iuditium, quod ipse forte non cogitat; amatoribus mundi Nolite diligere mundum, si eum amor mundi oblectat; ambitiosis »Ambitioni iam finem imponite«, si eum ambitio ruinosa precipitat.« In [e 1Kb] uita quoque beati Ambrosii legitur: »Ingemiscebat enim uehementer, cum uideret radicem omnium auaritiam, que neque copia neque inopia minui potest,  magis magisque increscere in hominibus, et maxime in his qui in potestatibus erant constituti, ita ut interueniendi illi apud illos grauissimus labor esset, qui omnia precio distrahebant. Que res omne malum proximo inuexit Italie, et exinde omnia uerguntur in peius. Et quid dicam si in huiusmodi personis ita rabiem suam exercent, qui solent aut filiorum aut propinquorum causas protendere ad excusandas excusationes in peccatis, quandoquidem plerosque ceperit etiam ceca labes sacerdotes uel leuitas, quibus portio Deus est, ut illam etiam ipsi appetant. Et ue mihi misero, quia nec fine mundi prouocamur, ut tam graui iugo seruitutis liberari uelimus, quod demergit usque ad profundum inferni, ut faciamus nobis amicos de mammona iniquitatis, qui  nos recipiant in eterna tabernacula.«

4. Quia [f 1Kb] ergo propter communem ac necessariam correctionem pariter diligenterque inquisiuimus, et ex oraculis diuinis et sanctorum patrum dictis manifestum fecimus, qualiter ad pastorale magisterium ueniendum, qualiter in eo uiuendum, qualiter docendum sit, et qualiter sacerdotes Domini auaritiam qui aliis forma et exemplum esse debent cauere debeant, opere precium duximus, nos exortando admonere et admonendo exhortari, ut hospitalitatem precipue sacerdotes Domini sectari meminerint, quoniam hactenus a quibusdam ordinis nostri sotiis minus iusto in eo actum est, et ideo a multis non solum ipsi neglegentes, uerum etiam hospitalitate studentes tali reprehensione sunt denotati. Porro si hospitalitas in  tremendi examinis die ab eterno iudice est remuneranda, qui dicturus est: Hospes fui, et collegistis me, et ob id ab omnibus christianis sumopere est sectanda, multo magis tamen uigilantiusque ab his qui dictis et exemplis ad uitam eternam aliis ducatum prebent, postposita auaritie peste et alia qualibet occasione, prorsus est exequenda. Ab apostolo quippe [5 1Kb] inter cetera uirtutum preconia, que episcopo inesse debent, hospitalitas etiam habenda predicatur. Episcopi namque domus, ut beatus Hieronimus scribit, omnium commune debet esse hospitium; et laicus si unum aut duos aut paucos recipiat, implet hospitalitatis officium; et episcopus nisi omnes recipiat, inhumanus ab eo scribitur.

5. Ut quando episcopi parrochias suas circumeunt,  hoc sumopere studeant, ne his quibus prodesse debuerant oneri sint. Didicimus sane quorundam relatu, nonnullos episcoporum nostrorum in peragrandis parrochiis suis non solum consacerdotibus, uerum etiam quibusdam aliis fidelibus quibus consultum ferre debuerant, onere existere, et ob hanc causam multos in sui detractionem detestationemque pertrahere. Idcirco in commune statuimus, ne ulterius a  quoquam episcopo tale quid fiat; statuimus etiam, ut congruo tempore unusquisque parrochiam suam circumeat; et quamquam auctoritas canonica doceat, ut quarta pars decimarum et redituum ex oblationibus fidelium in usus episcoporum cedat, ubicumque tamen episcopus sua habet, suis contentus sit; ubi autem nichil rerum ecclesie sue habet, accipiat de memorata parte sibi suisque, non quod auaritia quod absit suaserit sed potius quod necessitas compulerit. Ceterum si accipiendi nulla necessitas urguerit, nichil de memorata quarta parte accipiat, sed usibus ecclesiarum et pauperibus Christi impertiendum secundum suam dispositionem relinquat.

6. Ut [a 1Kb] chorepiscopi modum mensure sue, qui in sacris canonicis prefixus est, non excedant. Emersisse  reprehensibilem et ualde inolitum usum comperimus, eo quod quidam chorepiscopi ultra modum suum progredientes, et donum sancti Spiritus per inpositionem manuum tradant, et alia queque que solis pontificibus debentur, contra fas peragant, presertim cum nullum ex septuaginta discipulis, quorum speciem in eclesia gerunt [1 1Kb] , legatur sancti Spiritus donum per manuum inpositionem tradidisse; quod autem solis apostolis eorumque successoribus proprii sit officii tradere Spiritum sanctum, liber Actuum apostolorum docet. In concilio uero Cesariensi ita de chorepiscopis habetur scriptum: »Chorepiscopi quoque ad exemplum quidem et formam septuaginta uidentur esse, ut comministri autem propter studium quod erga pauperes exhibent honorantur.« Item in concilio  Antiocheno cap. 10: »Qui in uicis et possessionibus chorepiscopi nominantur, quamuis manus impositionem episcoporum perceperint, et ut episcopi consecrati sint, tamen sancte synodo placuit, ut modum proprium recognoscant, et gubernent subiectas sibi ecclesias, eorumque moderamine curaque contenti sint ut episcopi.«

7. Ut [b 1Kb] episcopi ministros odientes auaritiam per parrochias suas constituant [2 1Kb] . Comperimus quorundam episcoporum ministros, id est chorepiscopos archipresbiteros et archidiaconos, non solum in presbiteris sed etiam in plebibus parrochie sue auaritiam potius exercere quam utilitati ecclesiastice dignitatis inseruire populique saluti consulere; quam  neglegentiam immo execrabile ac dampnabile cupiditatis uitium, omnes in commune deinceps uitandum statuimus. Pertimescenda porro et uigilanter cauenda est sacerdotibus Domini, Heli sacerdotis ruina, qui filios suos indigne agentes Dominumque in suis prauis actibus ad iracundiam prouocantes, sacrificioque Domini iniuriam inrogantes, quia uerbis tantum et non uerberibus corripuit, cum eis diuina iustaque ultione ruentibus ruit. At si forte quod absit ullus episcoporum deinceps sectatores  auaritie ministros in parrochia sua constituerit, et eorum cognitam prauitatem auctoritate pastorali acriter ferire detrectauerit, exemplum neglegentis [3 1Kb] Heli sacerdotis imitari se cognoscat, et sinodali correctione modis omnibus subiacendum. Nam et in communi consensu statuimus, ut unusquisque episcoporum super archidiaconum suum deinceps uigilantiorem curam adhibeat; quia propter eorum auaritiam et morum inprobitatem multi scandalizantur [4 1Kb] , et ministerium sacerdotale uituperatur, et in ecclesiis a sacerdotibus multa propter eos negleguntur.

8. De presbiteris et eorum ecclesiis, unde multa negleguntur et scandala generantur, in nostra discussione quattuor nobis pericula apparuerunt. Primo  quia nonnulli ex ipsis sacerdotibus quadam securitate accepta, nec ea que ad cultum pertinent faciunt, neque in restauratione et luminaribus ecclesie studium habent, nec etiam senioribus suis debitam reuerentiam exhibent, et insuper ecclesias suas expoliant, et in prediola sua propria transferunt; que omnia ad neglegentiam episcoporum pertinere deprehendimus. Ob id uero quadam occasione accepta, seniores eorum audaciter prorumpunt, ut eos etiam inlicite et inhoneste atque inreuerenter tractare presumant. Unde sumopere omnibus nobis abhinc prouidendum iudicauimus, ut ea que a domno imperatore cum consensu episcoporum ob honorem et amorem Dei ecclesiis concessum est [5 1Kb] , non in auaritiam presbiterorum, aut in rapacitatem episcopalium  ministrorum cedant, sed in utilitatem ecclesie et in usus clericorum et pauperum deueniant.

9. Illud quoque non minus periculosum esse didicimus, quod in quorundam episcoporum parrechiis quosdam presbiteros contra interdicta sanctorum canonum feminas in domibus suis non solum habitare, sed etiam sibi ministrare faciunt; quas et laqueum sacerdotibus persepe extitisse, et multos hac occasione in scandalum et in detractionem corruisse cognouimus. Que transgressio et tempore genitoris uestri et uestro in conuentibus [6 1Kb] episcoporum secundum auctoritatem canonicam prohibita, sed necdum ad perfectionem plene est perducta. Unde in commune censuimus, ut hi qui tante transgressionis  incorrectores hactenus extiterunt, si abhinc huius rei correctores esse neglexerint, iuxta apostoli sententiam quasi consentientes malorum coherceantur.

10. Similiter [c 1Kb] de illis presbiteris qui contra statuta canonum uilici fiunt, tabernas ingrediuntur, turpia lucra sectantur, et diuersissimis modis usuris inseruiunt, et aliorum domos inhoneste ac inpudice frequentant, et comessationibus et ebrietatibus deseruire  non erubescunt, et per diuersos mercatos indiscrete discurrunt, obseruandum iudicauimus, ut ab hinc districte seueriterque [1 1Kb] coherceantur, ne per eorum inlicitam et indecentem actionem, et ministerium sacerdotale uituperetur, et quibus debuerant esse in exemplum, fiant in scandalum.

11. Quod [a 1Kb] conuersatio sacerdotalis testes uite probabiles habeat. Pari ergo consensu nobis uisum est, ut pontifices sanctorum decedentium patrum exempla sequentes, religiosos conuersationis sue testes habeant, quatinus detrahere uolentibus locum minime prebeant. Ut ergo sacerdos discipulis suis de se ipso exemplum bonum debeat prebere, Apostolus ad Titum docet dicens: In omnibus te ipsum prebe exemplum [2 1Kb] bonorum operum, in doctrina in  integritate in castitate et reliqua. Beatus quoque Gregorius in decretis suis ita ait: »uerecundus mos inoleuit, ut huius sedis pontificibus ad secreta cubiculi sui seruitia laici pueri eis seculares obsequantur, et cum pastoris uita esse discipulis semper debeat in exemplum, plerumque clerici qualis in secreto sit uita pontificis sui nesciunt, et ut dictum sit seculares pueri sciunt. De qua re presenti decreto constituo, ut quidam ex clericis uel etiam ex monachis electi ministerio cubiculi pontificalis obsequantur, ut is qui in loco est regiminis, habeat testes tales qui eius in secreto conuersionem uideant, et ex uisione sedula exemplum prouectus subeant [3 1Kb] .« Hec igitur beatus Gregorius scripserit; ceterum si qui de hac re copiosiora exempla querere uoluerint, uitas  beati Augustini et Ambrosii et ceterorum sanctorum aliorumque uirorum legant, et perspicue inuenient, quod uita et conuersatio pontificis semper testes uite probabilis habere debeat.

12. Ut episcopi in rebus ecclesie circa propinquos suos expendendis reprehensionem caueant et discrecionis modum teneant. Quoniam multi episcoporum amore propinquorum suorum de rebus sibi commendatis suo aut quolibet amicorum nomine predia et mancipia emunt, et ut in suorum propinquorum ius cedat statuunt, et ob hoc et iura ecclesiastica conuelluntur, et ministerium sacerdotale fuscatur, immo a subditis detrahitur et contemnitur, placuit omnibus ut deinceps hoc auaritie genus caueatur, fixumque ab hinc et perpetuo mansurum esse decreuimus, ut  episcopus res sui iuris quas aut ante episcopatum aut certe in episcopatu hereditaria successione adquisiuit, secundum auctoritatem canonicam quicquid uult faciat, et cui uult conferat; postquam autem episcopus factus est, quascumque res de facultatibus ecclesie aut suo aut alterius nomine qualibet conditione comparauerit, decreuimus ut non in propinquorum suorum, sed in ecclesie cui preest iura deueniant. Similiter presbiteris uel diaconibus qui  de eclesiarum rebus quibus presunt predia eo modo emunt, faciendum statuimus; quoniam multos presbiterorum occasione taliter emptarum rerum ecclesias quibus presunt exspoliasse, et a suo ministerio multis modis exorbitasse, et se diabolo mancipasse, et hac occasione multos laicorum in scandalum damnationis et perditionis proruisse comperimus.

13. Didicimus sane nonnullos episcopos in gubernandis congregationibus sibi subiectis, canonicis uidelicet monachis et sanctimonialibus, hactenus ualde neglegentes exstitisse, et ob id multos in sui detractionem et contemptum prouocasse, ita ut nonnulli alii prelati in eorum parrochiis constituti, eorum praua exempla secuti suas similiter congregationes  neglexerint; quos et fraterno et sinodali conuentu admonendos esse necessario duximus, ut hac neglegentia deinceps se cohibeant, et ceteris se imitabiles prebeant; ne forte propter illorum incuriam et diuine seruitutis contemptus et pericula proueniant animarum, et auribus excellentie uestre molestia ingeratur, et nostre mediocritatis in sacris conuentibus tedium et obprobrium inferatur.

14. Comperimus [b 1Kb] etiam, quosdam sotios ordinis nostri, non causa necessitatis aut utilitatis sed potius auaritie, delectationis, sepissime propria ciuitatis sue sede relicta cleroque neglecto remotiora loca frequentare. De qua re et destitutio diuini cultus et predicatio in plebibus et cura subiectorum postponitur, et hospitalitas neglegitur, quod ne ulterius a  quoquam sine ineuitabili necessitate et certa utilitate fiat, pari consensu inhibuimus.

15. De [c 1Kb] clericis uero laicorum, unde nonnulli eorum conqueri uidentur, eo quod quidam episcopi ad eorum preces nolint in ecclesiis suis eos cum utiles sint ordinare, uisum nobis fuit, ut in utrisque partibus pax et concordia seruetur, et cum caritate et ratione utiles et idonei eligantur, et si laicus idoneum utilemque clericum obtulerit, nulla qualibet occasione ab episcopo sine ratione certa repellatur, et si reiciendus est, propter scandalum uitandum euidenti ratione manifestetur.

16. Igitur quia constat religionem christianam per successores apostolorum salubriter administrari populisque ad uitam eternam ducatum exhiberi  debere, primo necessarium iudicauimus, ut quicquid in nobis reprehendi, sibi sacrisque ministeriis quibus indigni mancipamur inconueniens et indecens contrariumque uidebatur, toto adnisu Domino opem ferente corrigeremus, id est in uita nostra et doctrina et conuersatione et morum probitate et studio predicationis, et in consacerdotum et ministrorum subiectorumque nostrorum correctione diligentiorem deinceps cum omni studio et sollicitudine curam et  prouidentiam adhiberemus, et ut nos non tantum in mundanis cupiditatibus et curis et sollicitudinibus, sed potius in diuinis officiis inplicaremus, et in scolis habendis et in educandis militibus sancte ecclesie operam daremus; que nos Deo miserante in omnibus pro uiribus imitari, exercere ad nostram uniuersorum salutem cupimus, in quantum nobis diuina fauente gratia sacerdotalis libertas et optatum otium adtributum fuerit.

17. Nam et in statutis conuentibus primo omnium pari uoto parique consensu decreuimus, ut unusquisque nostrum in parrochia sua dictis et exemplis plebes sibi subiectas ad meliora incitare studeret, easque ut se a malis cohiberent et ad Deum ex toto corde conuerterent, sollicite admoneret, Deum quem  peccando sibi iratum fecerant, digna penitentie satisfactione et elemosinarum largitione sibi placabilem facere satagerent, nec non et pro uita piissimorum Deoque amabilium imperatorum, coniugum proliumque eorum incolomitate, imperiique sibi commissi stabilitate, Dei inmensam misericordiam cernuis precibus implorarent. Post hec uisum nobis fuit ea capitula hic inserere que [1 1Kb] domno imperatori petitionis gratia pernecessarium offerenda iudicauimus.



PETITIO.

1. Petimus [a 1Kb] humiliter uestram excellentiam, ut per uos filii et proceres uestri nomen, potestatem, uigorem et dignitatem sacerdotalem cognoscant, quod ex uerbis Domini facile intellegere possitis, quibus  beato Petro cuius uicem indigni gerimus ait: Quodcumque ligaueris super terram, erunt ligata et in celo, et quodcumque solueris super terram, erunt soluta et in celo. Et alibi discipulis generaliter dicit: Accipite Spiritum sanctum; quorum remiseritis peccata remittentur [2 1Kb] eis, et quorum retinueritis retenta sunt.

2. Illud [b 1Kb] etiam ad exemplum reducendum est, quod in ecclesiastica historia Constantinus imperator episcopis ait: »Deus inquit constituit uos sacerdotes, et potestatem uobis dedit de nobis quoque iudicandi, et ideo nos a uobis recte iudicamur; uos autem non potestis ab hominibus iudicari, propter quod Dei solius inter uos expectate iuditium, ut uestra iurgia quecumque sunt, ad illud diuinum reseruentur examen.  uos etenim, nobis a Deo dati, estis Dei, et conueniens non est ut homo iudicet deos, sed ille solus de quo scriptum est [3 1Kb] : Deus stetit in synagoga deorum, in medio autem Deus diiudicat.« Sed [c 1Kb] et illud ad memoriam reducendum est, qualiter beatus Prosper in libro quem de contemplatiua et actuali uita scribit, laudem sacerdotum conprehenderit: »Ipsis enim inquit id est sacerdotibus proprie animarum  curandarum sollicitudo commissa est, qui pondus populi sibi commissi uiriliter sustinentes, pro peccatis omnium uelut pro suis infatigabiliter supplicant Deo. Ac uelut quidam Aaron incensum contriti cordis et humiliati spiritus offerentes, quo [4 1Kb] placatur Deus, auertunt iram future animaduersionis a populo; qui per Dei gratiam fiunt diuine uoluntatis indices, ecclesiarum Christi post apostolos fundatores, fideles populi duces, ueritatis adsertores, praue doctrine hostes, omnibus bonis amabiles, et male sibi consciis etiam ipso uisu terribiles, uindices oppressorum, patres in fide catholica regeneratorum, predicatores celestium premiorum, exempla bonorum, documenta uirtutum, et forma fidelium; ipsi decus ecclesie in quibus amplius fulget eclesia; ipsi columne  firmissime, quibus in Christo fundatis innititur omnis multitudo credentium; ipsi ianue ciuitatis eterne, per quos omnes qui credunt ingrediuntur ad Christum; ipsi ianitores quibus claues date sunt regni celorum; ipsi etiam dispensatores regie domus, quorum arbitrio in aula regis eterni diuiduntur gradus et officia singulorum.« Licet enim sanctorum predecedentium sacerdotum uita et meritis longe inferiores simus, id tamen sacrum ministerium quod indigni suscepimus, non minoris auctoritatis et dignitatis existit [5 1Kb] , et quamquam tanto ministerio indigni simus, propter illum tamen cuius ministerium gerimus, in nobis non contempnendum est.

3. Illud [d 1Kb] etiam specialiter necessarium uestre sucgerere pietati duximus, ut fideles uestri per uos admoneantur  et instruantur, quatinus quando aliquid nobis uestra celsitudo de nostra correctione, uel uestra nec non et illorum salute, tractandum committit, ut non per inanem et falsam suspitionem contra nos scandalum sumant, et sine causa in nos detrahendo Deum offendant, et unde sibi salutem sperare et adquirere debuerant, culpam incurrant. Quia nos nichil aliud querere aut tractare desideramus, nec nostri officii est ut faciamus, nisi quod ad nostrum debitum ministerium et ad illorum salutem pertinet. Et ideo non debemus ante tempus per suspitionem iudicari, sed pacienter expectari, donec ipsa ueritas manifestum faciat, utrum magis audiendi an inprobandi simus. Nos enim, si forte euenerit, ut aliquid sinistre opinionis de nobis fama sparserit, Deo nobis  opem ferente equanimiter tolerare et possumus et debemus. Ipsi uero culpa inmunes esse non possunt, dum patrum et fratrum intentionem sine causa reprehendere non metuunt; quoniam hoc sumopere laborandum est nobis et uobis, ut semper inter pastores eclesiarum et gregem Christi pax et concordia unanimitasque seruetur. Nisi enim caritatem et concordiam in inuicem habuerint, Deum sicut oportet  propitium habere non merentur. Quapropter, sicut premissum est, cum Deo inspirante uestra pietas de ecclesiastica et communi utilitate aliquid nobis tractare precipit, non est nobis fas mentiri, quia aliquando ueritatem sine graui periculo ad tempus reticere, numquam tamen interrogati de ipsa ueritate, sine graui discrimine possumus mentiri. Sed quia ueritas sepe odium generat, et sermo Dei aduersarius a Domino nostris carnalibus uoluptatibus describitur, tamen et in uia id est in presenti uita consentiendum est, ut [1 1Kb] quotiescumque interrogati ueritatem proferimus, quamquam nonnulli infirmi sine causa scandalizentur, nobis tamen consentiendum est propter ipsam ueritatem. Nam sepe quando uobis suggerimus, ut fideles quique res eclesiarum pie et cum  reuerentia et timore Dei tractent, et cognoscant illas Deo esse dicatas, quatinus sic habeant de illis temporalem profectum, ut non per ignorantiam et neglegentiam eternum paciantur detrimentum, suspicantur nonnulli, quod nos causa cupiditatis potius hoc admonemus quam causa salutis, cum nos ueraciter nullis rebus sibi conlatis optemus eos exspoliari, sed magis eorum communi saluti consultum prebere, quia non rerum, ut multi arbitrantur, ambitione sed animarum potius delectamur saluatione, adtendentes illud apostoli: Non enim uestra quero, sed uos.

4. Cum [a 1Kb] sacri canones bis in anno concilia celebrari iubeant, illud obnixe uestram pietatem deposcimus, ut saltim uel semel in anno libertas oportuni temporis concedatur, quo hec ad honorem Dei sancte  Dei ecclesie multorumque correctionem congruenter decenterque fieri possint [2 1Kb] . Quoniam si hec semel ut dictum est in anno per unamquamque prouinciam celebrata fuerint, et honor ecclesiasticus ius ordinis sui obtinebit, et inpudentia quorundam superborum clericorum, qui passim quique [3 1Kb] auctoritate canonica calcata, auribus imperialibus molestiam [4 1Kb] ingerere non cessabunt, et inpunitas diuersorum flagitiorum, locum delitiscendi quem nunc habet non habebit, et alia multa, que hactenus secus quam ecclesiastica docet doctrina incesserunt, ordinem suum Domino auxiliante tenebunt. Similiter [b 1Kb] etiam obnixe et suppliciter uestre celsitudini suggerimus, ut morem paternum sequentes, saltim in tribus congruentissimis [5 1Kb] imperii uestri locis scole publice  ex uestra auctoritate fiant, ut labor patris uestri et uester per incuriam quod absit labefactando non depereat, quoniam ex hoc facto et magna utilitas, et honor sancte Dei ecclesie, et uobis magnum mercedis emolumentum et memoria sempiterna adcrescet.

5. Similiter [c 1Kb] et hoc ad uestram pietatem necessario  duximus expectendum [6 1Kb] , ut sacerdotes et leuite et sequentis ordinis clerici, qui in diuersis imperii uestri partibus meximeque in Italie regionibus fuga lapsi sunt, uestra auctoritate per missos uestros diligenter perquirantur, et in presentiam uestram uenire conpellantur, et per uestram clementiam unicuique ecclesie a qua per contumatiam defecerunt, restituantur.

6. Illud [d 1Kb] quoque nichilominus a uestra pietate supliciter flagitamus, ut monachi et presbiteri nec non et clerici qui postposita canonica auctoritate passim palatium adeunt, et uestris sacris auribus inportunissimam molestiam inferunt, uestra auctoritate et potestate deterreantur, nec hoc facere presumant; quoniam in huiuscemodi facto et uigor ecclesiasticus  contempnitur, et religio sacerdotalis et professio monasticha [7 1Kb] uilis efficitur.

7. Illud [e 1Kb] etiam [8 1Kb] obnixe uestram sanctam piissimamque deuotionem suppliciter monendo deposcimus, ut ob amorem et honorem Dei et anime uestre salutem morem paternum sequentes, quasdam sedes episcopales que rebus propriis uiduate immo annullate esse uidentur, dum tempus habetis et oportunitas se prebuerit, de earum subleuatione et consolatione cogitetis, memores semper quomodo progenitores uestri huiuscemodi piissimis studiis intenti fuerint.

8. Sed [f 1Kb] et illud a uestra misericordia fieri deposcimus, ut in quadam [9 1Kb] parte parrochie Alitgari [10 1Kb] et Rantgarii, ubi turpissimam et nefandissimam et ipso dictu fetidissimam rem perpetrari [11 1Kb] audiuimus, missi  uestri fideles existant, qui per potestatem imperialem uestram simul cum eorum auctoritate quorum parrechie sunt, idem malum ab illo loco quantocius radicitus euellant.

9. Iterum [g 1Kb] subpliciter admonendo uestre suggerimus serenitati, ut uestro sollertissimo studio uestraque imperiali auctoritate tam temeraria christianorum sanguinis [12 1Kb] effusio in regno uestro fieri non sinatur, semper illud adtendentes quod Dominus post [13 1Kb] diluuium dixit famulo suo Ne: De manu hominis et de manu uiri et fratris eius requiram animam hominis: quicumque effuderit humanum sanguinem, fundetur sanguis illius; ad imaginem quippe Dei factus est homo. Et in lege: Qui occiderit hominem morte moriatur. Et apostolus: Nam principes non  sunt timori boni operis sed mali; uis autem non timere potestatem; bonum fac, et habebis laudem ex illo, Dei enim minister est tibi in bono; si autem malum feceris, time; non enim sine causa gladium portat; Dei enim minister est uindex in ira ei qui malum agit. De illo enim specialiter diuina auctoritas dicit:  Cladium Dei portat ad uindictam malorum, non de quolibet alio. E contra uero nescimus, quia pernoxia inuentione a nonnullis usurpatum est, ut hi qui nullo ministerio publico fulciuntur, propter sua odia et diuersissimas uoluntates pessimas, indebitum sibi usurpant in uindicandis proximis et in interficiendis [1 1Kb] hominibus uindicte ministerium, et quod rex saltim in uno exercere [2 1Kb] debuerat propter terrorem multorum, ipsi inpudenter in multis perpetrare non metuunt propter odium, et putant sibi licere ob inimititiarum uindictas, quod nolunt ut rex faciat propter Dei uindictam.

10. De [a 1Kb] abbatibus uero canonicis et regularibus, et de abbatissis que sanctimonialibus preesse uidentur, siue de laicis qui monasteria habent, illud uestre  pietati deposcimus, ut nunc in presenti placito a uestra serenitate expresse admoneantur, ut de se ipsis ceteris bonum exemplum prebeant, et religiose sicut decet conuersentur, et quod uniuscuiusque professioni inconueniens est et in sacris canonibus prohibetur, omnino caueant, et loca sibi a uobis [3 1Kb] concessa diripere et destrui per neglegentiam non demittant, et congregationes sibi commissas siue spiritaliter siue temporaliter paterno affectu gubernare, eisque necessaria stipendia administrare non neglegant; ne forte propter aliquam inopiam diuina officia neglegantur, et ipse congregationes inreligiosius uiuere conpellantur, et ut nostram admonitionem libenter audiant, benigne suscipiant, et obedienter adimpleant. Quoniam si illi nostris admonitionibus  paruerint, nos Deo auxiliante [4 1Kb] id per nostrum studium pro uiribus efficere cupimus, ut ipsa religio semper in melius proficiat, et merces uobis exinde crescat, necnon et periculum quantum fieri potest caueatur [5 1Kb] animarum, et ab auribus uestris amoueatur pro hac causa tedium querellarum.

11. Postulamus [b 1Kb] etiam, ut celsitudo uestra missis uestris specialiter iniungat, ut ad hec peragenda studiosi et ueri adiutores, ubicumque necessitas poposcerit, nobis existant.

12. De [c 1Kb] presbiteris et capellanis [6 1Kb] palatinis contra canonicam auctoritatem et ecclesiasticam honestatem inconsulte habitis, uestram monemus sollertiam, ut a uestra potestate inhibeantur: quoniam propter hoc et honor ecclesiasticus uilior efficitur, et uestri  proceres et palatini ministri in diebus sollemnibus, sicut decet, uobiscum ad missarum celebrationes non procedunt. Nam et obnixe deprecamur, ut in obseruatione diei dominici, sicuti iam dudum deprecati sumus, debitam adhibeatis curam, quatinus nisi magna conpellente necessitate, in ipsa die a curis et  sollicitudinibus mundanis quantum potestis uos exuatis, et quod tante diei uenerationi competit, et uos faciatis, et uestros sacro uestro exemplo edoceatis et agere conpellatis.

13. De [d 1Kb] perceptione uero sacri corporis et sanguinis Domini nichilominus monemus, ut quod christiane religioni expedit, sicut uobis a patribus nostris admonitum est in aliis conuentibus, quando possibile fuerit faciatis, et uestro exemplo uobis famulantibus ut hoc faciant instruatis.

14. De [e 1Kb] capitulo siquidem quod propter honorem ecclesiasticum in generali conuentu uestra [7 1Kb] celsitudo se constitui uelle decreuit, tantummodo uestram pietatem deposcimus, ut secundum Dei uoluntatem quod melius exinde uobis uisum fuerit, ad  effectum perducatis.



DE HIS QUAE POPULO ADNUNTIANDA SUNT.

Item capitulo 1. Hoc [f 1Kb] admonendum uel denuntiandum fidelibus necessario prouidimus, ut [g 1Kb] hi qui fidem Christi expetunt et prouecte etatis sunt, priusquam ad baptismum accedant, instruantur et fidei et baptismatis sacramento. Similiter et illi instruendi sunt, qui paruulos de sacro fonte suspicere uoluerint, ut intellegant et uim eiusdem sacramenti, et quod pro aliis spoponderint uel per quos [8 1Kb] fideiussores extiterint. Illos tamen specialiter ab his officiis remouendos indicamus, ne alios de sacrosancto fontis baptismate [9 1Kb] suscipiant, nec etiam ad percipiendum sancti Spiritus donum aliorum patroni existant,  qui et communione canonica priuati, et penitentie publice sunt subacti, donec per penitentie satisfactionem reconciliationem mereantur. Quos enim lex diuina et auctoritas canonica ab ecclesiarum liminibus et a castris [10 1Kb] militaribus, ne ruina sint populi sequestrat, multo magis ab his sacris [11 1Kb] officiis usque ad tempus penitentie ut iam dictum est peractum, sunt sequestrandi.

2. Ut [h 1Kb] extra statuta tempora canonum baptismata non celebrentur, quia sacri canones hoc modis omnibus, nisi aliquid periculum institerit, fieri prohibent, in tantum ut etiam eos qui alio tempore baptizantur, a gradibus ecclesiasticis arceant.

3. De [i 1Kb] eo etiam instruendo fideles necessarium preuidimus, ut intellegant pactum quod cum Deo in  baptismate fecerunt. Pactum quod cum Deo in baptismate [12 1Kb] fit, a multis ex toto, a multis ex parte transgreditur. Ex toto quippe transgreditur, quando quis [13 1Kb] post acceptam baptismatis gratiam aut ad infidelitatem aut ad heresim aut certe ad schisma prolabitur; ex parte uero, quando quis aut ad superbiam  aut ad inuidiam aut ad cetera uitia spiritualia, que ex radice [1 1Kb] superbie prodeunt, labitur.

4. Quid [a 1Kb] sit abrenuntiare diabolo, operibus et ponpis eius, ualde omnes fideles intellegere oportet. Quapropter necesse est, ut predicatores in admonendo et auditores in discendo et opere conplendo abhinc, ut suum cauere possint periculum, magis adhibeant studium. Abrenuntiare igitur diabolo est, penitus eum respuere, spernere, reicere, eique contradicere, seque unumquemque ab eo alienare, siue aliud quid quod hoc uerbo in hoc sensu exprimi potest. Opera eius sunt, que utique operibus Saluatoris contraria existunt. Primum superbia, cuius ille auctor est, et que eum ex angelo demonem fecit; que est etiam initium omnis peccati. Et cetera uitia  que ex radice prodeunt superbie. Pompa diaboli hec est que et ponpa mundi, id est ambitio, arrogantia, uana gloria, omnisque cuiuslibet rei superfluitas in humanis usibus, unde crescit elatio, que multotiens honestati solet ascribi, et cetera huiusmodi que de fonte superbie procedere noscuntur. Hec et his similia sunt que unusquisque fidelis tempore baptismatis a se reiecit, Christoque se mancipauit, pactumque cum Deo fecit, ne penitus ad ea quibus abrenuntiauit rediret [2 1Kb] ; uerum si iura humane pactionis firmiter conseruantur, fixius tamen atque feruentius iura tanti pacti que cum Deo facta sunt, inuiolabiliter sunt obseruanda.

5. Inter [b 1Kb] nos pari consensu decreuimus, ut unusquisque episcoporum in scolis habendis [3 1Kb] et ad utilitatem  ecclesie militibus Christi preparandis et educandis, abhinc maius studium adhiberet; et in hoc uniuscuiusque studium uolumus probare, ut quando ad prouinciale episcoporum concilium uentum fuerit, unusquisque rectorum scolasticos suos eidem concilio adesse faciat, quatinus et ceteris ecclesiis noti sint, et [4 1Kb] sollers studium circa diuinum cultum omnibus manifestum fiat.

6. Ut [c 1Kb] episcopi nonnisi ieiuni per inpositionem manuum Spiritum sanctum tradant, exceptis infirmis et morte periclitatibus. Sicut autem duobus temporibus, pascha uidelicet et pentecosten, baptismum, ita etiam traditionem sancti Spiritus a ieiunis pontificibus conuenit celebrare.

7. Ut [d 1Kb] presbiteri, sicut hactenus factum est, indiscrete  per diuersa non mittantur, nec ab episcopis nec ab aliis prelatis nec etiam a laicis, ne propter eorum abstinentiam et animarum pericula et ecclesiarum, in quibus constituti sunt, neglegantur officia.

 8. uisum [e 1Kb] est nobis, ut unusquisque episcoporum uitam et conuersationem morumque emendationem eorum qui gradum amittunt tam per se quam ministros nouerit, eosque canonice penitentie subdere non neglegat, iuxta quod in concilio Cesariensi titulo primo scribitur: »Presbiter si uxorem acciperit, ab ordine deponatur; si uero fornicatus fuerit aut adulterium perpetrauerit, amplius pelli debet et sub penitentia redigi.« Nonnulli enim amisso gradu adeo filii Belial efficiuntur, ut nec publicis, quia fas non est, nec canonicis, propter quorundam episcoporum incuriam, legibus constringantur.

9 [5 1Kb] . uisum etiam nobis fuit illud inhibendum, ut nullus presbiterorum solus missam celebrare presumat, quia ita nec uerba domini Saluatoris, quibus  mysteria corporis et sanguinis sui discipulis suis celebranda contradidit, nec apostoli Pauli documenta declarant, nec etiam in ipsis actibus apostolorum, si enucleatim [6 1Kb] legantur, ita fieri debere ullo modo inuenitur. Unde conueniendus immo interrogandus nobis uidetur huiusmodi corporis et sanguinis Domini solitarius consecrator, quibus dicit: Dominus uobiscum? Etiam quo illi respondetur: et cum Spiritu tuo? uel pro quibus supplicando Domino inter cetera: Memento Domine, et omnium circumadstantium, cum nullus circumstet, dicit. Que consuetudo quia apostolice et ecclesiastice auctoritati refragatur, et tanto misterio quandam dehonorationem irrogare uidetur, omnibus in commune uisum est, ut deinceps huiuscemodi usus inhibeatur.

 10. Sepe namque in aliis conciliis et nunc in nostris conuentibus constitutum est, ut unaqueque eclesia, si facultas suppetit, proprium presbiterum habeat [7 1Kb] , et unusquisque presbiter una tantum sit contentus eclesia.

11. Inter [f 1Kb] cetera uero admonitionis nostre officia satis illud nobis necessarium uisum est, ut populis fidelibus terribiliter denuntietur, ut diem dominicum, in quo auctor uite resurrexit a mortuis, honorabiliter colant. Nam si pagani ob memoriam et reuerentiam deorum suorum dies colere et Iudei more carnali sabbatum carnaliter obseruare satagunt, quanto magis christiane religionis deuotio ob memoriam dominice resurrectionis eundem diem uenerabiliter atque honorabiliter colere debet. Multi namque  nostrorum uisu, multi etiam quorundam relatu didicimus, quosdam in hac die opera ruralia exercentes, fulmine interemptos, quosdam artuum contractione [8 1Kb] multatos, quosdam etiam uisibili igne absumptos, subitos in cinerem resolutos penaliter  occubuisse. Proinde necesse est, ut primum sacerdotes reges et principes cunctique fideles huic diei obseruationem atque reuerentiam deuotissime exibeant.

12. Illud [a 1Kb] etiam quamquam sepe admonitum sit, nobis iterum inculcandum populisque denuntiandum summopere uisum fuit, ut missarum celebrationes in locis incongruentibus fieri omnino non debeant; et necesse est, ut unusquisque episcoporum huiuscemodi temerariam consuetudinem a parrechia sua penitus amoueat. Et si quis presbiterorum abhinc, excepto quando itinere pergit et locus basilice procul est et id in altaribus ab episcopo consecratis fieri necessitas conpellit, ne populus Dei sine missarum celebratione et corporis et sanguinis dominici perceptione remaneat, missarum celebrationes in huiuscemodi  inlicitis locis post tot tantasque prohibitiones facere adtemptauerit, dignum est, ut gradus sui periculum incurrat. Satius igitur est missam non audiri, quam eam ubi non licet nec oportet, celebrari aut audiri.

13. Quia [b 1Kb] ergo quod sepe in uestris conciliis prohibitum [1 1Kb] est, uiduas inconsultis episcopis uelari non debere, et eandem constitutionem a quibusdam preuaricari nunc cognouimus, prorsus ne deinceps [2 1Kb] fieret interdiximus; et si quispiam presbiterorum deinceps huius constitutionis [3 1Kb] contumaciter transgressor extiterit, scilicet ut aliquam uiduam inconsulto episcopo uelare presumat, gradus sui periculum incurrat.

14. Similiter [c 1Kb] et de puellis uirginibus a presbiteris non uelandis inhibuimus; in qua re hactenus  multos presbiterorum partim ignorantia [4 1Kb] , partim temeritate deliquisse deprehendimus.

15. Deprehendimus [d 1Kb] etiam et aliam neglegentiam, quod quedam femine sine consensu sacerdotum uelum sibi incaute inponant; quod similiter ne ulterius fieret inhibuimus.

16. Nihilominus [e 1Kb] etiam in quibusdam locis inolitum inuenimus usum stultitie plenum et ecclesiastice auctoritati contrarium, eo quod uidelicet nonnulle abbatisse et alique ex sanctimonialibus uiduis et puellis uirginibus contra fas uelum inponere [5 1Kb] presumant; et ideo nonnulle taliter [6 1Kb] uelate, putant se liberius suis carnalibus desideriis posse uacare, et suas uoluntates explere. Quapropter statuimus, ut si abbatissa aut quelibet sanctimonialis  post hanc definitionem in tantam audatiam proruperit, ut aut uiduam aut puellam uirginem uelare presumpserit, iudicio canonico usque ad satisfactionem subdatur.

17. De [f 1Kb] nobilibus feminis que amissis uiris repente uelantur, et in propriis domibus diuersas necessitates  obponentes residere delectantur, de quibus in aliis conuentibus coram serenitate uestra iam dudum uentilatum et definitum est, maiori sollertique studio admonendas et instruendas ab episcopis statuimus; quatinus sue saluti consulant, nec sic indiscrete uiuendo et propria noxiaque libertate utendo et per diuersa uagando periculum animarum suarum incurrant; semper illud apostolicum ante oculos habentes quod dicitur: uidua que in deliciis [7 1Kb] est, uiuens mortua est.

18. Ut [g 1Kb] inlicitus accessus feminarum ad altare non fiat, modis omnibus inhibuimus, quia quorundam relatu didicimus, in quibusdam prouinciis contra legem diuinam canonicamque institutionem feminas sanctis altaribus se ultro ingerere, sacrataque  uasa inpudenter contingere, et indumenta sacerdotalia presbiteris administrare, et quod his magis indecentius ineptiusque est et corpus et sanguinem Domini [8 1Kb] populis porrigere, et alia que ipso dicto turpia sunt exercere; inhibuimus ne ulterius fieri presumatur. Quod autem mulieres ingredi ad altare non debeant, in concilio Calcidonensi et in decretis Gelasii pape inuenitur.

19. Quia [h 1Kb] etiam comperimus, quosdam canonicos et monachos postposito religionis sue pudore monasteria [9 1Kb] sanctimonialium tam monacharum quam canonicarum [10 1Kb] inconsulto episcopo suo impudenter atque inreuerentur adire, qui obtendere solent, se non ob aliud illuc accedere, nisi aut propinquitatis aut familiaritatis aut certe nescio cuius conlocutionis  gratia; quod factum quia nec canonico nec [11 1Kb] monastico congruit proposito, prorsus interdicimus, nisi forte causa predicationis aut certe ineuitabilis necessitas id facere cegit; et hoc nullatenus sine licentia episcopi, aut illius qui uice illius fungitur, fieri presumatur. Quod si sermo predicationis faciendus [12 1Kb] est, et hoc congruo in loco coram omnibus fiat. Si uero conloquendum cum aliqua sanctimonialium ratio expostulat, id non aliubi nisi constituto [13 1Kb] loco, id est in auditorio, sub testimonio uirorum religiosorum et feminarum fiat. Quando uero a sacerdotibus in monasteriis puellaribus missarum celebrationes faciende sunt, cum ministris sibi deputatis illuc ingrediantur; quibus rite peractis, non ad secretas conlocutiones sanctimonialium se ullo modo diuertant,  sed cum ministris suis illico egrediantur. Porro si sacerdotibus sanctimoniales peccata sua confiteri uoluerint, id non nisi in ecclesia coram sancto altari, adstantibus haud procul testibus, faciant. Si autem infirmitas prepedierit, ut in ecclesia eadem  confessio fieri nequeat, et quacumque libet domo facienda est, non nisi testibus similiter haud procul adstantibus fiat. Nullomodo quippe uidetur nobis conuenire, ut monachus relicto monasterio suo, idcirco sanctimonialium monasteria adeat, ut confitentibus peccata sua modum penitentie imponat.

20. [1 1Kb] Quia [a 1Kb] ergo in multimodis usurarum adinuentionibus quosdam clericos et laicos oblitos preceptionis dominice qua dicitur: pecuniam tuam non dabis ad usuram et frugum superhabundantiam non exiges [2 1Kb] ; ego dominus Deus uester, in tantum turpissimi lucri labem exarsisse cognouimus, ut multiplicibus atque innumeris usurarum generibus sua adinuentione et cupiditate repertis, pauperes adfligant obprimant et exhauriant, adeo ut multi fame confecti  pereant, multi etiam propriis derelictis alienas terras [3 1Kb] expetant; in quibuscumque locis hec fieri didicimus, ne ulterius fieret cum ingenti [4 1Kb] protestatione modis omnibus inhibuimus, attendentes illud quod in libro Exodi Dominus per legislatores dicit: Si pecuniam tuam dederis populo meo pauperi qui habitat tecum, non urges eum quasi exactor, nec usuris obprimes. In libro quoque Leuitici: Si attenuatus [5 1Kb] fuerat frater tuus et infirmis manu, et susceperis eum quasi aduenam et peregrinum et uixerit tecum, non accipias ab eo usuram, nec amplius quam dedisti. Time Deum tuum, ut uiuere possit frater tuus apud te. Et in libro Deuteronomii: Si unus inquit de fratribus tuis qui morantur intra portas ciuitatis tue in terra quam dominus Deus tuus daturus est  tibi, ad paupertatem uenerit, non obdurabis cor tuum nec contrahes manum, sed aperies eam pauperi, et dabis mutuo quo eum indigere perspexeris. Item in eodem: Caue ne forte surripiat [6 1Kb] tibi impia cogitatio, et dicas in corde tuo: »adpropinquat septimus annus remissionis«, et auertas occulos tuos a paupere fratre tuo, nolens ei quod postulat mutuo commodare, ne [7 1Kb] clamet contra te ad Dominum et fiet tibi in peccatum. Sed dabis, nec ages quippiam callide in eius necessitatibus subleuandis, ut benedicat tibi dominus Deus tuus in omni tempore et in cunctis ad que manum miseris. Amos propheta: Audite hoc, qui conteritis pauperem et deficere facitis. Ergo nostra est terra dicentes, quando transibit messis, et uenundabimus merces et sabbatum, et aperiemus frumentum, ut inminuamus  mensuram et augeamus siclum et subponamus stateras dolosas, ut possideamus in argento egenos et pauperes pro calciamentis, et quisquilias [8 1Kb] frumenti uenundemus. Hieronimus in expositione Ezechielis prophete: »Putant quidam usuram tantum esse in pecunia, quod preuidens scriptura omnis rei aufert superhabundantiam, ut plus non recipias quam dedisti. Solent in agris frumenti et milii et uini et olei  ceterarumque specierum usure exigi, siue ut appellat sermo diuinus superhabundantie; uerbi gratia ut hiemis tempore demus decem modios et in messe recipiamus quindecim, hoc est amplius partem mediam; qui iustissimum se putauerit, quartam plus accipiet portionem. Et solent argumentari et dicere: Dedi unum modium qui satus fecit decem modios, nonne iustum est ut medium modium de meo plus accipiam, cum ille mea libertate nouem et semis de meo habeat? Nolite errare inquid apostolus Deus non inridetur. Respondeat nobis breuiter fenerator misericors, utrum habenti dederit, an non habenti? Habenti utique dare non debuerat, sed dedit quasi non habenti; ergo quare plus exigit? quasi ab habente? Alii pro pecunia fenerata solent munuscula accipere  diuersi generis, et non intellegunt usuram appellari et superhabundantiam quicquid illud est, si ab eo quod dederint [9 1Kb] plus acceperint.« De mensurarum namque inequalitate et modiis iniustis et sestariis que Domini lege habere prohibentur, qualiter res ad certam correctionem perduci possit, non satis perspicue nobis patet, eo quod in diuersis prouinciis diuerse ab omnibus pene [10 1Kb] habeantur; hoc tamen modis omnibus optamus et admonemus, ut saltim nullus duplices mensuras in sua dominatione aut habeat aut haberi permittat; quoniam hac occasione multos pauperes adfligi in plerisque locis cognouimus [b 1Kb] . Sunt sane diuersorum malorum patratores quos et lex diuina improbat et condemnat, pro quorum etiam diuersis sceleribus et flagitiis populus  fame et pestilentia flagellatur, et ecclesie status infirmatur, et regnum periclitatur. Contra quos nos eorum malitiam exagerantes, quamquam in sacris eloquiis satis sint execrata, nos necessarium preuidimus, iterum nostra admonitione et exhortatione precaueri omnino oportere. Sicut sunt diuersarum pollutionum patratores, quos cum masculis et pecoribus nonnulli diuersissimis modis admittunt, que inconparabilem dulcedinem piissimi Creatoris ad amaritudinem prouocantes, tanto grauius delinquunt, quanto contra naturam peccant. Pro quo etiam scelere igne celesti conflagrate infernique hiatu quinque absorpte sunt ciuitates, nec non et 40 et eo amplius milia stirpis Beniamin a mucrone fraterno confossa sunt. Hec porro iuditia et euidentes uindicte  declarant, quam detestabile et execrabile apud diuinam maiestatem hoc uitium extet. Extant et alia pernitiosissima mala que ex ritu gentilium remansisse non dubium est, ut sunt magi, arioli, sortilegi, uenefici, diuini, incantatores, somniatorum coniectores, quos diuina lex inretractabiliter puniri iubet. De quibus in lege dicitur: anima que declinauerit ad magos et ariolos, et fornicata fuerit cum eis, ponam  faciem meam contra eam, et interficiam illam de medio populi sui. Sanctificamini et dstote  sancti, quia ego sanctus sum dominus Deus uester. Custodite precepta mea et facite ea, quia ego Dominus qui sanctifico uos. Et alibi: Magos et ariolos et maleficos terre uiuere non paciamini. Dubium etenim non est, sicut multis est notum, quod a quibusdam prestigiis atque diabolicis inlusionibus ita mentes quorundam inficiant poculis amatoriis, cibis uel fylacteriis, ut in [1 1Kb] insaniam uersi a plerisque iudicentur, dum proprias non sentiunt contumelias. Ferunt enim suis maleficiis era posse conturbare, et grandines inmittere, futura predicere, fructus et lac auferre aliisque dare, et innumera a talibus fieri dicuntur; qui ut fuerint huiusmodi reperti uiri, siue femine,  in tantum disciplina et uigore principis acrius corrigendi [2 1Kb] sunt, in quantum manifestius ausu nefando et temerario seruire diabolo non metuunt. De his quoque in concilio Anciritano titulo 23 ita scriptum est: »Qui diuinationes expetunt et more gentilium subsequuntur [3 1Kb] , aut in domos suas huiuscemodi homines introducunt exquirendi aliquid arte malefica aut expiandi causa, sub regula quinquennii iaceant secundum gradus penitentie definitos.« Oportet enim hec in omnibus, et maxime in his locis, ubi licite et inpune multi se posse hoc perpetrare confidunt, ut studiosius et diligentius admoneantur et seuerius corrigantur. Sunt [a 1Kb] et alia detestanda uitia, que ita habentur quasi naturaliter in usu [4 1Kb] , ut ea perpetrantes, quanti sint criminis, non aduertant. Sicut  sunt ea que apostolus aperte enumerat, id est ebrietates, commessationes, contentiones, ire, rixe, dissensiones, detractiones, inuidie, inimicitie, que homines iuxta eundem apostolum a regno Dei excludunt, ita inquiens: Qui enim talia agunt regnum Dei non consecuntur. In tantum enim ea inpudenter et fidenter quidam committunt, ut merito de illis dici possit: Letantur cum malefecerint, et exultant in rebus pessimis. Unde oportet, ut omnes christiani hec et subtiliter intellegant et studiosissime caueant, ne ea perpetrantes, et alia bona que agunt perdant, et propter hec a regno Dei se alienos faciant. Similiter etiam de otioso sermone, pro quo iuxta Domini uocem omnes reddituri sumus in die iuditii rationem, de scurilitate et stultiloquio et  maledictionibus; quoniam iuxta apostolum maledicentes regnum Dei non possidebunt; de mendatio, de periculoso, noxio, assiduoque iuramento, et obscenis turpibusque canticis, omnibus christianis intellegendum et obseruandum est, ut summopere ab his se caueant, ne his studentes per neglegentiam detrimentum suarum paciantur animarum. Hec igitur que breuiter premissa sunt, primum adiuuante diuina gratia a nobismetipsis abdicando, formam et  exemplum aliis prebere uolumus, et fidelibus uestris humiliter innotescere, et fideliter denuntiare necessario iudicamus. Sed et parrechias uestras [5 1Kb] omnes admonendo instruere cupimus, ne quod absit, per suam ignorantiam et nostram neglegentiam huiuscemodi mortiferis subiaceant periculis. Congessimus [b 1Kb] etiam in opere conuentus nostri nonnulla alia capitula ad laicorum fidelium obseruationem et salutem pertinentia, quorum hic ob nimiam prolixitatem mentionem tantum facimus, scilicet quod nosse eos oporteat coniugium a Deo esse constitutum, et quod non sit causa luxurie sed causa potius filiorum appetendum. Et ut uirginitas, sicut doctores nostri tradunt, usque ad nuptias sit custodienda, et uxores habentes neque pelicem neque  concubinam habere debeant. Quomodo in castitate uxores suas diligere, eisque utpote quasi infirmioribus honorem debitum debeant inpendere. Et quod commixtio carnalis [6 1Kb] cum uxoribus gratia fieri debeat prolis, non uoluptatis, et qualiter a coitu pregnantium uxorum uiris abstinendum sit, et quod nisi causa fornicationis, ut Dominus ait, non sit uxor dimittenda, sed potius sustinenda, et quod hi qui causa fornicationis dimissis uxoribus alias ducunt, Domini sententia adulteri esse notentur. Siue etiam qualiter incesta a christianis cauenda sint, et quod loca Deo dicata frequentius deuotiusque a fidelibus ad Deum exorandum sibique propitius faciendum sint adeunda. Et quod in basilicis Deo dicatis non sit fabulis otiosis turpibusque et obscenis sermotinationibus  uacandum, et negotia secularia [7 1Kb] publicaque placita habenda, et quod qui hec in ecclesiis Dei faciunt maiora sibi peccata accumulent. De iusto iuditio iudicando, et munerum acceptione cauenda. De falso testimonio uitando et detractione uitanda, nec non et de ceteris que enumerare longum est. Sunt etiam alia plura flagitia pernecessarium corrigenda, que nos ideo hic inserere non necessarium duximus, quoniam satis euidenter in uestris capitulis ea comprehensa esse scimus, que uos uestra auctoritate et fidelium consultu per strenuos missos uestros corrigenda esse consueuistis.



DE PERSONA REGALI.

Item alia. Hec [c 1Kb] nos fideles et deuotissimi famuli et oratores uestri iuxta paruitatem sensus nostri  prout breuitas temporis permisit, secundum sanctam ordinationem uestram, de his que ad nostram et sacerdotum subiectorumque nostrorum correctionem et emendationem pertinere perspeximus, nec non et de his que populis necessario adnuntianda et admonenda preuidimus, illud etiam quod uestre pietati deposcendum tantummodo iudicauimus, pauca de multis que in nostris conuentibus gesta sunt ex cerpentes, in unum redigendo succinte et ordinatim  adnotauimus. Sed quamquam ordine prepostero de his que premissa [1 1Kb] sunt uestro ardentissimo desiderio prius satisfacere elegerimus, illud tamen quod in capite prius ponendum fuerat et ad uestram specialiter personam ministeriumque pertinere [2 1Kb] cognouimus, nullatenus obliuioni tradidimus, sed potius uestre saluti prospicientes, nonnulla capitula necessaria fideliter collegimus et uobis familiariter admonitionis gratia porrigenda deuouimus, ut aperte atque distincte inspiciendo legendo et audiendo, uestra cognoscere possit sollertia, de quibus et pro quibus in memoratis conuentibus nostris secundum uirium possibilitatem nostrarum fideliter egerimus.

1. Ut [a 1Kb] quid rex dictus sit, Ysidorus in libro sententiarum scribit. »Rex enim inquit a recte agendo  uocatur, si enim pie et iuste et misericorditer regit, merito rex appellatur. Si his caruerit, non rex sed tyrannus est.« Antiqui autem, ut idem Isidorus in libro ethimologiarum scribit, omnes reges tyrannos uocabant. Sed postea pie et misericorditer regentibus regis nomen adeptis, impie uero, iniuste, crudeliterque principantibus, non regis ad [b 1Kb] tyrannicum aptatum est nomen. Unde et beatus Gregorius ait in moralibus: »uiros namque sanctos proinde reges uocari in sacris suis eloquiis didicimus, eo quod recte agunt sensusque proprios bene regant, et motus resistentes sibi rationabili discretione componant.« Recte igitur illi reges uocantur, qui tam semetipsos quam subiectos bene gerendo pacificare nouerunt. At [c 1Kb] quid etiam constitutus [3 1Kb] sit imperator,  Fulgentius in libro de ueritate predestinationis et gratie scribit: »Clementissimus quoque imperator non ideo est uas misericordie preparatum in gloria, quia apicem terreni principatus accepit, sed si imperiali culmine recta fide uiuat, et uera cordis humilitate preditus, culmen regie dignitatis sancte religioni subiciat; si magis in timore seruire Deo, quam in timore dominari populo delectetur, si in eo lenitas iracundiam mitiget, ornet benignitas potestatem, si se magis diligendum quam metuendum cunctis exibeat, si subiectis salubriter consulat, si iustitiam sic teneat ut misericordiam non relinquat, si pre omnibus ita se sancte matris ecclesie catholice meminerit filium, ut eius paci atque tranquillitati per uniuersum mundum prodesse suum facïat  principatum. Magis enim christianum regitur imperium, dum ecclesiastico statui per omnem terram consulitur, quam cum in parte quacumque terrarum pro temporali securitate pugnatur [4 1Kb] .« Unde et Ysidorus scribit: »Principes namque seculi nonnumquam intra ecclesiam potestatis adepte culmina tenent, ut per eandem potestatem disciplinam ecclesiasticam muniant. Ceterum intra ecclesiam [5 1Kb]  potestates necessarie non essent, nisi ut quod non preualet sacerdos efficere per doctrine sermonem, potestas hoc imperet per discipline terrorem.« Salomon in prouerbiis: Misericordia et ueritas custodiunt regem, et roboratur clementia thronus eius. Regale [6 1Kb] [d 1Kb] namque ministerium specialiter est populum Dei gubernare et regere cum equitate et iustitia, et ut pacem et concordiam habeant studere. Ipse enim debet primo defensor esse ecclesiarum, et seruorum Dei, uiduarum, orfanorum, ceterorumque pauperum, nec non et omnium indigentium. Ipsius enim terror et studium huiuscemodi in quantum possibile est esse debet, primo ut nulla iniustitia fiat, deinde si euenerit ut nullo modo eam subsistere permittat, nec spem delitescendi siue audatiam male agendi  cuiquam relinquat. Sed sciant omnes, quoniam si ad ipsius notitiam peruenerit quippiam mali quod admiserint, nequaquam incorrectum aut inultum remanebit, sed iuxta facti qualitatem erit modus iuste correctionis. Unde oportet, ut ipse qui iudex est iudicum, causam pauperum ad se ingredi [7 1Kb] faciat, et diligenter inquirat, ne forte aliqui qui ab eo constituti sunt et uicem eius agere debent in populo, iniuste aut neglegenter pauperes oppressiones pati permittant. Scire autem unumquemque cuiuslibet sit ordinis oportet, quia si de ocioso sermone Deo rationem redditurus est, multo magis de ministerio sibi diuinitus commisso. Unde beatus Iob: Cumque sederem quasi rex circumstante exercitu, eram tamen merentium consolator; auris audiens beatificabat me,  et occulus uidens testimonium reddebat michi quod liberassem pauperem uociferantem et pupillum cui non esset adiutor. Benedictio pauperis super me ueniebat, et cor uidue consolatus sum; iustitia indutus sum, et uestiui me sicut uestimento et diademate iuditio meo. Oculus fui ceco et pes claudo; pater eram pauperum et causam quam nesciebam diligentissime inuestigabam. Conterebam moles iniquas et dentibus illius auferebam predam. Rex qui sedet in solio iuditii dissipat omne malum nutu suo. Item idem in libro sapientie: Diligite iustitiam qui iudicatis terram, sentite de Domino in bonitate, et in simplicitate cordis querite illum. Item ibi: Audite ergo reges et intellegite, discite iudices finium terre; prebete aures uestras qui continetis multitudines, et placetis uobis in turbis nationum,  quoniam data est a Domino potestas uobis et uirtus ab altissimo. Qui non custodistis legem iustitie neque secundum uoluntatem Dei ambulastis, horrende et cito apparebit uobis Dominus, quoniam iuditium durissimum in his qui presunt fiat. Exiguo enim conceditur misericordia, potentes enim potenter tormenta paciuntur. Non enim subtrahet personam cuiusquam Dominus, nec reuerebitur cuiusquam magnitudinem.  Quoniam pusillum et magnum ipse fecit, et equaliter pro omnibus cura est illi. Extant et alia innumera sanctarum scripturarum [1 1Kb] testimonia regio nomini et officio conuenientia, super quibus colligendis uestra sancta deuotio idcirco magnum nobis ademit laborem, eo quod diuina gratia adeo tot uirtutum prerogatiuis uestrum repleuerit aninum et ornauerit dignitatem, ut non sit necesse sacerdotibus Domini copiosioribus exemplis ac qualibet exageratione uestrum animum onerare. Quare quia Deo omnipotenti gratias uberimas ac multiplices referimus, qui ita uos pia religione, sancta deuotione, benigna humilitate, amore iustitie, operibus misericordie, ceterarumque sanctarum uirtutum perfectione sua gratuita pietate ditauit, ut merito ab omnibus  amandi et imitandi sitis. uerum quod nos si hec uobis celitus attributa non fuissent, cum temporali periculo propter auctoritatem ministerii nostri uos ad ea peragenda admonere, immo admonendo exigere a uobis, quolibet modo debueramus; uos e contra propter diuinum amorem et honorem pium oportunumque adiutorium nobis ferre deuotissime curatis. Proinde humillimis precibus specialiter pietati uestre suggerimus, ut bonum quod cepistis, Deo opitulante indesinenter perficere non grauemini, et in adimplendis operibus iustitie et pietatis ac misericordie nullatenus deficiatis; quoniam non inchoantibus sed perseuerantibus premium eterne uite datur, et iuxta ueritatis uocem qui perseuerauerit usque in finem, hic saluus erit.

 2. Iterum [a 1Kb] monendo magnitudini uestre suppliciter suggerimus, ut deinceps in bonis pastoribus rectoribusque in ecclesiis Dei constituendis, magnum studium atque sollertissimam adhibeatis curam. Quia si aliter factum fuerit, et ordo ecclesiasticus suam non habebit dignitatem, et religio christiana in multis labefactando dampna detrimenti sui pacietur, et anime uestre, quod non optamus, periculum generabitur.

3. Similiter [b 1Kb] deposcimus, ut in abbatissis constituendis uestrum caueatis periculum; sicut uobis sepe est admonitum, et per diuinam auctoritatem crebrius manifestatum.

4. Sed [c 1Kb] et hoc obscramus [2 1Kb] , ut in eligendis adiutoribus uestris et reipublice ministris qui uice  uestra populum Dei regere et gubernare atque iudicare debent, sollertissimam prouidentiam habeatis, semper illud adtendentes quod in libro Exodi ad Moysen dicitur: Prouide inquid de omni populo, elige uiros potentes et timentes Deum, in quibus sit ueritas, et qui oderint auaritiam, et constitue ex eis tribunos et centuriones et quinquagenarios, qui iudicent populum  omni tempore, quicquid autem maius fuerit referant ad te, et ipsi minora tantummodo iudicent; leuiusque tibi sit, partito in alios onere. Si hoc feceris, implebis imperium Domini, et precepta eius poteris sustentare. Unde et in libro Deuteronomii: Iudices inquid et magistros constitues in omnibus portis tuis quas dominus Deus tuus dederit tibi per singulas tribus [3 1Kb] tuas, ut iudicent populum iusto iuditio, nec in aliquam partem declinent. Item ibi: Dixique uobis in illo tempore, non possum solus sustinere uos, quoniam dominus Deus uester multiplicauit uos, et estis hodie sicut stelle celi plurime; dominus Deus patrum nostrorum addat ad hunc numerum multa milia, et faciet uobis sicut locutus est. Non ualeo solus uestra negotia sustinere et pondus et iurgia. Date e uobis uiros sapientes  et gnaros, et quorum conuersatio sit probata in tribubus uestris. Sed in libro Paralipomenon ita legitur: Constituitque rex Iosaphat iudices terre in cunctis ciuitatibus Iuda munitis per singula loca, et precipiens iuditibus: uidete ait quid facitis, non enim hominis exercetis iuditium, sed Domini, et quodcumque iudicaueritis, in uos redundabit. Sit timor Domini uobiscum, et cum diligentia cuncta facite. Non enim est apud dominum Deum uestrum iniquitas, nec personarum acceptio, nec cupido munerum. Rogamus [d 1Kb] etiam uestram pietatem propter diuinam misericordiam [4 1Kb] uestramque salutem ac totius populi utilitatem nec non et regni honorem atque stabilitatem, ut uestra pietas sollertissimam uigilantiam adhibeat, quatinus consiliarii et dignitatis uestre ministri custodesque  anime uestre et corporis, qui debent esse intra regnum aliis decus et bonitatis exemplum et in exteris nationibus bone opinionis condimentum, caritatem pacem atque concordiam omni simulatione et calliditate postposita ad inuicem habeant, ut secundum Dei uoluntatem et uestram honestatem atque totius regni profectum communiter decertent, et ueri uobis adiutores in omnibus concorditer existant. Tunc etenim ueri consiliarii uerique adiutores uestri et totius regni salubriter esse poterint, si unanimes extiterint et inuicem dilectionem [5 1Kb] habuerint. Decet quippe, ut sacra domus uestra cunctis spectabilis appareat et imitabilis existat, et fama sue opinionis siue alios imperii uestri subiectos siue exteras nationes abundantissime [6 1Kb] perfundat. Ubi igitur omnes  dissensiones et discordie dirimende, et omnis malitia imperiali auctoritate est comprimenda, necesse est, ut quod in aliis corrigere decernit, in eo minime reperiatur.

5. Nam [e 1Kb] et hoc humiliter obsecrando admonemus, ut liberos uestros quos uobis diuina pietas largire uoluerit, in timore Dei iugiter diligenterque  erudiatis, sicuti et facitis, et in mutua dilectionis caritate et fraternitatis amore atque unanimitatis concordia uicissim consistant, sedula paternaque admonitione insinuetis, et ne inlicitis actibus creatoris sui offensam incurrant, prouida sollertique circumspectione nichilominus inuigiletis, adtendentes beatum Iob, cuius studium uir beatus Gregorius in moralibus libris scribit: Circa filios erudiendos talis extitit, ut non solum eos exterius perfecto opere et sermone efficeret, uerum etiam corda sacrificii oblatione mundaret. Adtendite etiam et Dauid instruentem Salomonem filium suum, de quo in primo libro Malachim legitur: Ego inquit ingredior uiam uniuerse terre; confortare et esto uir fortis, et obserua ut custodias precepta domini Dei tui, ut ambules in uiis eius, et custodias  ceremonias eius et iuditia eius, et precepta et testimonia, sicut scriptum est in lege Moysi, et in libro Paralipomenon. Tu autem Salomon, fili mi, scito Deum patris tui, et serui ei corde perfecto et animo uoluntario. Adtendite etiam Tobiam de quo legitur, quod cum factus esset uir, accepit uxorem Annam ex tribu sua, et genuit ex ea filium nomen suum inponens ei; quem ab infantia timere Deum docuit et abstinere ab omni peccato. Item idem adloquens cundem filium suum: Omnibus inquid diebus uite tue habe Deum in mente, et caue ne aliquando peccato consentias, et pretermittas [1 1Kb] precepta Dei nostri. Ex substantia tua fac elimosynam, et noli auertere faciem tuam ab ullo paupere. Ita enim fiet, ut nec a te auertatur facies Domini. Quomodo potueris, ita esto  misericors, et cetera. Item paulo post: Adtende tibi fili ab omni fornicatione et preter uxorem tuam nequaquam paciaris crimen scire. Superbiam numquam in tuo sensu aut in tuo corde dominari permittas. In ipsa enim initium sumpsit omnis perditio. Et idem non post multum: Consilium semper a sapiente perquire, omni tempore benedic Deo, et pete ab eo ut uias tuas dirigat, et omnia consilia tua in ipso permaneant. Item idem. Audite ergo filii mei [2 1Kb] patrem uestrum, seruite Domino in bonitate, et inquirite ut faciatis que sunt placita illi, et filiis uestris mandate ut faciant iustitias et elemosynas, et ut sint memores Dei et benedicant eum in omni tempore, in ueritate et in tota uirtute sua.

 6. His [a 1Kb] omnibus prelibatis notescimus uobis, quod ea que in capitulis uestris nobis tractanda commisistis, scilicet quid [3 1Kb] a principibus et reliquo populo uel ita ut diuina auctoritas doceat, aut aliter teneatur uel quid [4 1Kb] inde ex parte aut ex toto dimissum sit ut non teneatur, fatemur quia in his capitulis que superius continentur, necnon in his que presenti anno conscribi et per missos uestros ob uitia comprimenda per imperium uestrum direxistis [5 1Kb] , multa demonstrata sunt que a pastoribus  ecclesiarum et a principibus et a reliquo populo hactenus neglecta extiterint, et aliter quam diuina auctoritas se habeat in his eos egisse et agere nouimus. Sed si hec nostra sacerdotalis admonitio effectum Deo operante per uestrum bonum studium abhinc obtinuerit, credimus quod multa que a multis, aliter quam diuina auctoritas se habeat, dimissa sunt, que non tenebantur, corrigentur. Nam et illud quod in eisdem capitulis continetur, ut manifestum fieret, que causa id effecerit ut sacerdotes et principes a recto tramite deuiassent, exceptis premissis capitulis in quibus sicut diximus multa neglegebantur, specialiter unum obstaculum ex multo tempore iam inoleuisse cognouimus; id est quia et principalis potestas, diuersis occasionibus interuenientibus,  secus quam auctoritas diuina se habeat, in causas ecclesiasticas prosiluerit, et sacerdotes, partim neglegentia partim ignorantia partim cupiditate, in secularibus negotiis et sollicitudinibus ultra quam debuerant se occupauerint, et hac occasione aliter quam diuina auctoritas doceat, in utraque parte actum extitisse dubium non est. Sed quia, Deo miserante, a progenitoribus et genitore uestro et a uobis multa correcta gratulabantur, si ea que admonemus prosperum successum habuerint, credimus quod ad perfectionis statum uestra intentio [6 1Kb] nostraque deuotio Deo cooperante peruenire [7 1Kb] possit. uerum tamen quia nouimus statum huius regni sub tali conditione et teneri et creuisse atque dilatatum esse, et a prudentissimis sanctisque predecessoribus nostris,  siue scilicet ab episcopis siue a principibus, hanc causam ex toto correctam non fuisse propter hec que suo tempore dici possunt, et pondus tante considerationis paruitatis nostre uires excessit, quoniam nec otium nec spatium temporis nec plenitudinem consacerdotum nostrorum, sicut ipsa necessitas exposcebat, habuimus, ideo hec congruentiori et aptiori tempore uita comite, si Deus ita annuerit, tractanda ac consideranda distulimus. Quoniam tante considerationis perfectio indiget assensu et adiutorio principum, et multitudine atque deuotione nec non et studio sacerdotum, et obedientia uel concordia populi, et congruentia loci, temporisque spatio.

 7. Porro [b 1Kb] de episcopali libertate, quam Deo annuente uestroque adminiculo suffragante adipisci ad Dei seruitium peragendum cupimus, suo in tempore uobis dicenda atque uobiscum conferenda reseruauimus, quatinus ita sit, ut et nosmetipsos saluare, et populo nobis subiecto utiliter prodesse, atque pro uobis et stabilitate imperii uestri liberius ualeamus exorare, et ut uestris obsequiis et regni adiutorio solatium debitum minime subtrahatur, sed si possibile fuerit, potius augeatur.



CAPITULARIA WORMATIENSIA.


 Capitulare Wormatiense triplex Lothario imperatore presente promulgatum, et inter Italicas leges locum tenuit; quare in eo edendo non solum Codicum duodecim supra enumeratorum sed etiam Blankenburgici, Gothani, Mutinensis, Parisiensis, n. 4613, Ambrosiani, Florentini, Londinensis, uindobonensis, ueronensis et Estensis apud Muratorium rationem habuimus. In nullo eorum capitulare missis datum inuenitur.


HAEC [1 1Kb] SUNT CAPITULA QUAE ALIQUI EX MISSIS [2 1Kb] AD NOSTRAM NOTITIAM DETULERUNT ANNO 10o IMPERII NOSTRI [3 1Kb] .



CAPITULA GENERALIA


1. De his qui sine consensu episcopi presbyteros in ecclesiis suis constituunt, uel de ecclesiis eiciunt, et ab episcopo uel a quolibet misso dominico admoniti obedire noluerint, ut bannum nostrum rewadiare cogantur, et per fideiussores ad palatium nostrum uenire iubeantur [4 1Kb] . Et tunc nos decernamus, utrum nobis placeat, ut aut illum bannum persoluat [5 1Kb] , aut aliam harmiscaram [6 1Kb] sustineat.

2. De ecclesiis que inter coheredes diuise sunt, consideratum [7 1Kb] est, quatenus si secundum prouidentiam et admonitionem episcopi, ipsi coheredes eas uoluerint [8 1Kb] tenere, et honorare faciant. Sin autem hoc contradixerint, ut in episcopi potestate maneat, utrum eas ita consistere permittat, aut reliquias exinde  auferat. Et ubi ad nostrum beneficium ecclesie pertinentes ita diuise inuente fuerint, ut describatur [9 1Kb] , et nobis renuntietur.

3. De ecclesiis destructis, ut episcopi et missi inquisitionem faciant, utrum per neglegentiam aut inpossibilitatem destructe sint. Et ubi neglegentia inuenta fuerit, episcopali auctoritate emendare cogantur [10 1Kb] , qui eam restaurare debuerant. Si uero per inpossibilitatem contigit, ut aut plures sint quam necesse sit, aut maioris magnitudinis quam ut ex rebus ad eas pertinentibus restaurari possint, episcopus modum inueniat, qualiter congrue emendari et consistere possint.

4 [11 1Kb] . De uno manso ad ecclesiam dato, de quo aliqui  homines contra statuta [12 1Kb] [a 1Kb] sibi [13 1Kb] seruitium exigunt, quicumque pro hac causa accusatus fuerit, comes uel missi hoc quod inde subtractum est, presbyteris [14 1Kb] cum sua lege restituere faciant.

5 [15 1Kb] . De his qui nonas et decimas iam per multos annos, aut ex parte aut ex toto, dare neglexerunt,  uolumus ut per missos nostros constringantur, ut secundum capitularem priorem soluant unius anni nonam et decimam cum sua lege, et insuper bannum nostrum. Et hoc eis denuntietur, quod quicumque hanc neglegentiam iterauerit, beneficium unde hec nona et decima persolui debuit [16 1Kb] , amissurum se sciat. Ita enim continetur in capitulare bone memorie genitoris nostri in libro primo, cap. 157. »Ut qui ecclesiarum beneficia habent, nonam et decimam ex eis ecclesie cuius res sunt, donent. Et qui tale beneficium habent et [17 1Kb] ad medietatem laborant [18 1Kb] , et [19 1Kb] de eorum portione proprio [20 1Kb] presbytero decimas donent.« Item in capitulare nostro in libro secundo, cap. 21 de eadem re: »De nonis quidem et decimis, unde et genitor noster et nos frequenter  et in diuersis placitis admonitionem fecimus, et per capitularia nostra qualiter hec obseruentur ordinauimus, uolumus atque iubemus ut de omni conlaboratu, et [21 1Kb] de uino et [22 1Kb] feno, fideliter et pleniter ab omnibus nona et decima persoluatur. De nutrimine uero pro decima, sicut actenus consuetudo fuit, ab omnibus obseruetur. Si quis tamen episcoporum fuerit qui argentum pro hoc accipere uelit, in sua maneat potestate, iuxta quod ei et illi qui hoc persoluere debet, cumuenerit.«

6 [23 1Kb] . Quicumque decimam abstrahit de ecclesia ad quam per iustitiam dari debet, et eam presumptiose uel [24 1Kb] propter munera aut amicitiam, uel aliam quamlibet occasionem, ad alteram ecclesiam dederit [25 1Kb] , a comite uel a misso nostro distringatur, ut eiusdem  decime quantitatem cum sua lege restituat [26 1Kb] .

7. De decimis, que [27 1Kb] populus dare non uult, nisi quolibet modo ab eo redimantur, ab episcopis prohibendum est ne fiat. Et si quis contemptor inuentus fuerit, et nec episcopum nec comitem audire uelit, si noster homo fuerit, ad presentiam nostram uenire  conpellatur; ceteri uero distringantur, [1 1Kb] ut inuiti ecclesie restituant, qui [2 1Kb] uoluntarie dare neglexerunt.

8 [3 1Kb] . Quicumque de rebus ecclesiarum quas in beneficium [4 1Kb] habent, restaurationes earum facere neglexerunt, iuxta capitularem anteriorem in quo de operibus ac nonis et decimis constitutum est, sic de illis adimpleatur, id est in libro quarto capitulo 38. »De opere et restauratione ecclesiarum: Consideratum [5 1Kb] est, ut de frugibus terre et animalium nutrimine persoluantur. De opere uero uel restauratione ecclesiarum comes et episcopus siue abbas, una cum misso nostro, quem ipsi sibi ad hoc elegerint, considerationem faciant, ut unusquisque eorum tantum inde accipiat [6 1Kb] ad operandum et restaurandum,  quantum ipse de rebus ecclesiarum habere cognoscitur. Similiter et uassi nostri aut in commune tantum operis accipiant quantum rerum ecclesiasticarum habent, uel unusquisque per se iuxta quantitatem quam ipse tenet. Aut si inter eos conuenerit ut pro opere faciendo argentum donent, iuxta estimationem operis in argento persoluant: cum quo pretio rector ecclesie ad predictam restaurationem operarios [7 1Kb] conducere et materiamen [8 1Kb] emere possit. Et qui nonas et decimas dare neglexerit, primum quidem illas cum sua lege restituat, insuper et bannum nostrum soluat; ut ita castigatus caueat, ne sepius iterando [9 1Kb] beneficium amittat.«

9 [10 1Kb] . De illis [11 1Kb] qui agros dominicatos [12 1Kb] propterea neglexerit excolere, ut nonas [13 1Kb] et decimas exinde  non [14 1Kb] persoluat, et alienas terras ad excolendum propter hoc accipit, uolumus ut de tribus annis ipsam nonam et decimam [15 1Kb] cum sua lege persoluat [16 1Kb] . Et si quis contemptor aut comitis aut missorum nostrorum propter hoc exstiterit, per fideiussores ad palatium uenire compellatur.

10 [17 1Kb] . Ut de rebus ecclesiarum que ab eis per triginta annorum spatium sine ulla interpellatione possessa [18 1Kb] sunt, testimonia non recipiantur, sed eo modo contineantur, sicut res ad fiscum dominicum pertinentes contineri solent.


ITEM ALIA CAPITULA.

1 [19 1Kb] . De beneficiis destructis hoc obseruetur quod in capitulare priori continetur, id est in libro quarto  capitulo 36. »Quicumque suum [20 1Kb] beneficium occasione proprii desertum habuerit, et intra annum postquam ei a comite uel misso nostro notum factum fuerit, illud emendatum non habuerit, ipsum beneficium amittat.«

2. Ut missi nostri ubicumque malos scabinos [21 1Kb] inueniant [22 1Kb] , eiciant, et totius populi consensu in locum eorum bonos eligant. Et cum electi fuerint, iurare faciant ut scienter [23 1Kb] iniuste iudicare non debeant.

3 [24 1Kb] . Ut in omni comitatu hi qui meliores et ueratiores inueniri possunt, eligantur a missis nostris ad inquisitiones faciendas et rei ueritatem dicendam; et ut [25 1Kb] adiutores comitum sint ad [26 1Kb] iustitias faciendas.

 4. uolumus ut quicumque de scabinis deprenensus fuerit propter munera aut propter amicitiam uel inimicitiam [27 1Kb] iniuste iudicasse, ut [28 1Kb] per fideiussores missus ad presentiam nostram [29 1Kb] illum uenire faciat. De cetero omnibus scabinis denuntietur, ne quis deinceps etiam iustum iudicium uendere presumat.

5 [30 1Kb] . Ubicumque commutationes tam tempore nostro quamque genitoris [31 1Kb] nostri legitime [32 1Kb] et rationabiles atque utiles ecclesiis Dei facte sunt, permaneant. Ubicumque uero inutiles et incommode atque inrationabiles facte sunt, dissoluantur, et recipiat unusquisque quod dedit. Ubi uero mortua manus interiacet, aut alia quelibet causa que rationabilis  [33 1Kb] esse uidetur, inuenta fuerit, diligenter describatur, et ad nostram notitiam perferatur.

6 [34 1Kb] . Quicumque comprobatus fuerit de eo, quod scienter testes in periurium induxisset, sub fideiussione ad placitum [35 1Kb] nostrum uenire compellatur, ut ibi cum fidelibus nostris consideremus, quid de tali homine faciendum sit.

7. De his qui discordiis et contentionibus studere solent et in pace uiuere [36 1Kb] nolunt, et inde conuicti fuerint, similiter uolumus, ut sub fideiussoribus ad nostrum placitum ueniant, ut ibi cum fidelibus nostris consideremus quid de talibus faciendum sit.

8 [37 1Kb] . De bonis denariis quos populus non uult recipere [38 1Kb] , uolumus ut hoc obseruetur et teneatur quod in priore capitulare nostro constitutum est, id  est [1 1Kb] in libro quarto capitulo 30: »Quicumque liber homo uel in emptione uel in debiti solutione denarium merum et bene pensantem recipere noluerit, bannum nostrum, id est sexaginta solidos, conponat. Si uero serui ecclesiastici aut fiscalini nostri, aut comitum aut uassallorum nostrorum, hoc facere presumpserint, sexaginta ictibus uapulent. Et si actores nostri aut aliorum uel aduocati eos missis nostris uel comitibus iussi presentare noluerint, predictum bannum, id est sexaginta solidos conponant.« Et ad hanc constitutionem nostram adimplendam episcopi et abbates siue reliqui qui beneficia nostra habent, adiuuent comitibus [2 1Kb] in suis hominibus distringendis. Et si comites hanc [3 1Kb] nostram constitutionem neglexerint, hoc per missos  nostros ad nostram notitiam perferatur.

9 [4 1Kb] . De homicidiis uel aliis iniustitiis [5 1Kb] que a fiscalinis nostris [6 1Kb] fiunt, quia inpune se ea committere posse existimant, nos actoribus nostris precipiendum esse decernimus, ne ultra inpune fiant, ita ut ubicumque facta fuerint, soluere cum disciplina precipiemus [7 1Kb] .

10. Collecte ad maleficiendum [8 1Kb] fieri omnimodis prohibeantur. Et ubicumque huiusmodi presumptiones facte fuerint, digna emendatione corrigantur. Et si per neglegentiam comitis uel facte sunt, uel inemendate remanserunt, hoc ad nostram notitiam perferatur. Auctor uero facti, si fuerit prepositus, uel aduocatus, siue centenarius, uel qualibet  alia dignitate predita libera persona, post legalem emendationem in loco factam, sub fideiussoribus ad nostram presentiam ueniat. Multitudo uero, siue [9 1Kb] de seruis siue de liberis sit, legitima emendatione multetur.

11 [10 1Kb] . De pontibus publicis destructis, placuit nobis, ut hi qui iussionem nostram in reparandis pontibus contempserunt, uolumus ac iubemus, ut omnes homines nostri in nostram presentiam ueniant, rationes reddere, cur nostram iussionem ausi sunt contempnere. Comites autem reddant rationem de eorum pagensibus, cur eos aut non constrinxerint ut hoc facerent, aut nobis nuntiare neglexerunt. Similiter et de iniustis theloneis, ubicumque accipiuntur, sciant se exinde [11 1Kb] nobis rationem reddituros.

 12. Ut examen aque frigide quod actenus faciebant, a missis nostris omnibus [12 1Kb] interdicatur, ne ulterius fiat.

 13 [13 1Kb] . Quicumque uicarii uel alii ministri comitum tributum quod inferenda [14 1Kb] uocatur, maioris pretii a populo exigere presumpsit quam a missis bone memorie genitoris nostri constitutum fuit, hoc est duos solidos pro una uacca, hoc [15 1Kb] quod iniuste superposuit atque abstulit sibique retinuit, his quibus hoc tulit cum sua lege restituat, et insuper fredum nostrum persoluat [16 1Kb] et ministerium amittat [17 1Kb] .

14 [18 1Kb] . Postquam comes et pagenses de qualibet expeditione hostili reuersi fuerint, ex eo die super quadraginta noctes sit bannus rescisus [19 1Kb] , quod in lingua Thiudisca [20 1Kb] scaftlegi [21 1Kb] , id est armorum depositio, uocatur.

15 [22 1Kb] . Hoc [23 1Kb] missi nostri notum faciant comitibus et populo, quod nos in omni ebdomada unum  diem ad causas audiendas et iudicandas sedere uolumus. Comites autem et missi nostri magnum studium habeant, ne forte propter eorum [24 1Kb] neglegentiam pauperes crucientur, et nos tedium propter eorum clamores patiamur, si nostram gratiam habere uelint. Populo autem dicatur, ut caueat de aliis causis se ad nos reclamare, nisi de quibus aut missi nostri aut comites eis iustitias facere noluerunt.



CAPITULA PRO LEGE HABENDA. HAEC SUNT CAPITULA QUAE PRO LEGE HABENDA SUNT [25 1Kb] .

1 [26 1Kb] . De [27 1Kb] homicidiis in ecclesiis uel in atriis earum commissis hoc obseruetur et teneatur, sicut in capitulare priore constitutum [28 1Kb] est, id est in libro  quarto capitulo 13. »Si quis aut ex leui causa aut sine causa hominem in ecclesia interfecerit, de uita conponat [29 1Kb] . Si uero foris rixati fuerint, et unus alterum in ecclesiam fugerit, et ibi se defendendo eum interfecerit, et si huius facti testes non habuerit, cum duodecim coniuratoribus legitimis per sacramentum adfirmet, se defendendo eum interfecisse. Et si ipse auctor commote inter eos rixe exstiterit, leudem [30 1Kb] interfecti et insuper bannum nostrum cogatur soluere, et publicam agat [31 1Kb] penitentiam. Sin autem non ille qui alterum interfecit, sed is qui interfectus est, eandem rixam commouit, absque compositione iaceat; et is qui eum interfecit secundum iudicium canonicum publicam agat penitentiam. Si cuiuslibet proprius seruus hoc commiserit, iudicio  aque feruentis examinetur, utrum hoc sponte an se defendendo fecisset. Et si manus eius exusta fuerit, interficiatur. Si autem non fuerit, publica penitentia  multetur. Nisi forte et ipse auctor commote inter eos rixe inuentus fuerit: tunc dominus eius, iuxta quod wirgildus [1 1Kb] est illius, ad ecclesiam persoluat, aut eum, si uoluerit, eidem ecclesie tradat. De ecclesiastico et fiscalino et beneficiario seruo uolumus, ut pro una uice wirgildus eius pro eo conponatur, altera uice ipse seruus ad supplicium tradatur. Hereditas tamen liberi hominis, qui propter tale facinus ad mortem fuerit iudicatus, ad legitimos eius [2 1Kb] heredes perueniat. Si in atrio ecclesie, cuius porta reliquiis sanctorum consecrata est, huiuscemodi homicidium perpetratum fuerit, simili modo emendetur uel conponatur. Si uero porta ecclesie non est consecrata, eo modo conponatur quod in atrio committitur, sicut componi debet [3 1Kb] quod in immunitate  uiolata committitur [4 1Kb] .«

2. Quicumque propter cupiditatem rerum patrem aut matrem, aut fratrem, aut sororem [5 1Kb] , nepotem, uel alium propinquum suum interficerit, hereditas interfecti ad alios suos legitimos heredes perueniat; interfectoris uero hereditas in fiscum redigatur. Ipse uero ordinante episcopo publice penitentie subdatur.

3 [6 1Kb] [a 1Kb] . Quicumque propria uxore derelicta aut sine causa [7 1Kb] interfecta, aliam [8 1Kb] duxerit [9 1Kb] , armis depositis publicam agat penitentiam. Et si contumax fuerit, comprehendatur a comite et ferro uinciatur, et in custodia mittatur, donec res ad nostram notitiam deducatur.

 4. Quicumque res alienas cuilibet homini uendiderit, et ipse homo easdem res alicui alteri dederit siue uendiderit [10 1Kb] , et ipse qui tunc easdem res comparatas habet, per malum ingenium proprio filio aut alteri cuilibet necdum legitimos annos habenti, iustitie tollende causa tradiderit, uolumus atque firmiter precipimus ut si pater eiusdem paruuli uixerit [11 1Kb] , ipse intret in causam rationem reddendi pro filio suo. Si autem ipse pater mortuus est, tunc legitimus eius propinquus, qui iuste ei tutor ac defensor esse uidetur, pro ipso rationem reddere compellatur. Similiter et de aliis omnibus iustitiis ad eum pertinentibus,  excepta sua legitima hereditate que ei per successionem parentum suorum legitime euenire debuit. Quod si quis hanc nostram iussionem contempserit uel neglexerit, sicut de ceteris contemptoribus, ita de [12 1Kb] eo agatur. Is uero qui easdem res primus inuasit et iniuste uendidit, nec non et emptores, excepta sola persona paruuli [13 1Kb] , quod fraudulenter admiserunt intra patriam emendare cogantur, et postea, sicut contemptores iussionis nostre, sub fideiussoribus ad nostram presentiam uenire conpellantur [14 1Kb] .

5 [15 1Kb] . De uicariis et centenariis, qui magis propter cupiditatem quam propter iustitiam faciendam sepissime placita tenent, et exinde populum nimis adfligunt, ita teneatur sicut in capitulare domni Karoli imperatoris continetur in libro 3 [16 1Kb] capitulo 40. »Ut  nullus ad placitum manniatur [17 1Kb] , nisi qui causam suam querit, aut si alter ei querere debet, exceptis scabinis septem, qui ad omnia placita adesse debent.« Item de eadem re in capitulari nostro [18 1Kb] libro 4, capitulo 55. »De placitis siquidem quos liberi homines obseruare debent, constitutio genitoris nostri penitus obseruanda atque tenenda est; ut uidelicet in anno tria solummodo generalla placita obseruent, et nullus eos amplius placita obseruare conpellat; nisi forte quilibet aut accusatus fuerit aut alium accusauerit, aut ad testimonium perhibendum uocatus fuerit. Ad cetera uero que centenarii tenent, non alius uenire iubeatur, nisi qui aut litigat, aut iudicat [19 1Kb] , aut testificatur.« Et quicumque huius constitutionis transgressor a missis nostris inuentus fuerit, bannum nostrum  persoluat.

6 [20 1Kb] . De liberis hominibus qui proprium non habent, sed in terra dominica resident, ut propter res alterius ad testimonium non recipiantur. Cumiuratores tamen aliorum liberorum hominum ideo esse possunt, quia liberi sunt. Illi uero qui et proprium habent, et tamen in terra dominica resident, propter hoc [21 1Kb] non abiciantur quia in terra dominica resident; sed propter hoc ad testimonium recipiantur quia proprium habent [22 1Kb] .

7 [23 1Kb] . De faidis cohercendis [24 1Kb] obseruetur et teneatur quod in capitulari nostro libro 4, capitulo 25 [25 1Kb]  continetur. »Si quis aliqua necessitate cogente homicidium commisit, comes in cuius ministerio res perpetrata est, et compositionem soluere et faidam per sacramentum pacificare faciat. Quod si una pars ei ad hoc consentire noluerit, id est aut ille qui homicidium commisit, aut is qui conpositionem recipere debet, faciat illum qui ei contumax fuerit ad presentiam nostram uenire, ut ad tempus eum quod nobis placuerit in exilio mittamus, donec ibi castigetur, ut comiti suo inobediens esse ulterius non audeat, et maius dampnum inde non adcrescat.«



CAPITULA MISSIS DATA.


ITEM ALIA CAPITULA [1 1Kb] .

1. uolumus ut omnes [2 1Kb] res ecclesiastice eo modo contineantur, sicut res ad fiscum nostrum continere  solent, usque dum nos ad generale placitum nostrum cum fidelibus nostris inuenerimus, et constituerimus qualiter in futurum de his fieri debeat.

2. Item uolumus, ut omnis inquisitio que de rebus  ad ius fisci nostri pcrtinentibus facienda est, non per testes qui producti fuerint, sed per illos qui in eo comitatu meliores et ueraciores esse cognoscuntur, per illorum testimonium inquisitio fiat, et iuxta quod illi inde [3 1Kb] testificati fuerint, uel contineantur uel reddantur.

3. Item uolumus, ut de rebus quas [a 1Kb] Mahtfridus per diuersa loca et per diuersos homines adquisiuit ipsi qui easdem res ei dederunt interrogentur, si aliquis eorum eas repetere uelit. Et quicumque hoc se uelle pronuntiauerit, ad generale placitum nostrum uenire iubeatur, ut inde cum eodem Mahtfrido rationem habere possit.

4. uolumus, ut missi nostri per totam legationem suam primo omnium inquirant, qui sint de liberis hominibus  qui fidelitatem nobis nondum promissum habeant, et faciant illos eam promittere sicut consuetudo semper fuit; et postea incipiant legationem suam per cetera capitula peragere.

 5 [4 1Kb] . uolumus atque iubemus, ut missi nostri diligenter inquirant, quanti homines liberi in singulis comitatibus maneant qui possint expeditionem exercitalem per se facere, uel quanti de his qui a duobus tertius adiutus et preparatus, et de his qui a tribus quartus adiutus et preparatus, et de his qui a quattuor quintus uel sextus adiutus et preparatus ad expeditionem exercitalem facere; nobisque per breuem eorum summam deferant [5 1Kb] .

 5 [6 1Kb] . uolumus atque iubemus, ut missi nostri diligenter inquirant, quanti liberi homines in singulis comitatibus maneant. Hinc uero ea diligentia et hec ratio examinetur per singulas centenas, ut ueraciter sciant illos atque describant qui in exercitalem ire possunt expeditionem; ac deinde uidelicet secundum ordinem de his qui per se ire non possunt, ut duo tertium adiutorium parent. Et qui necdum nobis fidelitatem promiserunt, cum sacramento nobis fidelitatem promittere faciant [7 1Kb] [b 4Kb] .



LOTHARII I CONSTITUTIO ECCLESIASTICA .


 Capitula hec in Codicibus 1. Blankenburgico et 2. Gothano obuia, cum certo tempori non assignentur, itineri Lotharii tertio ideoque ultimis anni 829 aut primis anni 830 mensibus ascribi posse putaui. Respiciunt autem ad constitutiones Olonnenses anni 825, nonnullaque ibi in capitulis minoribus prescripta arctius definiunt.

 1. Placuit nobis, ut nullus episcoporum de consecratione aut de 1 1Kb] dedicatione baptismalium ecclesiarum aut exenodochiorum [2 1Kb] seu oraculorum pretium quodlibet contra auctoritatem canonicorum patrum uel iuxta antiquam consuetudinem, penitus accipere presumat.

2 [3 1Kb] [a 1Kb] . De feminis cum presbiteris cohabitantibus placuit eas penitus eici, nec ulterius cum his quoquomodo conuersari, et si post primam contestationem episcopi sui [4 1Kb] , a tribus usque ad septem idoneis testibus conuincitur preuaricasse, proprii gradus periculo subiaceat. Quod si episcopus conuentionem aliqua ratione huiusmodi neglexerit, aut post hoc synodale concilium, infra dies quinquaginta emendatione digna non emendauerit, iuditio metropolitani  sui subiaceat; presbiteri uero clericos boni testimonii secum conuersatione habeant, qui ob uite proprie munditiam, testes fideles possint fieri uite aliene.

3 [b 1Kb] . Ut in exenodochiis [5 1Kb] rationabiliter dispositis [6 1Kb] , et [7 1Kb] adhuc in pristino statu manentibus [8 1Kb] , in primo testamento testatoris omnino conscripta [9 1Kb] seruetur  uoluntas. In his uero que ab initio iuste [10 1Kb] rationis dispositione caruerunt, uolumus ut quinta pars fructuum pauperibus detur. Similiter in illis que rationabilem [11 1Kb] dispositionem habuerunt, et tamen qualibet neglegentia pristini status ordinatione carent, uolumus ut conditio suprascripta [12 1Kb] seruetur, quousque per bonorum ordinatorum prouidentiam et temporum habundantiam ad priorem ualeant ascendere dispositionem.

4 [c 1Kb] . uisum est nobis, ut presbiteri baptismalium ecclesiarum, secundum suam possibilitatem debitam obedientiam et honorem suis exhibeant episcopis absque grauedine [13 1Kb] , ut [14 1Kb] necessitas et ordo poposcerit. Nam si obedientia rei [15 1Kb] publice talis iniungitur episcopis, quam per se facere nequiuerint, uolumus  ut prebeant solatium subiecti [16 1Kb] secundum qualitatem iniuncti seruitii. Si quis extra [17 1Kb] hanc necessitatem ecclesias grauatas habent atque destructas, et in antea grauare presumpserint, per relationem missorum cogniti huiuscemodi rectores, canonica inuectione a nobis promulgata [18 1Kb] feriantur.



DIuISIO IMPERII .


 Chartam huius diuisionis a Pitheo in SS. Francorum XII, pag. 330-336 ex »uetustissima membrana« uulgatam, Cointius et Pagius anno 835, Goldastus et Baluzius annis 837 et 838 ascripserunt. Sed Goldasti Baluziique sententia preter alias rationes eo minime stare potest, quod diuisiones annorum 837 et 838 ab hac ualde diuerse in annalibus Prudentii et apud Nithardum leguntur; et anno 835 in conuentu Stremiacensi imperii diuisionem factam fuisse nemo nouit. Certe ascribenda est tempori, quo Ludouicus Lothario infestus, eius ne nomen quidem et spem future in fratres auctoritatis memorandam putaret, et grato in Pippinum Ludouicumque animo regna eis pridem attributa, Aquitaniam Baioariamque, extendenda statueret. Cum igitur Nithardus libro Historiarum primo hanc auxilii ab utroque fratre contra Lotharium anno 830 prestiti conditionem ab imperatore impletam fuisse referat, diuisio in conuentu Nouiomagensi mense Octobri et Nouembri habito, cuius die undecima Lotharii nomen ultima uice patris nomini solito adiunctum legimus, perfecta fuisse uidetur.

 In nomine domini Dei et saluatoris nostri Iesu Christi. Hludowicus, diuina ordinante prouidentia imperator augustus, omnibus fidelibus sancte Dei ecclesie, et cuncto catholico populo, presenti scilicet et futuro, gentium ac nationum [1 1Kb] que sub imperio  ac regimine nostro constitute sunt. Notum fieri uolumus omnium uestrum solertie, quod inter dilectos filios nostros Pippinum, Hludowicum, Karolum, regni nobis a Deo commissi talem diuisionem facere decreuimus, ut post nostrum ab hac mortalitate  decessum unusquisque illorum scire ualeat, si eos diuina pietas nobis superstites esse uoluerit, que portio sibi ad tenendum atque gubernandum a nobis adsignata sit. Quam diuisionem eo modo describere ac designare uolumus, ut singuli iuxta ordinationem nostram et fines regni sui qui in alienigenas extenduntur, cum Dei adiutorio defendere statuant ac [1 1Kb] studeant, et pacem ac fraternam caritatem inter se custodire ualeant. Cuius diuisionis modum atque ordinationem talem nobis [a 2Kb] facere placuit.

1. Hec autem tali ordinatione disposuimus, ut si post nostrum ab hac luce discessum aliquis eorum, priusquam fratres sui, diem obierit, et talem filium reliquerit quem populus ipsius eligere uoluerit ut patri suo succedat in regni hereditate, uolumus ut  hoc consentiant patrui ipsius pueri, et regnare permittant filium fratris sui in eo regno quod pater eius, frater eorum, habuit. Quod si talem filium non habuerit, tunc uolumus, ut illa pars regni quam idem habebat, diuidatur equaliter inter illos fratres qui superstites remanserunt [2 1Kb] .

2. Placuit etiam inter predictos filios statuere atque precipere, propter pacem et concordiam quam inter eos perpetuo permanere desideramus, ut nullus eorum fratris sui terminos uel regni limites inuadere presumat, neque fraudulenter ingredi ad conturbandum regnum eius uel marcas minuendas; sed potius adiuuet unusquisque illorum fratrem suum, prout temporis oportunitas [3 1Kb] permiserit, et auxilium ei ferat contra inimicos eius iuxta rationem  et possibilitatem.

3. Nec aliquis ullum hominem fratris sui pro quibuslibet causis uel culpis ad se confugientem suscipiat ad intercessionem pro eo faciendam; quia uolumus ut quilibet homo peccans et intercessione indigens, intra regnum domini sui uel ad loca sancta uel ad honoratos homines confugiat, et inde iustam intercessionem mereatur.

4. Similiter precipimus, ut [b 1Kb] quemlibet illum, qui dominum suum contra uoluntatem eius dimiserit et de uno regno in aliud profectus fuerit, neque ipse rex suscipiat, neque hominibus suis consentiat, ut talem hominem recipiant uel iniuste retinere presumant. Nec solum de illis, sed etiam de seruis fugitiuis  statuimus obseruandum, ut nulla discordie relinquatur  occasio. Sed et hoc precipimus, ut nullus ex his tribus fratribus, nobis in corpore consistentibus, uel nostrum uel cuiuslibet alterius hominem sacramentum fidelitatis sibi promittere faciat, et per hoc eum uel a nobis uel ab altero domino suo per huiusmodi sacramentum auertat et ad se adtrahat.

5. Quin etiam precipiendum nobis uidetur, ut post nostrum ex hac mortalitate discessum homines uniuscuiusque eorum accipiant beneficia, unusquisque in regno domini sui et non alterius, ne quando per hoc, si aliter fuerit, scandalum aliquod possit accidere. Hereditatem autem suam habeat unusquisque hominum illorum absque contradictione, in quocumque regno hoc eum legitime habere contigerit  [4 1Kb]

6. Et unusquisque liber homo post mortem domini sui licentiam habeat se commendandi inter hec tria regna ad quemcumque uoluerit. Similiter et ille qui nondum alicui commendatus est.

7. De traditionibus autem atque uenditionibus que inter partes fieri solent, precipimus, ut nullus ex his tribus fratribus suscipiat de regno alterius a quolibet homine traditionem uel uenditionem rei immobilis, hoc est, terrarum, uinearum, atque syluarum, seruorumque qui iam casati sunt, siue ceterarum rerum que hereditatis nomine censentur; excepto auro, argento, et gemmis, armis ac uestibus, necnon et mancipiis non casatis, et iis speciebus que proprie ad negotiatores pertinere noscuntur.  Ceteris uero illis hominibus hoc minime interdicendum iudicamus.

8. Si autem femine, sicut fieri solet, inter partes et regna legitime fuerint ad coniugium postulate, non denegentur iuste poscentibus; sed liceat eas uicissim dare et accipere, et adfinitatibus populos inter se sociare. Ipse uero femine potestatem habeant rerum suarum in regno unde exierint, quamquam in alio propter mariti societatem habitare debeant.

9. De obsidibus autem qui propter credentias dati sunt, et a nobis per diuersa loca ad custodiendum destinati sunt, nolumus [5 1Kb] , ut ille rex in cuius regno sunt, absque uoluntate fratris sui, de cuius regno  sublati sunt, ad patriam eos redire permittat, sed potius  in futuro in suscipiendis obsidibus alter alteri mutuum ferat auxilium, si frater fratrem hoc facere rationabiliter postulauerit. Idem iubemus et de iis qui ob sua facinora in exilium missi uel mittendi sunt.

10. Si causa uel intentio et controuersia talis inter partes propter terminos aut confinia regnorum orta fuerit, que hominum testimonio declarari uel definiri non possit, tunc uolumus, ut ad declarationem rei dubie uexillo crucis Dei uoluntas et rerum ueritas inquiratur, ne umquam pro tali causa cuiuslibet generis pugna uel campus ad exterminationem iudicetur. Si uero quislibet homo de uno regno hominem de altero regno de infidelitate contra fratrem domini sui apud dominum suum accusauerit, mittat eum dominus  eius ad fratrem suum, ut ibi comprobet quod de homine illius dixit.

11. Super omnia autem iubemus atque precipimus, ut ipsi tres fratres curam et [a 1Kb] defensionem ecclesie sancti Petri simul suscipiant, sicut quondam a proauo nostro Karolo, et auo nostro Pippino, et beate memorie genitore nostro Karolo imperatore, et a nobis postea suscepta est, ut eam [1 1Kb] cum Dei adiutorio ab hostibus defendere nitantur, et iustitiam suam, quantum ad ipsos pertinet et ratio postulauerit, habere faciant. Similiter de ceteris ecclesiis que sub illorum fuerint potestate, precipimus, ut iustitiam suam et honorem habeant, et pastores atque rectores uenerabilium locorum habeant potestatem rerum que ad ipsa pia loca pertinent, in  quocumque de his tribus fratribus illarum ecclesiarum possessiones fuerint.

12. Quod si de his statutis atque [b 1Kb] conuenientiis [2 1Kb] aliquid casu quolibet uel ignorantia, quod non optamus, inruptum [3 1Kb] fuerit, precipimus, ut quam citissime secundum iustitiam emendare studeant, ne quando propter dilationem maius damnum possit adcrescere.

13. Hec autem omnia ita disposuimus atque eo  ordine adfirmare decreuimus, ut quamdiu diuine maiestati placuerit hanc corporalem nos agere uitam, potestas nostra sit super a Deo conseruatum regnum atque imperium istud sicut hactenus fuit, in regimine atque ordinatione et omni dominatione regali et imperiali, et ut obedientes habeamus predictos filios nostros atque Deo amabilem populum nostrum cum omni subiectione que patri a filiis, et imperatori ac regi a suis populis exhibetur. Et si aliquis ex his tribus filiis nostris per maiorem obedientiam ac bonam uoluntatem inprimis Deo omnipotenti ac postea nobis placere cupiens, morum probitate promeruerit, ut ei maiorem honorem ac potestatem conferre delectet [4 1Kb] , et hoc uolumus ut in nostra maneat potestate, ut illi de portione fratris sui qui non placere  curauerit, et regnum et honorem ac potestatem augeamus, et illum talem efficiamus, qualiter ille propriis meritis dignus ostenderit.

14. Hoc postremo statuendum nobis uidetur, ut quicquid adhuc de rebus et conuentionibus que ad profectum et utilitatem eorum pertineant, his nostris decretis atque preceptis addiderimus, uolumus sic a predictis dilectis filiis nostris obseruetur atque custodiatur, sicut ea que in his iam statuta atque descripta sunt, custodire et conseruare precipimus.

[c 1Kb] Ad Aquitaniam totam inter Ligerim et Sequanam et ultra Sequanam pagis 28, id est, [d 1Kb] Catalonis, Meltianum, Ambiensis, et Pontium [5 1Kb] usque ad [6 1Kb] mare.

 Ad Baiuuariam, Toringiam totam [7 1Kb] , [e 1Kb] Ribuarios [8 1Kb] [f 1Kb] Atoarios [9 1Kb] , Saxonie, Frisie, [g 1Kb] Ardenna, Asbania [10 1Kb] , [h 1Kb] Bragmento, Franderes, [i 1Kb] Menpiscon [11 1Kb] , [i 1Kb] Medenenti [12 1Kb] , [k 1Kb] Ainau [13 1Kb] .

[l 1Kb] Austerban, [m 1Kb] Adertensis, Teruanensis [14 1Kb] , Bolensis, [n 1Kb] Quentouico, [o 1Kb] Camalecensis, uirdomandensis [15 1Kb]

Ad Alamaniam [p 1Kb] totam Burgundiam, excepto quod  Pippino datum est, [a 1Kb] totam Prouinciam, et [b 4Kb] totam Gotiam, et de ista media Francia [c 1Kb] Warensis,  [d 1Kb] ungensis, [e 1Kb] Castrensis, [f 1Kb] Portiano, [g 1Kb] Remegensis, Laudunensis, Mosellis, [h 1Kb] Treueris.



LOTHARII I CONSTITUTIONES PAPIENSES .


 Capitula hec in quarto Lotharii itinere, quo ab estate anni 831 usque ad estatem anni subsequentis Italiam uisitauit, promulgata sunt.

Constitutionem priorem ex Caroli ac Ludouici capitulis excerptam, post Amerpachium Codice Tegernseensi usum, Labbeum qui eam inter schedas Sirmondi ex Codice Parisiensi n. 4613 descriptam tomo Concil. uII, p. 1551, ediderat, et Baluzium, denuo edituri, Codicibus 1. Chisiano, 2. Parisiensi n. 4613, uaticano n. 5359 a Blumio inspecto  Tegernseensi iam regio Monacensi, Fragmento Florentino a Dati edito, Blankenburgico in bibl. ducali Guelferbytana, et Ambrosiano, Florentino, Londinensi, uindobonensi, ueronensi et Estensi apud Muratorium, capp. 63-67, 95, 69, 70, usi sumus. Quorum ope et textum recognoscere atque augere, et Chisiani precipue, quem ducem secutus sum, auxilio locum tempusque quo promulgata sunt eruere licuit.

Constitutio altera iam prima uice ex Codice Chisiano prodit. Decerpta est ex collectione capitularium Caroli Magni, qualem in Codice sancti Pauli superstitem, ipso capitulorum ordine hic referri conspicimus.



HAEC SUNT [1 1Kb] CAPITULA [2 1Kb] QUAE [3 1Kb] DOMNUS HLOTHARIUS [4 1Kb] REX [5 1Kb]


Una cum consensu fidelium suorum excerpsit [6 1Kb] de Capitulis domni Karoli aui [7 1Kb] sui, ac serenissimi imperatoris Hludowici [8 1Kb] genitoris sui, Papia in palatio regio, sub indictione 10ma, et cuncto [9 1Kb] populo in regno Italie consistenti conseruare precepit [10 1Kb] .

1. De ecclesiis emendandis uolumus, ut ita conseruetur [11 1Kb] sicut in capitulare nostro continetur quod ad Olonnam [12 1Kb] fecimus. Et ubi in uno loco [13 1Kb] plures sunt quam necesse sit, destruantur. Quod si forte in aliquo [14 1Kb] loco ecclesia sit constructa [15 1Kb] , que tamen necessaria sit et nichil dotis habuerit, uolumus ut secundum iussionem domni et genitoris nostri [16 1Kb] unus mansus cum [17 1Kb] duodecim bunuariis [18 1Kb] de terra arabili [19 1Kb] ibi detur et mancipia [20 1Kb] duo a liberis hominibus  qui ad eandem ecclesiam officium Dei debeant [21 1Kb] audire, ut sacerdotes [22 1Kb] ibi possint esse et diuinus cultus fieri. Quod si hoc populus facere noluerit, destruatur.

2. Sanguinis effusio in ecclesia facta cum fuste, si presbyter fuerit, triplo conponatur duas partes eidem presbytero, tertiam pro fredo ad ecclesiam, et insuper bannum nostrum. Similiter de diacono iuxta compositionem eius in triplo cum banno nostro conponatur. De subdiacono similiter triplo secundum suam conpositionem [23 1Kb] . De uniuscuiusque ordinis clerico, secundum suam conpositionem triplo persoluatur, insuper bannus noster. Similiter et de ictu sine sanguinis effusione de uniuscuiusque ordinis clerico secundum suam conpositionem triplo conponatur,  insuper bannus noster. Et qui non habet unde ad ecclesiam persoluat, tradat se in seruitium eidem ecclesie usque dum totum debitum persoluat.

3 [24 1Kb] . Statuimus de presbiteris et diaconibus ecclesiastico honore priuatis, ut redigantur penitentia [25 1Kb] , sicut canones precipiunt. Et si habet episcopus in sua parrochia suum [26 1Kb] monasterium, ibi mittantur. Quod si monasterium non habuerit, tunc precipiat episcopus, ut illi tales habitent in illa plebe unde sunt; et si res proprias habuerint, eligant sibi talem patronum qui de ipsis rebus uictum et uestimentum  [27 1Kb] eis ministret. Ipsi tamen nullam habeant licentiam uagandi aut discurrendi, siue ad placita siue ad palatium, siue ad ipsas res quas proprias ante habuerunt [28 1Kb] sine licentia sui episcopi: sed in eodem loco ubi sibi constitutum est, suam penitentiam iugiter agant. Quod si hoc non obseruauerint [29 1Kb] , primum uerberibus coherceantur; quod si nec sic castigauerint [30 1Kb] , in tali loco recludantur, ubi, uelint nolint [31 1Kb] , in [32 1Kb] penitentia uiuant.

4. Ut nullus ebrius suam causam in mallum possit conquirere nec testimonium dicere; nec comis placitum habeat nisi ieiunus.

5. De [a 1Kb] reclamatoribus uel causedicis, qui nec iudicium scabinorum adquiescere nec blasfemare uolunt, antiqua consuetudo seruetur; id est in custodia recludantur, donec unum e duobus faciant. Et si ad  palatium pro hac re clamauerint et litteras detulerint, non quidem eis credatur; nec tamen in carcere ponantur; sed cum custodia et [b 1Kb] cum ipsis litteris pariter ad palatium nostrum remittantur, ut ibi discutiantur sicut dignum est.

6. De conspirationibus quicumque facere presumpserit, et sacramento quamcumque conspirationem firmauerint, triplici ratione iudicentur. Primo ut ubicumque aliquod malum per hoc perpetratum fuerit, auctores facti interficiantur, adiutores uero eorum alter ab altero flagellentur, et nares sibi inuicem precidant. [c 1Kb] Ubi uero nichil mali perpetratum est, similiter quidem inter se flagellentur, et capillos [33 1Kb] sibi uicissim detundant. Si uero per dextras aliqua conspiratio  firmata fuerit, si liberi sunt, aut iurent cum idoneis iuratoribus hoc pro malo non fecisse, aut si facere non potuerint, suam legem conponant; si uero [34 1Kb] serui fuerint, flagellentur. Et ut de cetero in regno nostro nulla huiusmodi conspiratio fiat, nec per sacramentum nec sine sacramentum.

7 [35 1Kb] . De oppressione pauperum liberorum hominum, ut non fiant a potentioribus per aliquod malum ingenium contra iustitiam oppressi, ita ut coacti res eorum uendant aut tradant. Ideo hec de liberis hominibus diximus, ne forte parentes contra iustitiam fiant exeredati, et regale obsequium minuatur, et  ipsi heredes propter indigentiam mendici uel latrones seu malefactores efficiantur [1 1Kb] .

8. Si quis litteras nostras dispexerit, id est tractoriam, que propter missos recipiendos dirigitur, aut honores quos habet amittat, aut in eo loco ubi predictos missos suscipere debuit, tamdiu resideat et de suis rebus legationes illuc uenientes suscipiat, quousque animo nostro satisfactum habeat. Qui uero epistolam nostram quocumque modo dispexerit, iusso nostro ad palatium ueniat et iuxta uoluntatem nostram congruam stultitie sue castigationem accipiat. Et si homo liber uel ministerialis comitis hoc fecerit, honorem, qualemcumque habuerit, siue beneficium amittat. Et si seruus fuerit, nudus ad palum uapulet, et caput eius tundatur.

 9 [2 1Kb] . Quicumque liber homo denarium merum et bene pensantem recipere noluerit [3 1Kb] , bannum nostrum, id est 60 solidos, componat [4 1Kb] . Si uero serui ecclesiastici aut comitum aut uasallorum nostrorum hoc facere presumpserint, sexaginta ictus [5 1Kb] uapulent. Aut si magister eorum uel aduocatus [6 1Kb] , qui liber est, eos uel comiti uel misso nostro iussus presentare noluerit, predictum bannum, id est sexaginta solidos, componat.

10 [7 1Kb] . De falsa moneta iubemus, ut qui eam [8 1Kb] percussisse conprobatus fuerit, manus ei [9 1Kb] amputetur. Et qui hoc consenserit, si liber [10 1Kb] est, 60 solidos conponat.

11 [11 1Kb] . Decernimus ut quisquis aliter testes habere non potuerit, uolumus ut per comitis iussionem quos  in suo testimonio necessarios quisque [12 1Kb] habuerit, ueritatem probaturi [13 1Kb] publico conuentu adducantur, ut per ipsos rei ueritas cum iuramento ualeat inquiri. Quod si de duabus partibus fuerit inquisitio facta, idcirco quod nullus eorum possit habere testes, antequam iurent fiat inquisitio facta. Quod si omnes ad unam partem dixerint testimonium, iurent uerum dixisse testimonium. Quod si dissenserint, et quedam  [14 1Kb] pars [15 1Kb] testium uni [16 1Kb] prebuerit testimonium et alia alteri, tunc interrogentur si audent per pugnam illorum testimonium approbare. Quod si nulla pars alteri concesserit [17 1Kb] , iurent, et per pugnam probetur illorum testimonium [18 1Kb] . Quod si una [19 1Kb] pars se [20 1Kb] subtraxerit, tunc illa que ausa fuerit contendere, recipiatur ad testimonium.

12 [21 1Kb] . Ut per triginta annos seruus liber fieri non possit, si pater illius seruus aut [22 1Kb] mater illius ancilla fuerit. Similiter [23 1Kb] de aldionibus [24 1Kb] .

13 [25 1Kb] . Ut nullus cancellarius pro ullo iudicato aut scripto aliquid amplius accipere audeat nisi dimidiam libram argenti de maioribus scriptis, de minoribus autem infra [26 1Kb] dimidiam libram quantum res assimilari possit [27 1Kb] et iudicibus rectum uidetur accipiat.  De orfanis autem uel ceteris pauperibus qui exsoluere hoc non possunt, in prouidentia comitis sit, ut nequaquam inde aliquid accipiat. [De indiculis uero nichil accipiat, nisi tantum pergamenam, ubi ipsum indiculum scribere possit. C. Blank.] Notarii autem hoc iurare debent, quod nullum scriptum falsum faciant, nec in occulto [28 1Kb] scriptum aliquis [29 1Kb] faciat [30 1Kb] ; nec [31 1Kb] de uno comitatu in alio, nisi per licentiam illius comitis in cuius comitatum [32 1Kb] stare debet [33 1Kb] . Si uero necessitas itineris aliquem [34 1Kb] compulerit [35 1Kb] , aut infirmitas grauis, secundum capitulare domni et [36 1Kb] genitoris nostri faciant [37 1Kb] . Quod si [38 1Kb] aliter fecerit [39 1Kb] , inanis [40 1Kb] et uacuus [41 1Kb] appareat [42 1Kb] .

14. Placuit nobis, ut hec capitula, que excerpsimus  [43 1Kb] de capitulis [44 1Kb] bone [45 1Kb] memorie aui nostri Karoli ac domni et genitoris nostri Hludowici imperatoris, ab [46 1Kb] omnibus sancte Dei ecclesie et nostris fidelibus in regno Italie consistentibus pro lege teneantur et conseruentur. Et quicumque horum capitulorum contemptor extiterit, 60 solidorum [47 1Kb] multam componat [48 1Kb] , sicut in capitulis predicti domni [49 1Kb] aui [50 1Kb] nostri Karoli continetur [a 2Kb] .

 15. Ut omnes qui per aliqua scelera rebelles sunt, constringantur ab omni generaliter.

16. De his qui legem seruare contempserint, ut [1 1Kb] per [2 1Kb] fideiussores in presentiam nostram deducantur.

17. De mensuris, ut secundum iussionem nostram equales fiant.


Facto capitulare anno imperii [3 1Kb] dominorum nostrorum Ludowici et Lottario nonodecimo et tertiodecimo, mense Februario, indicione decima.


ITEM ALIA CAPITULA.

1. De cerariis [4 1Kb] et tabulariis atque cartulariis, sicut a longo tempore fuit, seruetur.

2. De sacramentis per ildonea inuicem cum iuratoribus nemo facere presumat. Alio uero modo de  illorum elimosinis aut de incendiis aut de naufragio quamuis conuenentias faciant, nemo in hoc iurare presumat.

3. De truste faciendo nemo presumatur.

4. Qui ad palatium aut aliubi pergunt, ut eos cum collecta nemo sit ausus adsalire. Et nemo erbam alterius tempore defensionis tollere presumat, nisi in hoste pergendum, aut missus noster sit. Et qui aliter presumet facere, emendet.

5. De teloneis que iam antea forbannita [5 1Kb] fuerunt; nemo tollat, nisi ubi antiquitus fuerunt.

6. De mancipiis que uenduntur, ut in presentia episcopi uel comitis sint uendita [6 1Kb] , aut in presentia uicedomini uel iudicis [7 1Kb] comitis, aut ante bene nota testimonia. Et foris marca nemo mancipia uendat;  et qui hoc fecerit, tantas uices bannum soluat, quantas mancipias uendidit. Et si non habet pretium, in wadia semetipsum comiti donet, usque dum ipsos bannos soluat.

7. Ut nullus brunias foras nostro regno uendere presumat.

8. Si comis in suo ministerio iustitiam non fecerit, misso nostro de suam causam [a 1Kb] soniare faciat, usque dum iustitiam ibidem factam fuerint. Et si uassus noster iustitiam non fecerit, tunc ei comis et missus ad ipsius causa sedeant, et de suo uiuant, quousque iustitiam faciant.

 9. Si quis per faida pretium recipere non uult, tunc ad nos sit transmissus, et nos eum dirigamus ubi damnum minime facere possit.

10. Simili modo et qui [8 1Kb] pro faida pretium soluere noluerunt nec iustitiam exinde facere, in tali loco eum mittere uolumus, ut pro eodem maior damnum non crescat.

11. De latronibus ita precipimus obseruandum, ut prima culpa non moriatur. De secunda uero culpa nasum perdat. De tertia, si non emendauerit, moriatur.

12. De monasteria et sinodochia qui per diuersos comitatos esse uidentur et regia sunt, ut quicumque eas habere uoluerint, per beneficium domno nostro regis habeant.

 13. De rebus qui Hildecarde regine tradite fuerunt, uolumus ut fiant descripte per breues; et ipsi breues ad nos faciant adduci.

14. Placuit nobis de cartulas illas, que facta sunt de singulis hominibus, qui se et uxores filios uel filias in seruitio tradiderunt, ut ubicumque inuenti fuerint, reddantur, et sint liberi sicut primitus fuerunt.

15. De arma in exercitum, sicut antea in alio capitulare commendauimus, ita seruetur. Insuper omnis homo de duodecim mansis [9 1Kb] bruniam habeat; qui uero bruniam habens et eam secum non tulerit, omne [10 1Kb] beneficium cum bruniam perdat.

16. Ut nullus alteri per sacramentum fidelitatem [11 1Kb] promittat, nisi nobis et unicuique proprio seniori, ad nostram utilitatem et sui [12 1Kb] senioris, excepto his  sacramentis quibus iuste secundum legem alter ad altero debent; et infantes qui ante non potuerunt propter iuuenilem etatem iurare, modo fidelitatem nobis repromittant.

17. De periuriis ut caueantur, ut non admittantur testes ad iuramentum antequam discutiantur. Et si aliter discuti non possunt, [b 1Kb] separentur ab inuicem et singulariter inquirantur, ut non solum [c 1Kb] accusatori liceat [d 1Kb] [13 1Kb] testes eligere absentes suos causatores. Et omnino nullus nisi ieiunus ad iuramentum [14 1Kb] uel ad [15 1Kb] testimonium admittantur. Et [16 1Kb] ille qui ad testimonium adducitur [e 1Kb] si refutatur, dicat ille qui  eum [1 1Kb] refutat et probet, quare illum recipere nolit. Et de ipso pago testes eligantur, nisi longius extra comitatum causa sit inquirenda. Et si quis conuictus fuerit, perdat manum aut redimat.

18. De aduocatis, id est ut praui aduocati uicedomini uicarii aut centenarii tollantur, et tales eligantur [2 1Kb] , qui sciant et uelint iusteque causas discernere et determinare. Et si comis prauus inuentus fuerit, nobis renuntietur.

19. Placet nobis, ut iusta et antiqua telonea a negotiatoribus exigantur, tam de pontibus quamque de nauigiis et mercatis. Noua uero seu iniusta, ubi funes tenduntur uel cum nauibus sub pontibus transitur, seu his similia in quibus nullum adiutorium  iterantibus prestatur, ut non exigantur. Similiter et Iudeis, qui [a 2Kb] si negotiandi causa substantiam suam de una domo sua ad aliam, aut ad placitum, aut in exercitum ducunt [3 1Kb] . Si uero fuerit unde dubitetur, ad proximum placitum nostrum quod cum ipsis missis abituri sumus, interrogentur [4 1Kb] .

20. De diuersis hominibus qui ad seruitium Dei se tradere uolunt, ut prius noc non faciant, quam a nobis  licentiam postulentur. Hoc ideo, quia audiuimus aliquos ex illis non tam de causa deuotionis, quam exercitia seu aliam funtionem regali fugiendo. Quosdam uero cupiditatis causa ab his qui res illorum concupiscunt circumuentos audiuimus; hoc ideo fieri prohibemus.

21. uolumus ut missi nostri hoc fideliter exactare debeant absque persone gratia uel blanditie seu terrore secundum iussionem nostram; id est ut hominem abentem libras sex in auro et argento, bruniis, eramento, pannis integris, camellis, bouibus, uaccas, uel alio [b 3Kb] peculio; et uxores uel infantes non fiant dispoliati pro hanc rem, quorum uestimentis hac mancipia legitimum aribannum, uel libras 3. Qui uero non habet amplius nisi libras tres in suprascripto  pretio ualentem, solidos 30 ab eo exigant. Qui autem non habuerit amplius nisi libras duas, solidos 10. Si uero unam habuerit, solidos quinque, ita ut iterum 5 1Kb] se ualeat preparare ad Dei seruitium et ad nostram utilitatem. Et missi nostri caueant, et diligenter inquirant, ne per aliquod malo ingenio subtraant nostram iustitiam alteri tradendo aut commendando.

 22. Census regalis undecumque legitime exiebat, uolumus ut inde soluatur, siue de propria persona hominis siue de rebus.

23. Ut singulis episcopis abbatibus diligenter considerent thesauro ecclesiastico propter perfidiam [1 1Kb] aut neglegentiam custodi, ne aliquid de gemmis aut de uasis reliquo thesauro perditum sit; quia dictum est nobis, quod negotiatores Iudei necnon et alii gloriantur, quod quicquid eis placent, possint hab eis emere.

24. Audiuimus quod alibi reddant beneficium nostrum ad alios homines in proprietatem, et in ipso placito dat pretium et conparat ipsas res iterum sibi in [a 1Kb] alodum; quod omnino cauendum est, quia qui hoc faciunt non bene custodiunt fidem quam nobis  promissam habent. Et ne forte aliqua infidelitatem inueniamus; quia qui hoc faciunt, pro eorum uoluntatem ad aures nostras talia opera illorum non perueniant.

25. De mendicis qui per patria discurrunt, uolumus ut unusquisque fidelium nostrorum suum pauperem de beneficio aut de propria familia nutriant, et non permittat aliubi abire mendicando, ut ubi tales inuenti fuerint, nisi manibus laborent, nullus [2 1Kb] ei quicquam tribuere presumat.

26. De liberorum hominum possibilitatem, ut iuxta qualitatem proprietatis exercere debeant.

27. Ut nullus consentiat suis hominibus malefaciendum in patriam; et de eo [3 1Kb] quod dicunt, quod non possint habere homines ad marcam defensandam,  si eos bene distringant.

28. De uassis regalibus, ut honorem habeant, et per se ad nos aut ad filios nostros caput teneant.

29. Ut pro placita non fiant banniti liberi homines, excepto si aliqua proclamatio super aliquem uenerit, aut certe si scabinis, aut iudex non fuerit, ut pro hoc condempnati illi pauperes non fiant.

30. Homo ingenuus qui multam [4 1Kb] quamlibet soluere non potuerit, et si fideiussorem non habuerit, liceat ei semetipsum in wadium ei cui [5 1Kb] debitor est mittere, usque dum multam quam [6 1Kb] debuit persoluat. In eodem capitulo de soniste [7 1Kb] aut 60 solidos componat, aut cum 12 iuret, aut si ille qui causam querit 12 hominum sacramentum recipere noluerit, aut ad crucem aut ad scutum et fuste contra eum  discertent.

31. De relinquentibus seculum; unum ex duobus eligant, ut pleniter secundum canonicam [8 1Kb] aut secundum regularem institutionem uiuere debeant.

32. De iustitia ecclesiarum Dei, uiduarum, orfanorum,  pupillorum, ut in publicis iudicibus non despiciantur increpantes, sed diligenter audiantur

33. Si seruus noster occisus fuerit, duas partes de ipsa [9 1Kb] conpositione tollat curtis nostra, et tertia pars [10 1Kb] parentis serui ipsius nostri defuncti, sicut superius diximus. Hoc autem in diebus nostris et in tempore regni nostri statuimus, quamuis lex nostra non possit [11 1Kb] . Post autem nostrum decessum qui pro tempore princeps fuerit, faciat sicut ei Deus inspirauerit, aut rectum sicut secundum animam suam prouiderit. Quia non solum semel sed multotiens cognouimus, ubi tales causas emerserint, quoniam nec in rebus publicis nec nulla rationem palatii profuit, quod exinde actores nostri tulerunt; et insuper inuenimus et cognouimus multos actores nostros, qui tollebant  singulis unde decem solidos, unde sex, unde amplius, et dabant talem spatium atque tranquilla, donec ipse qui homicidium faciebant obsecrare potuisset ut exinde nichil daret. Et [12 1Kb] hoc prouidimus statuere, curtis nostre medietatem de aldiones, et duas partes de seruos [13 1Kb] sicut supra diximus, habeant; ipsi parentes propinqui ut, unde habent dolorem, habeant in aliquo propter mercedem consolationem

34. Propter Deum et misericordia eius precipimus atque constatuimus sola pietatis causa, ut si aldius noster occisus fuerit, medietatem de ipsam conpositionem tollat curte nostra, et medietatem parentes ipsius defuncti, si uiuo patre habuerit aldione nostro, siue matrem, siue fratres, siue filii.

 35. Hoc precipimus, ut nullus presumat nec da seruo nec da aldione nostro aliquid emere; quia pro cautela et pro futuris temporibus per omnes curtes nostras breues facimus de omnes territorias de ipsas curtes pertinentes. Unde precipimus, ut qui amodo inuentus fuerit de seruo aut de aldione [14 1Kb] uel abtim de curte nostra aliquid emere, ipsum perdere habet, sicut qui res alienas malo ordine inuadit. Et si actor consenserit aut conscius fuerit, res eius tollere et inpublicare faciat. Quia debet [15 1Kb] omnis homo considerare [16 1Kb] propter Deum et animam suam, quoniam nos illum relaxauimus, a liuero [17 1Kb] eremmanos quod nobis in curtes nostras secundum antiquo edicto legibus pertinebant; quoniam qui unam filiam relinquebat [18 1Kb] tantum in tertia pars [19 1Kb] substantie patris sui succedebat,  et duas in publico reuertebant [20 1Kb] , si propinquos parentes non habet; et si duas filias habebat aliquis aut amplius, in medietate tantum succedebant patri suo et publicus in media. Et ecce nos modo omnia de talibus causis propter Deum et [21 1Kb] eius misericordia relaxauimus [22 1Kb] : proinde unicuique debet  sufficere sua substantia, et non debet cupiditatem habere contra rationem conparandum da seruo, aut de aldione uel abtin nostro. Unde qui hoc facere presumpserit, conponere habet sicut scriptum est; insuper in periurii reatum nobis conparuit pertinere, eo quod nobis iuratum habet quod nobis fidelis sit. Et qualis fidelitas est, dum ille cum iudices auctorem aut aldionem uel seruo conludium facit, et res nostra contra nostram uoluntatem inuadat? Quia hoc statutum est in edictum, ut qui de seruo aut aldionem conparauerit, perdat pretium; et qualem legem unusquisque Langobardus habere uult, talem debet ad curtem nostram conseruare. Et quis amodo conparauerit, aut infiduciauerit, perdat pretium suum secundum edicti tenore. Qui uero hoc modo facere  presumpserit, et pretium perdat, et sicut qui res alienas malo ordine inuadit nesciente domino, conponat. Actor uero amittat substantiam suam qui hoc consenserit, sicut supra legitur. Nam si nos relaxauimus, unusquisque habere debeat cui preceptum fecimus aut fecerimus.

36. Qualiter iubet domnus rex ad omnes actores qui curtes eius commissas habent. Id est in primis de illo quod nostris temporibus inpublicatum est, ut iuret unusquisque actor, et dicat per euuangelias: Quia quodcumque cognouero, quod contra rationem alicui toltum est, facio exinde notitiam domno mei regi  ut relaxetur. Sic tamen, ut dicat in ipso sacramento, quod non consentiendo amico, non ad parentem, non premio corruptus, nisi quod certum sciat quod contra rationem toltum est; et cum nobis fuerit recensitum, per nostram iussionem relaxentur.

37. Unde statuimus, ut per 60 annos inquiratur possessio de pecunias publicas, pro eo quod peccatis imminentibus de 40 annis aliquis non memorat, et pauci inueniuntur qui tantos annos abeant, statuimus, ut excepto qui iam per iustitiam inpublicatus est, quod intra 30 annos aliqua inuasio aut fraus in pecunias publicas facta est, ipsa requirat, et adducat ad nostram notitiam. Sic tamen, ut antea non presumat wiffare aut pignorare. Quia nos uolumus ista causa per nosmetipsos audire et secundum Deum ordinare.  Quia apparuit nobis, quod si nos ipsa causa audierimus, Deo fauente sine peccato eam inquirere habemus, et sic ordinare ut mercedem habeamus; quia iudices nostri, neque arimannos, nec actores nostri, possunt sic disciplina distringere sicut nos. Quod autem probatum est per triginta annos aut super cuiuscumque possessionem fuit, et amodo habeat; ut nullus actor eo presumat nec wiffare nec molestare; et qui presumpserit, conponat ipse actor widrigild suum, excepto unde preceptum falsum inuenitur [1 1Kb] quod aperta [2 1Kb] causa est ad quirendum.



HLOTHARII IMPERATORIS CONuENTUS COMPENDIENSIS 


 Ex actis conuentus in quo Ludouicus imperator depositus est, relatio episcoporum et charta ab Agobardo archiepiscopo Lugdunensi ad exemplum reliquorum episcoporum Lothario oblata exstant. Et hanc quidem inter Agobardi Opera uulgatam, ad instar Codicis unici in bibliotheca Regia Parisiensi n. 2853, m., sec. IX, recognitam iterum edimus, relatione episcoporum ex Sirmondi Conciliis Gallie, t. II, p. 560, proposita.



EPISCOPORUM DE EXAUCTORATIONE HLUDOWICI IMPERATORIS RELATIO.


Omnibus in christiana religione constitutis scire conuenit, quale sit ministerium episcoporum, qualisque uigilantia atque sollicitudo eis circa salutem cunctorum adhibenda sit, quos constat esse uicarios Christi et clauigeros regni celorum: quibus a Christo tanta collata est potestas, ut quodcumque ligauerint super terram, sit ligatum et in celo, et quodcumque soluerint super terram, sit solutum et in celo. Et in quanto sint ipsi periculo constituti, si ouibus Christi pabulum uite ministrare neglexerint, et errantes ad uiam ueritatis arguendo obsecrando reducere pro uiribus non studuerint, iuxta illud propheticum: Si non annuntiaueris, inquit, iniquo iniquitatem suam, et ipse in impietate sua mortuus fuerit, sanguinem  eius de manu tua requiram, et multa his similia ad magisterium pastorale pertinentia, que in diuinis sparsim continentur. Quapropter eisdem pastoribus Christi summopere studendum est, ut erga errata delinquentium moderationem discretissimam teneant, ut sint iuxta beati Gregorii doctrine documentum  bene agentibus per humilitatem socii, contra delinquentum uero uitia per zelum iustitie erecti: quatinus posthabito torpore, atque segnitie, uel humano fauore, aut mundiali timore, sic exerceant ministerium suum, ut et presentibus salubriter consulant, et futuris sint exemplum salutis. uerum quia in agro Dei, qui est Ecclesia Christi, noxia queque instinctu hostis antiqui pullulare non cessant, que necesse est ut adhibito sarculo pastorali radicitus extirpentur, et propter maleuolos quosque, qui bene acta aut intelligere nolunt, aut maleuola intentione potius intelligere, quam ipsam ueritatem delectantur amplecti, oportet eosdem pastores, ut quandocumque de generali utilitate, uel publica cercitione quippiam in conuentibus suis decreuerint, id iuxta morem ecclesiasticum scriptis committant: uidelicet ut posteris  omnem ambiguitatem et occasionem iuste detrahendi uel reprehendendi penitus amputent. Proinde notum esse necessarium duximus omnibus filiis sancte Dei ecclesie, presentibus scilicet et futuris, qualiter nos episcopi sub [super S.] imperio domini et gloriosissimi Lotharii imperatoris constituti, anno incarnationis  Domini Iesu Christi 833 indictione 12, anno siquidem eiusdem principis primo, in mense uidelicet Octobri, apud Compendium palatium generaliter conuenimus, et memoratum principem humiliter audiuimus. Et hoc quidem illi, siue optimatibus illius, seu omni generalitati populi que undique illuc confluxerat, manifestare iuxta iniunctum nobis ministerium curauimus, qualis sit uigor et potestas siue ministerium sacerdotale, et quali mereatur damnari sententia, qui monitis sacerdotalibus obedire noluerit. Deinde tam memorato principi quam cuncto eius populo denuntiare studuimus, ut Domino deuotissime placere studerent, et in quibus eum offenderant placare non differrent. Examinata quippe sunt multa, que per negligentiam in hoc imperio contigerunt,  que ad scandalum ecclesie, et ruinam populi, uel regni interitum manifestis indiciis pertinebant: que necesse erat ut cito corrigerentur, et in futuro omnibus modis uitarentur. Inter cetera etiam commemoratum est a nobis, et omnibus ad memoriam reductum, qualiter Deus regnum istud per administrationem bone memorie Karoli prestantissimi imperatoris, et per predecessorum suorum laborem, pacificum et unitum atque nobiliter dilatatum fuerit, et Domino Ludewico imperatori a Deo ad regendum sub magna pace commissum, Dominoque protegente sub eadem pace, quamdiu idem princeps Deo studuit et paternis exemplis uti, ac bonorum hominum consiliis acquiescere curauit, conseruatum manserit: et quomodo in processu temporis, sicut omnibus manifestum  erat, per eius improuidentiam uel negligentiam, in tantam uenerit ignominiam et uilitatem, ut non solum amicis in mestitiam, sed etiam inimicis uenerit in derisionem. Sed quia idem princeps ministerium sibi commissum negligenter tractauerit, et multa, que Deo et hominibus displicebant, et fecerit et facere compulerit, uel fieri permiserit, et in multis nefandis consiliis Deum irritauerit et sanctam ecclesiam scandalizauerit: et ut cetera que innumera sunt omittamus, nouissime omnem populum sibi subiectum ad generalem interitum contraxerit, et ab eo diuino iustoque iudicio subito imperialis sit subtracta potestas. Nos tamen memores preceptorum Dei, ministeriique nostri, atque beneficiorum eius, dignum duximus, ut per licentiam memorati  principis Lotharii legationem ad illum ex auctoritate sacri conuentus mitteremus, que eum de suis reatibus admoneat, quatenus certum consilium sue salutis caperet, ut quia potestate priuatus erat terrena, iuxta diuinum consilium et ecclesiasticam auctoritatem, ne suam [secundam S.] animam perderet, elaborare in extremis positus totis uiribus studeret. Quorum legatorum consiliis et saluberrimis admonitionibus libenter assensum prebuit, spatium poposcit, diemque constituit, qua de salubribus eorum monitis certum eis responsum redderet. Cum autem suprascriptus instaret dies, sacer idem conuentus unanimiter ad eundem uenerabilem uirum perrexit, eumque diligenter de quibus Deum offenderat et sanctam ecclesiam scandalizauerat, ac populum sibi  commissum perturbauerat, admonere, et cuncta illi ad memoriam reducere curauit. Ille uero eorum salutiferam admonitionem, et dignam congruamque exaggerationem libenter amplectens, promisit se in omnibus illis acquieturum salutari consilio, et subiturum remediale iudicium. Porro de tanta salubri admonitione hilaris, illico dilectum filium suum Lotharium augustum sibi festinato affuturum supplicauit, ut ille, ruptis quibuslibet morulis, cum suis primatibus ueniret, quatinus primum inter eos mutua reconciliatio secundum christianam doctrinam fieret, ut si quid in cordibus eorum neui aut discordie inerat, pura humilisque postulatio uenie expiaret, ac deinde coram omni multitudine iudicium sacerdotale more penitentis susciperet, quod et non multo  post factum est. ueniens igitur idem dominus Lodewicus in basilicam sancte Dei genetricis Marie, ubi sanctorum corpora requiescunt Medardi uidelicet confessoris Christi atque pontificis, necnon Sebastiani prestantissimi martyris, adstantibus presbyteris, diaconibus, et non parua multitudine clericorum, presente etiam prefato domino Lothario filio eius, eiusque proceribus, atque totius populi generalitate, quotquot uidelicet intra sui septum eadem continere potuit ecclesia, et prostratus in terram super cilicium ante sacrosanctum altare, confessus est coram omnibus ministerium sibi commissum satis indigne tractasse, et in eo multis modis Deum offendisse, et ecclesiam Christi scandalizasse, populumque per suam negligentiam multifarie in perturbationem induxisse.  Et ideo ob tantorum reatuum expiationem publicam et ecclesiasticam se expetere uelle dixit penitentiam, quo miserante Domino per eorum ministerium et adiutorium percipere mereretur absolutionem tantorum criminum, quibus Deus ligandi ac soluendi intulerat potestatem. Quem etiam iidem pontifices, utpote medici spiritales, salubriter admonuerunt, asserentes ei quod puram et simplicem confessionem sequeretur uera remissio peccatorum, ut aperte confiteretur errata sua in quibus maxime se Deum offendisse profitebatur, ne forte interius aliquid tegeret, aut in conspectu Dei quippiam dolose ageret, sicut iam pridem in Compendio palatio ab alio sacro conuentu correptus coram omni ecclesia eum fecisse omnibus notum erat, ne sicut tunc, ita et nunc per simulationem et  calliditatem duplici ad Deum corde accedendo, ad iram potius quam ad ueniam suorum peccatorum prouocaret: quoniam scriptura testante, simulatores et callidi prouocant iram Dei. uerum post huiusmodi admonitionem professus est, se in omnibus iis precipue deliquisse, unde a memoratis sacerdotibus fuerat familiariter, siue uerbis siue scriptis, admonitus, et digna increpatione correptus; super quibus chartulam summam reatuum suorum, unde illum specialiter redarguerent, continentem ei dederunt, quam ille in manibus gestabat.

1. uidelicet sicut in eadem chartula plenius continetur, reatum sacrilegii incurrendo et homicidii, eo quod paternam admonitionem et terribilem contestationem sub diuina inuocatione ante sanctum altare in  presentia sacerdotum et maxima populi multitudine sibi factam secundum suam promissionem non conseruauerit; eo quod fratribus et propinquis uiolentiam intulerit, et nepotem suum, quem ipse liberare potuerat, interficere permiserit; et quod immemor uoti sui, signum sancte religionis propter uindictam sue indignationis fieri postea iusserit.

2. Quod auctor scandali et perturbator pacis ac uiolator sacramentorum existendo, pactum, quod propter pacem et unanimitatem imperii ecclesieque tranquilitatem communi consilio et consensu cunctorum fidelium suorum fuerat inter filios suos factum, et per sacramentum confirmatum, super illicita potestate corruperit; et in eo quod fideles suos in contrarietatem eiusdem primi pacti et iuramenti aliud  sacramentum iurare compulerit, in periurii reatum prestatorum uiolatione sacramentorum inciderit: et quantum hoc Deo displicuerit, liquido claret, quia postea nec ipse nec populus sibi subiectus pacem habere meruit, sed omnes in perturbationem, penam peccati sustinendo, iusto Dei iudicio postea inducti sunt.

3. Quia contra christianam religionem et contra uotum suum sine ulla utilitate publica aut certa necessitate, prauorum consilio delusus, in diebus quadragesime expeditionem generalem fieri iussit, et in extremis imperii sui finibus in cena Domini, quando paschalia sacramenta ab omnibus christianis rite sunt celebranda, placitum generale se habiturum constituit; in qua expeditione, quantum in ipso fuit,  et populum in magnam murmurationem protraxit, et sacerdotes Domini a suis officiis contra fas amouit, et pauperibus grauissimam oppressionem irrogauit.

4. Quod nonnullis ex suis fidelibus, qui pro eius suorumque filiorum fidelitate et saluatione, regnique nutantis recuperatione, humiliter eum adierant, et de insidiis inimicorum sibi preparatis certum reddiderant, uiolentiam intulerit; et quod contra omnem legem, diuinam uidelicet et humanam, eos et rebus propriis priuauerit, et in exilio trudi [tradi S.] iusserit, atque absentes morti adiudicari fecerit, et iudicantes proculdubio ad falsum iudicium induxerit: et sacerdotibus Domini ac monachis contra diuinam  et canonicam auctoritatem preiudicium irrogauit et absentes damnauit, et in hoc reatum homicidii incurrendo, diuinarum seu humanarum legum uiolator extitisset.

5. De diuersis sacramentis sibique contrariis atque perniciosis a filiis siue a populo, eo precipiente et compellente, irrationabiliter sepe factis, pro quibus non modicam in populo sibi commisso peccati maculam induxit, reatum periurii nichilominus incurrisse; quoniam hec procul dubio in auctorem, per quem fieri compulsa sunt, iure retorquentur. Sed in mulierum purgatione, in iniustis iudiciis, in falsis testimoniis atque periuriis, que, eo permittente, coram se perpetrata sunt, quantum Deum offenderit ipse nouit.

 6. De diuersis expeditionibus, quas in regno sibi commisso non solum inutiliter, sed etiam noxie sine consilio et utilitate fecit, in quibus nimirum multa et innumerabilia sunt in populo christiano flagitia perpetrata, in homicidiis et periuriis, in sacrilegiis, in adulteriis, in rapinis, in incendiis, siue in ecclesiis Dei siue in aliis diuersis locis factis, in direptionibus et oppressionibus pauperum miserabili et pene apud christianos inaudito patratu: que omnia ad auctorem, sicut premissum est, reflectuntur.

7. In diuisionibus imperii ab eo contra communem pacem et totius imperii salutem ad libitum suum temere factis, et in sacramento etiam quod iurare compulit omnem populum, ut contra filios suos sicut contra inimicos suos agerent, cum ipse eos paterna  auctoritate consultuque fidelium suorum pacificare potuisset.

8. Quod non suffecerint ei tot mala et flagitia per suam negligentiam et improuidentiam in regno sibi commisso perpetrata, que enumerari non possent, pro quibus et regni periclitatio et regis dehonestatio euidenter prouenerat: sed insuper ad cumulum miseriarum nouissime omnem populum sue potestatis ad communem interitum traxerit, cum debuisset esse eidem populo dux salutis et pacis, cum diuina pietas inaudito et inuisibili modo, ac nostris seculis predicando, populo suo misereri decreuisset.

Igitur pro his uel in his omnibus que supra memorata sunt, reum se coram Deo et coram sacerdotibus uel omni populo cum lacrymis confessus, et in  cunctis se deliquisse protestatus est [esset S.], et penitentiam publicam expetiit, quatinus ecclesie, quam peccando scandalizauerat, penitendo satisfaceret: et sicut fuerat scandalum multa negligendo, ita nimirum se uelle professus est esse exemplum dignam penitentiam subeundo. Post hanc uero confessionem, chartulam suorum reatuum et confessionis ob futurum memoriam sacerdotibus tradidit, quam ipsi super altare posuerunt; ac deinde cingulum militie deposuit, et super altare collocauit, et habitu seculi se exuens, habitum penitentis per impositionem manuum episcoporum suscepit: ut post tantam talemque penitentiam nemo ultra ad militiam secularem redeat. His itaque gestis, placuit ut unusquisque episcoporum, qualiter hec res acta  fuerit, in propriis chartulis insereret, eamque sua scriptione roboraret, et roboratam memorato principi Lothario ob memoriam huius facti offerret. Ad extremum omnibus nobis, qui interfuimus, uisum est, omnium chartularum, immo tanti negotii summam in unum breuiter strictimque congerere, et congesta propriis manuum nostrarum subscriptionibus roborare, sicut sequentia factum esse demonstrant.



AGOBARDI CARTULA.

In nomine Dei ac Domini nostri Iesu Christi. Anno incarnationis eius octingentesimo tricesimo tertio, ego Agobardus Lugdunensis ecclesie indignus episcopus, interfui uenerabili conuentui apud palatium quod nuncupatur Compendium. Qui utique conuentus  extitit ex reuerentissimis episcopis et magnificentissimis uiris illustribus, collegio quoque abbatum et comitum, promiscueque etatis et dignitatis populo, presidente serenissimo et gloriosissimo Hlothario, imperatore et Christi domini amatore; quo protegente et adiuuante, subter adnexa disposita sunt anno imperii primo, mense quarto. Quibus omnibus uehementer incumbebat uera necessitas, ut sollicite tractarent de periculo regni in presenti, et statu in futuro, quod regnum, quia iamdiu nutabat, et impellebatur ad ruinam per neglegentiam, et ut uerius dicam, per ignauiam domni Hluduuici [1 1Kb] uenerandi quondam imperatoris, in quibus ille inretitus est per corruptas mentes et corrumpentes, et secundum apostolicum dictum, quia erant ipsi errantes, et alios  in errorem mittentes. A quo conuentu quicquid utiliter et laudabiliter tractando et conferendo inuentum est et necessario statuendum, et iudicantibus consensi, et consenciens ipse iudicaui. In primis uidelicet que ad commoditatem et soliditatem regni et regis pertinere uidebantur; deinde que ad ereptionem et purgationem anime domni Hluduuici manifestissime noscebantur. Que in predicto conuentu fideliter quesita, et ueraciter inuenta, et ordinabiliter exsecuta sunt; in eo scilicet, quod predictus conuentus deliberauit, ut per legatos et missos ammoneretur domnus Hluduuicus de suis erratibus, et exhortaretur, ut secundum propheticum dictum rediret ad cor, et recognosceret acta sua, que aduersus Deum currens per uias prauitatis et iniusticie exegerat; ac  deinceps susciperet consilium uite et salutis sue; quatenus apud omnipotentem iudicem et Dominum, qui clementissimus indultor est criminum, indulgentiam et remissionem iniquitatum impetrare posset; ut qui per multiplicatas neglegentias regnum terrenum ammiserat, per impensas supplices confessiones regnum celeste adipisceretur per eum, apud quem  est misericordia et copiosa redemptio. Propter quod et libellus editus est a uiris diligentioribus et ei oblatus de manifestatione criminum suorum, in quo, uelut in speculo, perspicue conspiceret feditatem actuum suorum, et fieret in illo quod per penitentem perfectum dictum est: Iniquitatem meam ego agnosco; peccatum meum coram me est semper. Pro qua re accesserunt ad eum denuo omnes qui in predicto conuentu aderant episcopi, condolentes et conpatientes infirmitatibus et miseriis eius, exhortantes atque exoptantes et postulantes, ut omnipotens Deus manu pietatis sue educeret eum de lacu miserie et de luto ceni. Quod clementissimus dominus non solum non abstulit, sed nec distulit. Sed mox resuscitata in mente eius contritione humiliati cordis, prostratus  coram eis, non semel uel iterum, sed tertio aut amplius, crimina cognoscit, ueniam poscit. auxilium orationum precatur, consilium recipit, penitentiam postulat, iniunctam sibi humilitatem libentissime impleturum promittit. Innotescitur [2 1Kb] ei lex et ordo publice penitencie; quam non rennuit, sed ad omnia annuit; ac demum peruenit in ecclesiam coram cetu fidelium ante altare et sepulcra sanctorum, et prostratus super cilicium, bis terque quaterque confessus in omnibus clara uoce cum [3 1Kb] habundanti effusione lacrimarum deposita arma [4 1Kb] manu propria et ad crepidinem altaris proiecta [5 1Kb] , suscepit mente compuncta penitentiam publicam per manuum episcopalium impositionem, cum psalmis et orationibus. Sicque deposito habitu pristino et assumpto habitu  penitentis, congratulans et confidens, postulat piissimi pastoris humeris reduci se ad inuente et redempte ouis unitatem. His gestis ego Agobardus indignus episcopus interfui, et melioribus consonans et consentiens iudicaui, et manu propria signans subscripsi.



LUDOuICI I IMPERATORIS CONuENTUS COMPENDIENSIS .


 Ex actis eius in Annalibus Bertinianis fusius descriptis superest Ebonis archiepiscopi Rhemensis charta, qua sedi sue resignauit, quam hic ex libello eius apologetico [a 1Kb] in bibliothece ducalis Guelferbytane Codice, sec. X, inter Helmst., n. 32, iterum proponimus.

 Ego Ebo, indignus episcopus, recognoscens fragilitatem meam et pondera peccatorum meorum, testes confessores meos, Aiulfum uidelicet archiepiscopum [b 1Kb] , Badaradum [c 1Kb] quoque necnon et Modoinum [d 1Kb] episcopos, constitui mihi iudices delictorum meorum, puramque ipsis dedi confessionem, querens remedium penitendi et salutem anime mee, ut recederem ab officio et ministerio pontificali, quo me recognosco  esse indignum, alienumque me reddens pro reatibus meis, in quibus me peccasse secrete ipsis confessus sum. Eo scilicet modo, ut ipsi sint testes alio succedendi et consecrandi subrogandique in loco meo, qui digne preesse et prodesse possit ecclesie, cui actenus indignus prefui, et ut inde nullam repetitionem aut interpellationem auctoritate canonica facere ualeam, manu propria subscribens firmaui.



CAPITULORUM FRAGMENTA.


 Codex Gothanus, fol. 405, post rescriptum consultationis episcoporum, a. 829 et antequam ad Lotharii imperatoris capitularia procedat, capitula aliquot profert suo quodque numero insignitum, scilicet cap. XXu caput supra editum, quodque Gothanus iam in fine capitularis anni 805 B. numero XXu insignitum exhibuerat; tum canonem Si quis frater [a 1Kb] ; postea cap. IX, quod supra edidimus, cap. Iu, de XXX annorum possessione; absque numero Octo genera; cap. II et III capita supra ex Codice sancti Pauli edita. Quorum ea que non supra exstant hic proferenda censuimus.

 1. De 30 annorum possessione. Si quis per 30 annos possederit casas, familias, uel terras, et cognitum fuerit quia eius possessio fuit, post 30 annorum curricula pugna non proueniat; nisi ipse qui possedit, secundum qualitatem pecunie cum sacramentalibus suis defendat. Nam pro pugna, ut dictum est, non est.

2. Octo genera penarum in legibus esse describit Tullius: bannum, uincula, uerbera, talionem, ignominiam  exilium, mortem, seruitutem. Quod horum est, quod in breue tempus pro cuiusque peccati quanta [1 1Kb] deprehenditur perpetratum, nisi forte talio; id enim agit, ut hoc paciatur quisque quod fecit. Unde illud est legis: Oculum pro oculo; dentem pro dente. Fieri enim potest, ut tam breui tempore quisque amittat oculum seueritate uindicte, quem [2 1Kb] tulit ipse alteri inprobitate peccati.



LOTHARII I IMPERATORIS CAPITULA LANGOBARDICA.


 Capitula hec ex Codicibus legum Langobardorum decerpta, cum in Chisiano, Cauensi, Parisiensi, Blankenburgico, Gothano non haberentur, euo alicui certo ascribi nequiuerunt; tamen inter annos 832-840 edita fuisse patet, cum post id tempus Lotharius, in Gallia et Germania bellis per triennium inuolutus, et an. 844 filio Ludouico in regem Langobardorum ascito, Italiam non reuiserit.


 Ex Codd. Ambrosiano, Florentino, Londinensi, uindobonensi, ueronensi, Estensi.

1 [1 1Kb] . uolumus ut si quelibet persona in finibus regni nostri ignem in silua conuiuare [2 1Kb] ausa fuerit, diligenter inquiratur [3 1Kb] ; et si comprobatus fuerit seruus hoc fecisse, aut dominus eius eum ad flagellandum et capite tundendum tradat, aut pro eo quicquid dampnietatis [4 1Kb] fecerit emendare cogatur. Si uero [5 1Kb] libera quelibet persona hoc fecisse probata fuerit, penitus emendare cogatur, et insuper bannum nostrum componat; et si non habuerit unde componat, flagelletur. Quod si factum fuerit, per meliores loci illius inquiratur. Si in qualibet persona suspectio fuerit, si seruus est, ad iuditium dominus eius eum mittat, aut ipse pro eo sacramentum faciat; quod si libera  persona fuerit, proprio sacramento se idoneum reddat.

2 [6 1Kb] . Auditu comperimus in finibus Tuscie talia scripta  esse prolata, que sunt absque mense et die mensis; de quibus uolumus, ut si deinceps prolata fuerint, nullum habeant uigorem.

3 [7 1Kb] . Ut terminum habeat unaqueque ecclesia, de quibus uillis decimam accipiat [8 1Kb] .

4 [9 1Kb] . De notariis qui cartas accipiant [10 1Kb] ad scribendum, si eas non scripserint aut si eas perdiderint, restaurent ipsas res ei cuius carte eis traditas fuissent. Si uero negauerint fuisse traditum, iurent [11 1Kb] cum suis sacramentalibus.


Ex Codice Londinensi.

5 Qui [a 1Kb] possessor ad iudicium uenit, non est cogendus dicere unde tenet, nec probationis necessitas ei debet imponi, sed hoc officium magis est petitoris ut rem quam repetit ad se doceat pertinere.


 Ex Lombarda, lib. I, tit. 25, c. 83.

6 [12 1Kb] . Precipimus ut noua conditio aldioni a domino non imponatur.



LOTHARII I EXCERPTA CANONUM .


 Consilii mense Nouembri anni 826 ab Eugenio papa Rome celebrati canones 36, 37, 19, 38, et 33, in Codicibus legum Langobardorum scilicet Ambrosiano, Florentino, Londinensi, uindobonensi, ueronensi et Estensi inter Lotharii leges referuntur; eos igitur, licet dubie auctoritatis uideri possint, utpote Chisiano, Cauensi et Gothano omissos, tamen cum in Blankenburgensi totum concilium illud Lotharii legibus ascribatur, hoc potissimum loco referendos sensuimus.

 1. Nulli [a 1Kb] liceat excepta causa fornicationis adhibitam uxorem relinquere et deinde aliam copulare, alioquin transgressorem priori conuenit sociari coniugio. Si autem uir et uxor dimittere pro sola uite religione inter se consenserint, nullatenus sine conscientia episcopi fiat, ut ab eo singulariter prouiso constituantur loco. Nam uxore nolente, aut altero eorum, etiam pro tali re matrimonium non soluatur.

2. Nulli [b 1Kb] liceat uno tempore duas habere uxores, uxoremue et concubinam, quia cum domui non fit lucrum, anime fit detrimentum. Nam sicut Christus castam obseruat ecclesiam, ita uir castum debet custodire coniugium.

3. Ut [c 1Kb] episcopi diuersique [1 1Kb] sacerdotes habeant  aduocatos, quia episcopi uniuersique sacerdotes ad solam laudem Dei bonorumque operum actionem constituuntur. Debet ergo unusquisque eorum tam pro ecclesiasticis causis quam etiam pro propriis actionibus suis, excepto publico uidelicet crimine [2 1Kb] , habere aduocatum non male fame suspicatum, sed bone opinionis et laudabilis artis inuentum, ne dum humana lucra attendunt, eterna premia perdant.

 4. De [3 1Kb] [d 1Kb] incestis coniunctionibus hoc precipitur, ut nullus deinceps propinquam, nec quam propinquus habuit, uxorem accipiat in coniugio, et uxoris parentela ita sit uiro sicut et propria parentela.

5. Consobrinam [4 1Kb] [e 1Kb] , neptem, nouercam, fratris uxorem [5 1Kb] , uel etiam de propria coniunctione, aut quam cognatus habuit, nullus audeat in coniugio copulare. Si quis huic tali nefario coniugio se copulauerit, et in eo permanserit, sciat se episcopali auctoritate anathematis uinculo esse innodatum, ut nullus sacerdos illi tribuat communionem. Si uero conuersus fuerit et diuisus ab illicita copulatione, digne penitentie submittatur, ut sacerdotes loci considerauerint.

6 [6 1Kb] . Quamquam [f 1Kb] sacerdotis testimonium credibile  habeatur, tamen ipsi in secularibus negotiis pro testimonio aut conficiendis instrumentis non rogentur, quia eos in talibus rebus esse non conuenit. Si autem causa euentus aliquid audierint aut uiderint, ubi nulle idonee seculares persone inueniantur, ne ueritas occultetur et malum in bonum estimetur, in prouidentia episcopi proprii sit, ita ut coram se aut competentibus iudicibus aut aliter ueritatem honorifice tollant.



DIuISIO IMPERII .


 Formulam diuisionis imperii a Ludouico I, Wormatie, mense Iunio anni 839 inter Lotharium et Carolum filios suos institute seruauit nobis Prudentius in Annalibus mon. Germ, SS. t. I, p. 434, 435, unde decerptam iterum hic sistimus [a 1Kb] .


 PARS ALTERA HABUIT:

Regnum Italie partemque Burgundie, id est uallem Augustanam, comitatum uallissorum, comitatum Waldensem usque ad mare Rhodani, ac deinde orientalem atque aquilonalem Rhodani partem usque ad comitatum Lugdunensem, comitatum Scudingium, comitatum Wirascorum, comitatum Portisiorum; comitatum Suentisiorum, comitatum Calmontensium, ducatum Mosellicorum, comitatum Arduennensium, comitatum Condorusto, inde per cursum Mose usque in mare, ducatum Ribuariorum, Wormazfelda, Sperohgouwi, ducatum Helisatie, ducatum Alamannie, Curiam, ducatum Austrasiorum cum Swalafelda et Nortgowi et Hessi, ducatum Toringube  cum marchis suis, regnum Saxonie cum marchis suis, ducatum Fresie usque Mosam comitatum Hamarlant, comitatum Batauorum, comitatum Testrabenticum, Dorestado.


PARS ALTERA HABUIT:

Alteram partem Burgundie, id est comitatum Genauensem, comitatum Lugdunensem, comitatum Cauallonensem, comitatum Amaus, comitatum Hatoariorum, comitatum Lingonicum, comitatum Tullensium, et sic per decursum Mose usque in mare, et inter Mosam et Sequanam, et inter Sequanam et Ligerim cum marcha Britannica, Aquitaniam et Wasconiam cum marchis ad se pertinentibus, Septimaniam cum marchis suis, et Prouinciam.



[a 1Kb] CAROLI MAGNI CAPITULARE MISSORUM AQUITANORUM 


 Ex eodem Codice uossiano, fol. 131, exscriptum, anno 789 assignaui, ob sacramentum fidelitatis in Capitulari generali eius anni prescriptum. Cui quidem tempori et uiginti anni inde ab initio regni Caroli preterlapsi  optime congruunt. Missorum nomina, Mancio et Eucherius, Aquitanos genere arguunt. Capitula ad constitutionem Pippini supra editam et alteram a Carolo anno 779 promulgatam referuntur.



INCIPIT BREuIARIUM


De illa capitula que domnus rex in Equitania [1 1Kb] Mancione et b Eugerio missis suis explere sacramentum fidelitati einráe [2 1Kb] .

1. De illo edicto quod domnus et genitor noster Pipinus instituit, et nos in postmodum pro nostros [3 1Kb] missos conseruare et implere iussimus, uel de nostros edictos quomodo fuerunt custoditi.

2. De illa restauratione ecclesiarum illi qui res eorum habent per istos 20 annos, quid egere inde, aut quare non sunt.

3. Ut si aliquis de illas res ecclesie, quas eo tempore possidebant quando illa patria Deus sub nostris manibus posuit, postea minimatum uel abstractum fuit exinde.

 4. Ut episcopi, abbatis uel cenobie sanctorum sub ordine sancto esse redebuissent, propter quid non sunt.

5. Ut ad illos pauperes noua aliqua consuetudo inposita fuit postea.

6. Quomodo illis beneficiis habent condrictos prouideant, uel suos proprios.

 7. Ut quod [4 1Kb] ostiliter ad nos perget, quomodo debeat agere.

8. Ut dum in hoste aut in aliqua utilitate nostra aliquis [5 1Kb] fuerit, et de suis res aliquit exforciauerit uel disuestiuerit.

9. De illis beneficiis intentiosis.

10. De missis nostris, quicquid apud illis seniores consensauerit [6 1Kb] .

11. Ut decima de omnia secundum iussionem episcopi dispensentur, et omnes dent.

12. De illis latronibus homicidiis [7 1Kb] de infra inmonitate.

13. De uindicta latronibus alique uel occasione.

14. De rebus ecclesie, nono et decimo uel de quantis casatis [8 1Kb] precarias renouare debet.

 15. De truste [9 1Kb] non faciendo

16. De gellonia [10 1Kb] .

17. De collectas super itinerantibus [11 1Kb] , uel de pontibus aut nauigiis, qui orationis causa [12 1Kb] , uadunt

18. De herba defensionis tempore [13 1Kb] .


Reliqua exciderunt.



APPENDIX AD CAPITULARIA.





CAPITULARIA SPURIA.



CAROLI MAGNI CONSTITUTIO SCAHININGENSIS .

 Memorant annales Laurissenses, Carolum an. 784 per Thuringiam Scahiningum usque progressum, cum Saxonibus fecisse conuentionem; quam ipsam in chronico quodam Gandersheimensi repertam, Ioan. Christophorus Harenberg an. 1758 in primo fasciculo Monumentorum historicorum adhuc ineditorum pag. 90, euulgasse professus est. Sed cum de fide editoris haud ita constet, ut ab eo prolata indubiam sibi auctoritatem uindicare possint, et saltem de uocabulorum uel etiam sententiarum aut per chronistam aut per editorem immutationibus suspicio, in locis, ex. gr., »et de punctibus multifariis conuentum« »in loco Seligenstat, uulgo Sliestat« »decimas et nonas ex omni prouentu« »dona component,« haud omnino uana esse uideatur, dubie fidei documentum inter genuina Caroli capitularia non recipiendum censui.

 Cum in Saxonia orientali una cum primoribus Francorum et Ostsaxonum placitum infra uillam Scanigge in Nortthuringia, adstantibus episcopis et abbatibus non paucis, habitum sit et de punctibus multifariis conuentum, constituimus. ut in loco  Seligenstat, uulgo Sliestat, inter Oreheim et Scanigge fiat opidum ex uilla, et ibi episcopus Saxonie orientalis sedere possit. Id uero si effici non possit, locus maior et munitus in sedem episcopi per missos et comites nostros deligendus est, ubi ab inuasionibus  orientalium inimicorum episcopus nil habeat timendum. Episcopo et presbiteris, qui illi debent esse obedientes, Saxones pro sacramentis, pro sepultura, pro officio uario, dabunt nichil. Dabunt uero ecclesiis singulis singulos mansos, episcopo et presbiteris decimas et nonas ex omni prouentu, ut antistites ecclesiarum inde uiuere, pauperes subleuari, et utensilia ecclesie cuiusque comparari possint.

Promiserunt Saxones sacramento, quod intra annum cum suis, quotquot nondum sunt baptizati, baptismum suscipient, quod cum comitibus nostris  secundum leges ipsorum iudicium facturis uolunt scabinos suos adiungere, quod paganias suas uolunt dimittere, quod sacrificia hominum et bestiarum, cremationes hominum mortuorum, incerta auguria et diuinationes infidas derelinquent, et regibus Francorum per omnia manebunt fideles, et ante Kalendas Maii dona component et postea nobis ad curtem nostram Eresburg mittent, quod cum iurarunt digitis in celum sublatis, nos misericorditer et propitiata mente ipsos in mundiburdium ac in tuitionem nostram nostrorumque successorum recepimus. Id. Augusti.



CAROLI MAGNI DECRETUM DE EXPEDITIONE ROMANA .


 Fictitia hec charta, ultimis duodecimi seculi annis confecta, eo celebritatem quamdam nacta est, quod uiri docti complures maximam rerum in Germania nostra, quam seculis X uel XI contigisse sibi persuaserant, commutationem inde explicari posse opinati sunt. Sed nec commutatio illa, qua liberorum hominum ordinem in seruos redactum fuisse apud se constituerant, medio euo accidit, nec constitutione nostra in rem uocata explicari posset, cum in ea de bellis tantum transalpinis, non uero de totius rei bellice commutatione sermo sit. Charte mendacium et forma eius et materia arguunt. Confictam esse patet, ut pro constitutione Caroli Magni ueniret; Caroli nomen, annus 790, regni numerus 22, Wormatia locus, et mora ibi tracta, scriptorem arguunt historie et annalium  haud ignarum, cuique animus esset chartam ad annum istum referendam conscribere. Quare et eorum opinio qui Carolo Magno Crassum aut Chuonradum II substituere conati sunt, nulla ratione fulta facillime concidit. Iam uero chartam a Carolo Magno minime profectam, cum formule inuocationis, dignitatis, cancellarii, annus »ab incarnatione Domini,« tum oratio chartas seculi XII redolens, et narratio »qualiter dum pro nostra consecratione coroneque perceptione proficiscendi tempus ad apostolicam sedem instaret . . . contigit principes cum militibus de Romana expeditione que tunc instabat acerbe contendere« ueritati aperte repugnans, euidentissime demonstrant. Unde charte, non casu aliquo deprauate immutateue, sed ab auctore fallere uolente efficte, nullam plane fidem tribuendam esse efficitur. Confecta autem esse uidetur, cum frequentes Friderici I expeditiones Italice  in Neuer Sammlung der Reichsabschiede an. 1747 adhibitus est, cum Chiemensis ipse nonnisi in Monumentis Boicis, t. II, p. 372, indeque in Fischers Litteratur des Germanischen Rechts, satis negligenter expressus sit. Hanc textus historiam operis nostri feruentissimus adiutor uir cl. Feringer Codicibus librisque typis expressis inter se collatis enucleauit, nobisque flagitantibus non solum Codicem utrumque Monacensem manibus terendum commisit, sed et lectiones eorum diligentissime enotatas transmisit, quarum beneficio editionem ad fidem Codicis Chiemensis institutam iam proponimus.

 In [1 1Kb] nomine sancte et indiuidue Trinitatis Karolus diuina fauente gratia rex Francorum et Romanorum. Si predecessorum nostrorum morem sequimur, non solum presentibus sed et succedentibus subuenire nitimur. Hac de causa uniuersorum cognoscat experientia, qualiter dum pro nostra consecratione coroneque perceptione proficiscendi tempus ad apostolicam sedem instaret, cum quam multis principibus annum Wormatie [2 1Kb] transegimus, ibique omnem reipublice statum utilem et honestum confirmare, nociuum atque contrarium radicitus exstirpare decreuimus. Interim dum hec agerentur, casu contigit principes cum militibus de  Romana expeditione que tunc instabat acerbe contendere, constringentes eos multo plures halspergas de beneficiis suis sibi ducere, quam illi faterentur se posse uel iure debere. Sed quoniam [3 1Kb] hoc non ab aliquo antecessorum nostrorum terminatum fuerit [4 1Kb] , dignum duximus [5 1Kb] , ut eorum altercationi finem et modum [6 1Kb] inponeremus, atque decretum et certam aliquam legem super omni Romana expeditione concederemus. Statuimus ergo et decreuimus cum consensu tam spiritualium quam secularium principum ibidem nobiscum assidentium, quando pro corona nostra uel aliqua regni utilitate aut honore Romana expeditio a nobis uel a successoribus nostris  preparetur, ad omnium nobiscum euntium preparationem annus cum sex ebdomadibus pro induciis detur, et taliter per totum [1 1Kb] regnum fidelibus nostris indicetur. Cuicumque autem secundum hanc legem eadem expeditio imperetur, si ad curiam Gallorum, hoc est in campum qui uulgo Rungalle dicitur, dominum suum non comitetur, et ibi cum militari apparatu non representetur, feodo preter hos qui cum gratia dominorum suorum remanserint, in conspectu nostro absque spe recuperationis priuetur. Qui autem per hominium [2 1Kb] , siue liberi siue famuli, dominis suis adheserint, quot decem mansos in beneficio possideant, tot brunias cum duobus scutariis [3 1Kb] ducant; ita tamen ut pro halsperga tres marcas et pro singulis scutariis singulas marcas accipiant; et sic eundo  ac redeundo cum hoc stipendio [4 1Kb] sine omni dominorum dampno uel expensa nisi [5 1Kb] quantum ipsis [6 1Kb] dominis placuerit fideliter seruiant. Si autem forte, quod absit, accidat, ut idem milites diuersos dominos propter diuersa beneficia acquirant, ne aliquod beneficium indebitum uel sine seruitio remaneat, singuli singula debita singulis dominis persoluant, uidelicet quantum ab ipsis si irent accepturi erant, tantum se daturos cognoscant, uel in prefato loco, ut dictum est, feodum amittant [7 1Kb] ; nisi aliqui a nobis [8 1Kb] uel a regno sint inbeneficiati, hi si nobiscum uadant, nolumus ut feodum amittant, set stipendia nisi uoluntate dominorum non pretermittant. Similiter de ecclesiarum filiis uel domesticis, id est ministerialibus, uel quorumcunque principum clientela qui cottidie  ad seruiendum parati esse debent, statuimus, ut quicunque 5 mansos in beneficio possideant, domino suo ad quem pertinent bruniam cum uno scutario ducant. Et hoc in arbitrio dominorum pendeat, quos ducant, a quibus stipendia accipiant, quibus etiam halspergas concedant. Ipsis etiam ad itineris preparationem 5 [9 1Kb] libre sue monete in stipendium tribuantur, et duo equi, unus currens alter ambulans, addantur, ac duobus sociis soumarius uictilibus bene oneratus committatur, qui ad ipsis ad opus dominorum diligenter custodiatur. Ipsi quoque  in dominorum tamdiu uiuant procuratione, quamdiu in incepta [10 1Kb] uadant expeditione; et quicquid a rebellibus regnis [11 1Kb] pugnando acquisierint, partes duas ad dominos deferant, tertiam sibi pro consolatione retineant. Quos autem non pascunt domini, ad ipsos reportent tertiam partem sui acquisiti. Singuli uero principes suos habeant officinarios speciales, marscalcum, dapiferum, pincernam et kamerarium; qui 4 quanto plus sunt laboraturi, tanto plus in stipendio, in uestitu, in equitura pre ceteris sunt honorandi; scilicet unicuique [12 1Kb] istorum 10 libre cum tribus equis tribuantur; quartus marscalco addatur, quorum unum ad precurrendum, alterum ad pugnandum, tertium ad spatiandum, quartum ad loricam portandum. Isti uero tales remanere cupientes,  si apud [13 1Kb] dominos impetrare [14 1Kb] ualeant, quot mansos possideant tot [15 1Kb] libras sue monete uel totum fructum feodi in illo anno pro stipendio persoluant. Ut autem nostrum imperium ab omnibus habeat supplementum, hoc constituimus et firmiter precipimus, ut singuli buringi decem cum 12 funibus de canapo solidos dominis suis impendant, et insuper soumarium cum capistro concedant; quem, si domini uoluerint, ipsi ad primam naualem aquam usque [16 1Kb] perducant. Mansionarius 5 solidos, absarius 30 denarios, bunuarius [17 1Kb] 15, quorumlibet larum [18 1Kb] possessores 6 suppleant. Et ut hec nostri decreti auctoritas inuiolabilem et incorruptam in Dei nomine apud omnes successores nostros obtineat emunitatem [19 1Kb] , cunctis principibus [20 1Kb] qui aderant  astipulantibus, manu propria subter eam roborare decreuimus et annuli nostri signo [21 1Kb] assignari iussimus.

Signum Karoli [Figure: [Signum Karoli] 1Kb] gloriosissimi [22 1Kb] regis. Hernustus notarius ad uicem Lutwardi cancellarii recognoui. Data 8. Idus Iunii anno ab incarnatione Domini nostri Iesu Christi 790, regni autem eius [23 1Kb] 22, ante consecrationem [24 1Kb] . Actum Wormatie feliciter. Amen.



CAROLI MAGNI ET LUDOuICI I CAPITULARE APUD THEODONIS uILLAM.


 Capitula hec spuria primum sub nomine Caroli Magni in Collectionibus conciliorum Crabbii, Coloniensi an. 1567, T. III, p. 269, et aliis edita, deinde a Goldasto in Constitutionibus, et a Sirmondo inter Concilia Gallie, t. II, ex Burchardo et Iuone assumpta annisque 820 et 821 assignata, tum a Baluzio cum Codice uaticano collata annoque 822 ascripta, hic ex Codice Gothano seculi XI iterum prodeunt. Cum igitur Caroli nomen in Codicibus preferant, ad eius tamen regnum nullo modo referri possunt, quod Haistulfus et Hetti anno 813, Hadabaldus et Ebo nonnisi annis 819 et 822 archiepiscopatum adepti sunt. Nec meliori successu Ludouico imperatori assignata sunt, cum Ebone post diem 5 Iunii an. 822 in archiepiscopum electo, et Haistulfo secundum annales Xantenses anno 825 uel secundum alios anno 826 defuncto, conuentum intra hos  terminos habitum fuisse oporteat, eo tamen spatio temporis re uera nec Triburie nec apud Theodonis uillam conuentus celebratus sit. Textum collata B. Baluzii editione, ex Codicibus 1 Gothano sec. XI, et 2. uaticano, cuius lectiones Baluzius affert, eumdem fere qualem Conciliorum editores primo proposuerant, iterum euulgamus.



EX CONCILIO APUD THEODONIS uILLAM HABITO TEMPORE KAROLI MAGNI.


In concilio apud Theodonis uillam, ubi interfuerunt 32. episcopi, Aistulfus Mogontiensis archiepiscopus cum suis suffraganeis; Hadabaldus, Coloniensis archiepiscopus cum suis suffraganeis; Hetti, Treuerensis archiepiscopus, cum suis suffraganeis; Ebbo, Remensis archiepiscopus cum suis suffraganeis, cum nuntiis reliquorum episcoporum Gallie et Germanie, ob nimiam presumptionem quorumdam tyrannorum in sacerdotes Domini bachantium [1 1Kb] , et propter factum quod in Wasconia nouiter accidit de episcopo Iohanne inhoneste et inaudite mordridato, decretum est ut communi consensu et humili deuotione supplicarent [2 1Kb] auribus principis, si  sue pietati complaceret, ut calumnia in Christi sacerdotes peracta iuxta synodalia [3 1Kb] determinaretur pleniter statuta, hoc idem episcoporum iudicio placeret, si ex toto secundum potestatem ipsorum posset definiri, id est, ut canonica feriantur sententia, hi uidelicet qui timorem Domini postponentes, in ministros suos crassare presumunt. Quod si uero pietati illius complaceret [4 1Kb] , iuxta capitula regum precedentium, ubi eorum prouisio misericorditer in offensis pecunie quantitatem interposuit, pro leuigatione scilicet penitentie placuit, ut [5 1Kb] prefate res per pecuniam ab imperatoribus et a sibi [6 1Kb] sacerdotibus ad defensionem concessam, et per penitentiam determinentur [7 1Kb] episcoporum iuditio, si pietas illius conlaudare uoluerit, sic definiri eis complacuit.

 1. Si quis subdiaconum calumniatus fuerit, uulnerauerit, uel debilitauerit, et conualuerit, quinque quadragesimas sine subditis annis peniteat, et trecentos solidos cum sua compositione et episcopalibus bannis episcopo [8 1Kb] componat. Si autem mortuus fuerit, singulas supradictas quadragesimas cum sequentibus annis peniteat, et quadringentos solidos cum tripla sua compositione et episcopalibus bannis triplicibus [9 1Kb] episcopo componat.

2. Si quis diaconum calumniatus fuerit, et conualuerit, sex quadragesimas sine subditis annis peniteat, et quadringentos solidos cum compositione sua et episcopalibus bannis episcopo [10 1Kb] componat. Si autem mortuus fuerit, singulas supradictas sex quadragesimas  cum sequentibus annis peniteat, et sexcentos solidos cum tripla sua compositione et episcopalibus bannis triplicibus [11 1Kb] episcopo componat.

3. Si quis presbiterum calumniatus fuerit et spassauerit,  septem [12 1Kb] quadragesimas sine subditis annis peniteat, et sexcentos solidos cum triplici sua compositione et episcopalibus bannis triplicibus episcopo componat. Si autem mortuus fuerit, duodecim annorum penitentia secundum canones ei inponatur, et nongentos solidos cum triplici compositione sua et episcopalibus bannis triplicibus episcopo componat

4. Si quis episcopo insidias posuerit, comprehenderit, uel in aliquo deshonestauerit, decem quadragesimas sine [13 1Kb] subditis annis peniteat, et presbyteri non [14 1Kb] occisi triplicem compositionem componat. Si autem casu et non sponte occiditur, cum comprouincialium episcoporum consilio homicida peniteat. Si quis autem sponte eum occiderit, carnem  non comedat, uinum non bibat cunctis [15 1Kb] diebus uite sue, cingulum militare deponat, absque spe coniugii in perpetuo maneat.

Aistulfus Mogontiensis archiepiscopus dixit: »Si principibus placuerit aliisque fidelibus suis, rogemus ut conlaudetur et subscribatur.« Et conlaudatum est et subscriptum est tam a principe quam a ceteris omnibus.



CAPITULUM AECCLESIASTICUM


Apud Theodonis uillam [16 1Kb] a Karolo [17 1Kb] magno et Luthowico et primis Gallie conlaudatum et subscriptum.

Placuit nobis et fidelibus nostris, ut sicut ab episcopis et reliquis sacerdotibus, ac Dei seruis, alio anno Triburie [18 1Kb] ammoniti fuimus et rogati, ut episcopi et eorum ministri, quos Deus suo, non humano,  iudicio reseruauit, iuxta sanctorum canonum sanctorumque patrum ac capitularium precedentium regum coram positorum statuta, ut Dei sacerdotes eorumque cooperatores, quorum intercessionibus, supplicationibus sancta Dei ecclesia constare uidetur, intacti permaneant, constituimus:

1. Ut si quis subdiaconum calumniatus fuerit, et conualuerit, penitentia canonica peniteat, et trecentos solidos episcopo componat. Et si mortuus fuerit, iuxta id quod canones precipiunt peniteat, et quadringentos solidos episcopo componat.

2. Si diaconum [19 1Kb] calumniatus fuerit, et conualuerit, peniteat secundum canones, et quadringentos solidos episcopo [20 1Kb] componat. Si non conualuerit,  iuxta precepta synodalica peniteat, et sexcentos solidos episcopo componat.

3. Si presbyter male tractatus fuerit [21 1Kb] et spassauerit, secundum eius episcopi sententiam peniteat in cuius territorii potestate esse dinoscitur [22 1Kb] . Si autem  mortuus fuerit, ut synodus diiudicauerit peniteat, et 900 [1 1Kb] episcopo componat.

4. Et si quis episcopo insidias posuerit, comprehenderit, uel in aliquo dehonestauerit, peniteat secundum canonum statuta, et presbyteri non [2 1Kb] occisi triplicem compositionem cum iustitiis que in superiori capitulo scripta et confirmata esse uidentur, componat.

5. Si quis per industriam episcopum occiderit, iuxta id quod apud Triburiam [3 1Kb] a 20 episcopis decretum est, et quod ibi a nobis et a primatibus tocius [Gallie [4 1Kb] et] Germanie benigna conlaudatione conlaudatum et subscriptum est, peniteat, [et pecuniam a nobis concessam ecclesie uiduate persoluat [5 1Kb] ].

 6. Et hoc de nostro adiecimus, ut si quis in his supradictis sanctorum canonum nostrique decreti sanctionibus  episcopis inobediens et contumax extiterit, primum canonica sententia feriatur, deinde in nostro regno beneficium non habeat, et alodis eius in bannum mittatur; et si annum et diem in nostro banno permanserit, ad fiscum nostrum redigatur, et captus in exilium religetur, et ibi tamdiu custodiatur et constringatur, donec coactus Deo et sancte ecclesie satisfaciat, quod prius gratis facere noluerat.

Et si omnibus uobis ista complacuerint, dicite. Et tercio ab omnibus conclamatum est: Placet. Et imperatores et pene omnes Gallie [et [6 1Kb] Germanie] principes subscripserunt, singuli singulas facientes cruces. Et ecclesiasticus ordo Deo et principibus laudes referentes ymnum Te Deum laudamus decantauerunt.  Et sic soluta est synodus.



LUDOuICI I IMPERATORIS PACTUM CUM PASCHALI PAPA .


 Charta inde a seculo duodecimo celeberrima atque seculis subsequentibus pro sincera habita, in authentico exemplari aut quod pro authentico habeatur haud amplius exstat. Siquidem qui nostro euo auctoritatem eius iterum uindicare conatus est, ill. Marinus Marinius Tabularii uaticani prefectus, in libro Nuouo Esame dell' autenticità de' diplomi di Ludouico Pio, Ottone I, e Arrigo II, sul dominio temporale dei Romani pontefici. Roma 1822, in 8o, pagina 103 textum qualem in Codice Cencii Camerarii Colonnensi sec. XIII inuenerat excudit. Cum igitur questio de fide diplomati habenda, ex conditione territorii pontificii tempore Ludouici imperatoris lucem certissimam accipiat, paucis de historia eius monendum est.

Anno 753, mense Octobri, Stephanus II papa, imperatore Constantinopolitano iubente, ad Aistulphum Langobardorum regem profectus est, exarchatum Rauennatem et reliqua loca ab eo inuasa repetiturus. Quod cum frustra attentasset, Pippinum regem adiit, atque primum die 6 Ianuarii an. 754 Pontigone promissione de auxilio ferendo accepta, in conuentu publico Carisiacensi pactum de defensione Ecclesie Romane atque de coronatione Pippini filiorumque eius iniit, quo Pippinus ea que Aistulphus Grecis abstulerat se Romane Ecclesie collaturum promisit. Conditio ista his uerbis expressa erat [a 1Kb] : A Lunis cum insula Corsica, deinde in Suriano, deinde in monte Burdone, inde in Berceto, deinde in Parma, deinde in Regio, et exinde in Mantua atque in Montesilicis, simulque uniuersum exarchatum Rauennantium sicut antiquitus erat, atque prouincias uenetiarum et Istriam, necnon cunctum ducatum Spoletinum siue Beneuentanum. Bellum tamen magna cum difficultate susceptum [b 1Kb] , eam tantum ad finem gestum [c 1Kb] et anno 755 finitum est, ut Langobardi Pentapolim, [d 1Kb] Narnias et [e 1Kb] Cecanum, Tuscie atque Campanie Romane urbes ab ipsis inuasas, et reliqua unde populus Romanus conquereretur redderent; quibus, bello reparato, anno 756 Comiaclum accessit. Unde confecta Pippini donatio, has ciuitates complectebatur [f 1Kb] : Rauennam, Ariminum, Pensaurum, Concam, Fanum, Cesinas, Sinogallias, Aesim, Forum populi, [g 1Kb] Forum Liuii cum Sassubio, Montem Feltri, Acerrem, Agiomontem, Montem Lucati, Serram castellum sancti Marini, Bobium, Urbinum, Calles, Luciolis, Eugubium et Comiaclum; sed et Fauentiam, ducatum Ferrarie [h 1Kb] , necnon, Imolam Bononiam et Gabellum [i 1Kb] simul traditas fuisse, ex subsequentibus patet; nec unquam pontificem ulterius quid apud Pippinum impetrasse reperimus. Annis duodeuiginti post, Desiderio primum fuso, Spoletini, Reatini, incole ducatus Firmani, Auximani, Anconitani et habitatores castelli Felicitatis ad Hadrianum papam se contulerunt [i 1Kb] , et Carolus rex, Rome Hadriano restitutionem exarchatus a Desiderio inuasi pollicitus, preterea donationem Pippini Carisiacensem confirmauit [k 1Kb] . Quibus promissis, Hadrianus anno 774 uel 775 partem exarchatus recepit [l 1Kb] , reliquam uero, scilicet Imolam, Bononiam, Gabellis, Fauentiam, ducatum Ferrarie, Comiaclum, Forum Liuii, Forum populi, Cesenam, Bobium, Tribunatum decimum, archiepiscopo Rauennate renitente, et castellum Felicitatis a duce Clusino inuasum [m 1Kb] , nonnisi anno 775 uel 776 recuperare potuit [n 1Kb] . At uero Hadrianus ad ulteriora progressus, inde ab anno 777 terras flagitare cepit, nec ab ipso nec a Stephano Pauloue unquam possessas, sed quas pontificibus a regibus Langobardorum aliisue olim ereptas atque ex donatione Carisiacensi sibi restituendas contendebat. Primo [o 1Kb] inde ab anno 777 ciuitates aliquot in Tuscia Langobardorum sitas, ducatus Spoletinum et Beneuentanum, Corsicam  et patrimonium Sabinense, tum [a 1Kb] Terracinam occupatam rursusque amissam, Caietam, Neapolim et patrimonia partium earum affectabat, obtinuitque a Carolo anno 781 Rome presente filiis eius Pippino et Ludouico in reges Langobardorum et Aquitanie consecratis, concessionem patrimonii Sauinensis »pro luminariorum concinnationibus atque alimoniis pauperum,« quod tamen nonnisi an. 783 a missis Caroli B. Petro traditum est. Eodem tempore uel certe anno 787 ciuitates in Tuscia Langobardorum, Suana, Tuscana, Biteruum, Balneum Regis et cetere, scilicet Castellum Felicitatis, Urbs uetus, Ferentum, Orta, Marca, restitute sunt [b 1Kb] . Quibus Populonium et Rosellas necnon ciuitates in partibus Beneuenti [c 1Kb] tum Capuam [d 1Kb] addi, annis 787 et 787  flagitabat; obtinuitque in tertio Caroli itinere Romano promissionem de tradendo Beneuento, irritam tamen, quod rex, Grimoaldi ducis fauore ductus, episcopia quidem monasteria curtes publicas et ciuitates absque incolis pape contradi, earum habitatores tamen in Grimoaldi fide persistere concessit. Is Hadriani expostulationibus Carolique fauoribus finis exstitit, nam nec ultra Hadrianum aliquid obtinuisse, nec successorem eius Leonem III anno 808 ex pacto Carisiacensi Corsicam [e 1Kb] insulam efflagitantem meliori fortuna usum fuisse, reperimus. Constat igitur, Carolum ea que, Desiderio Ticinum adhuc tenente et euentu belli ambiguo, in pacto Carisiacensi renouato pontifici promiserat, integra seruare nec uoluisse nec potuisse, ea fortasse ratione ductum, quod pontifices iura sua in territoria singula ad meridiem linee descripte posita, prout tenebantur et polliciti esse uidentur, probare nequiuissent [f 1Kb] .

Carolo igitur obeunte res ita comparata erat, ut pontifices sub imperio Francorum, 1o ex antiquo iure urbem Romam cum ducatu suo, id est Campaniam cum Maritima usque ad [g 1Kb] Ceperanum et Terracinam, et Tusciam Romanorum, scilicet ciuitates Portum, Centumcellas, Cerem, Bledam, Marturianum, Sutriam, Nepem, Castellum, Gallisum, Ortum, Polimartium, Ameriam, Tudam, Perusiam cum insulis tribus, Narniam et Utriculum; 2o ex donatione Pippini et Caroli exarchatum Rauennantum, Pentapolim et Aemiliam, cum ciuitatibus supra memoratis; tum 3o ex pacto Carisiacensi et iure Carolo regi probato territorium Sauinense, ciuitates in Tuscia Langobardorum supra memoratas , et iura in ducatu Beneuentano sibi tradita possiderent; affectarent uero, nec tamen euincere potuissent: 4o plurima a meridie linee a Lunis cum insula Corsica per Surianum, montem Bardonis, Bercetum, Parmam, Regiam, Mantuam, Montem Silicis porrecte, precipue Corsicam, Populonium et Rosellas, ducatos Spoletinum et Beneuentanum, Capuam, Caietam, Neapolim cum patrimoniis ibidem sitis, partim a Francis, partim a ducibus Beneuentaneis, partim a Grecis possessa. Quibus a Ludouico imperatore nichil preter curtem regalem in Germania additum [h 1Kb] est. Unde confirmationem que sub nomine eius circumfertur commentitiam esse, haud dubie apparet, non solum propter uitia forme, sed qua insule Sardinia et Sicilia atque Campanie Beneuentane pars cum ciuitatibus Sora, Arce, Aquino, Arpino, Teano, Capua, et patrimonia Beneuentanum, Salernitanum, Neapolitanum, et Calabrie superioris et inferioris, que nec in potestate Francorum essent, pape concedi dicantur. Charte exemplar omnium que exstant uetustissimum, scilicet in Codice uaticano n. 1984, sec. XII ineunte exaratum, nacti, textum inde desumptum iam proponimus.

 In nomine domini Dei omnipotentis Patris, et Filii, et Spiritus sancti. Ego Ludouicus imperator Augustus, statuo et condo per hoc pactum confirmationis nostre, tibi beato Petro principi apostolorum, et per te uicario tuo dompno Paschali [1 1Kb] summo pontifici et uniuersali pape et successoribus eius in perpetuum, sicut a predecessoribus uestris usque nunc in uestra potestate et ditione tenuistis et disposuistis, ciuitatem Romanam cum ducatu suo, et suburbanis, atque uiculis omnibus, et territoriis eius, montanis ac marittimis, litoribus, ac portubus seu cunctis ciuitatibus, castellis, opidis, ac uiculis in Tuscie partibus, id est [2 1Kb] Portum, Centumcellas, Chere, Bledam, Manturanum, Sutrium, Nepe, Castellum, Gallisem, Hortem, Polimartium, Ameriam, Todem, Perusiam [3 1Kb] cum  tribus insulis suis [4 1Kb] , id est maiorem et minorem, Puluensim [5 1Kb] , Narniam, Utriculum, cum omnibus finibus ac territoriis ad suprascriptas ciuitates pertinentibus. Simili modo in partibus Campanie Segniam, Anagniam,  Ferentinum, Alatrum, Patricum, Frisilunam, cum finibus Campanie necnon et [6 1Kb] Tiburim, cum omnibus finibus ac territoriis ad easdem ciuitates pertinentibus, nec non et [7 1Kb] exarchatum Rauennatem cum integritate, cum urbibus, ciuitatibus, opidis, et castellis, que pie recordationis domnus Pipinus rex ac bone memorie genitor noster Karolus imperator beato Petro apostolo et predecessoribus uestris iamdudum per donationis paginam restituerunt, hoc est ciuitatem Rauennam, et Emiliam [8 1Kb] , Bobium, Cesenam, Forumpopuli, Forumliuii, Fauentiam, Imolam, Bononiam, Ferrariam, Comiaclum, Adrianisque [9 1Kb] et Gabelum cum omnibus finibus, territoriis, atque insulis terra [10 1Kb] marique ad supradictas ciuitates pertinentibus. Simulque [11 1Kb] et Pentapolim, uidelicet Ariminum,  Pensaurum [12 1Kb] , Fanum, Senegalliam [13 1Kb] , Anconam, Ausimum, Humanam, Hesim, Forumsimpronii, Montemferetri, Urbinum [14 1Kb] , et territorium ualuense [15 1Kb] , Callem, Luciolis, Eugubium [16 1Kb] cum omnibus  finibus ac terris ad easdem ciuitates pertinentibus. Eodem modo territorium Sabinensem [1 1Kb] sicut a genitore nostro Karolo imperatore beato Petro apostolo per donacionis scriptum concessum est sub integritate, quemadmodum ab Itherio et Magenario abbatibus, missis illius, inter idem territorium Sabinense atque Reatinum diffinitum est. Item in partibus Tuscie Longobardorum Castellum Felicitatis, Urbiuetum, Balneum regis, Ferenti, Castrum Biteruium [2 1Kb] , Orthas, Marcam [3 1Kb] , Tuscanam, Suanam, Populonium, Rosellas, et insulas, Corsicam, Sardiniam, et Siciliam sub integritate cum omnibus adiacentibus, ac territoriis, maritimis, litoribus, portubus ad suprascriptas ciuitates et insulas pertinentibus. Item in partibus Campanie Soram, Arces, Aquinum, Arpinum,  Theanum, et Capuam, et patrimonia ad potestatem uestram et dicionem pertinentibus [4 1Kb] , sicut est patrimonium Beneuentanum, et Salernitanum, et patrimonium Calabrie inferioris, et superioris, et patrimonium Neapolitanum, et ubicumque in partibus regni atque imperii a Deo nobis commissi patrimonia uestra esse noscuntur. Has omnes suprascriptas prouincias, urbes, et ciuitates, opida, atque castella [5 1Kb] , uiculos, ac territoria, simulque [6 1Kb] patrimonia iam dicte ecclesie tue, beate Petre apostole, et per te uicario tuo spirituali patri nostro donno Pascali, summo pontifici et uniuersali pape, eiusque successoribus usque in finem seculi eodem [7 1Kb] modo confirmamus, ut in suo detineant iure, principatu, atque dicione.

 Simili modo per hoc nostre confirmacionis decretum firmamus donaciones, quas pie recordationis donnus Pipinus rex auus noster, et postea donnus et genitor noster. Karolus imperator beato apostolo Petro spontanea uoluntate contulerunt. Nec non et censum, et pensionem, seu ceteras daciones [8 1Kb] , que annuatim in palacium regis Longobardorum inferri solebant, siue de Tuscia Longobardorum, siue de ducatu Spoletino [9 1Kb] , sicut in suprascriptis donacionibus continentur [10 1Kb] , et inter sancte memorie Adrianum papam, et dompnum ac genitorem nostrum Karolum imperatorem conuenit, quoniam [11 1Kb] idem pontifex eidem de suprascriptis ducatibus, id est [12 1Kb] Tuscano et Spoletino [13 1Kb] , sue [14 1Kb] auctoritatis preceptum confirmauit,  eo scilicet [15 1Kb] modo, ut annis singulis predictus census ecclesie beati Petri apostoli persoluatur salua super eosdem ducatus nostra in omnibus dicione, et illorum ad nostram partem subieccione. Ceterum sicut diximus omnia superius nominata ita ad uestram [16 1Kb] partem per hoc nostre confirmacionis decretum roboramus, ut in uestro uestrorumque successorum permaneat iure, principatu, atque dicione, ut nec a nobis, nec a filiis uel successoribus nostris,  per quodlibet argumentum siue machinacionem quacumque parte minuatur uestra potestas, aut uobis de suprascriptis omnibus, uel successoribus uestris inde aliquid subtrahatur, de suprascriptis uidelicet prouinciis, urbibus, ciuitatibus, oppidis, castris, uiculis [17 1Kb] , territoriis, atque patrimoniis, necnon et pensionibus, atque censibus; ita ut neque nos ea subtrahamus, neque quibuslibet subtrahere uolentibus consenciamus, sed pocius omnia que superius leguntur, id est prouincias, ciuitates, urbes, oppida, castella, territoria, patrimonia, atque insulas, census, et pensiones ecclesie beati Petri apostoli, et pontificibus in sacratissima illius sede in perpetuum residentibus in quantum possumus nos deffendere promictimus. Ad hoc, ut omnia ea in illius ditione ad utendum, et  fruendum, atque disponendum firmiter ualeat obtineri. Nullamque in eis nobis partem, aut potestatem disponendi, uel iudicandi, subtrahendiue, aut minorandi uendicamus, nisi quatenus ab illo, qui eo tempore huius sancte ecclesie regimen tenuerit, rogati fuerimus. Et si quilibet homo de supradictis ciuitatibus ad uestram ecclesiam pertinentibus ad nos uenerit, subtrahere se uolens de uestra dicione et potestate, uel aliquam quamlibet iniquam machinacionem metuens aut culpam commissam fugiens, nullo modo eum [18 1Kb] recipiemus, nisi ad iustam pro eo faciendam intercessionem, ita dumtaxat si culpa, quam commisit, uenialis fuerit inuenta, sin aliter conprehensum uestre potestati eum remictamus. Exceptis his, qui uiolenciam, uel oppressionem potenciorum  passi ideo ad nos uenerint, ut per nostram intercessionem iusticiam accipere mereantur, quorum altera condicio est, et a superioribus est ualde disiuncta. Et quando diuina uocacione huius sacratissime sedis pontifex de hoc mundo migrauerit, nullus ex regno nostro aut Francus, aut Langobardus, aut de qualibet gente homo sub nostra potestate constitutus, licentiam habeat contra Romanos [19 1Kb] aut publice, aut priuate ueniendi uel [20 1Kb] electionem faciendi, nullusque in ciuitatibus, uel territoriis [21 1Kb] ecclesie beati Petri apostoli potestatem pertinentibus aliquod malum propter hominem [22 1Kb] facere presumat. Sed liceat Romanis cum omni ueneracione, et sine qualibet [23 1Kb] perturbacione honorificam suo pontifici exhibere sepulturam. Et eum quem diuina inspiracione [24 1Kb]  et beati Petri intercessione omnes Romani uno consilio atque concordia sine aliqua promissione ad pontificatus ordinem elegerint [25 1Kb] sine qualibet ambiguitate uel contradictione more canonico consecrary [26 1Kb] , et dum consecratus fuerit, legati ad nos uel ad successores nostros reges Francorum dirigantur, qui inter nos et illum amicitiam, et caritatem, et pacem socient, sicut temporibus pie recordacionis  donni Karoli attaui nostri, seu donni Pipini aui nostri, uel eciam Karoli imperatoris genitoris nostri consuetudo erat faciendi.

Hoc autem ut ab omnibus fidelibus sancte Dei ecclesie et nostri firmum esse credatur, firmiusque per futuras generaciones et secula uentura custodiatur, proprie manus signaculo, et uenerabilium episcoporum, atque abbatum, uel eciam optimatum nostrorum sub iureiurando, promissionibus, et subscriptionibus  pactum istud nostre confirmacionis roborauimus et per legatum sancte Romane ecclesie Theodorum nomenculatorem domino Paschali [1 1Kb] pape direximus.

Ego Ludouicus misericordia Dei imperator subscripsi. Et subscripserunt tres filii eius, et episcopi 10, et abbates 8, et comites 15, et bibliothecarius unus, et mansionarius unus [2 1Kb] .



EUGENII II CONCILIUM ROMANUM .


 Canones eius 36, 37, 19, 38 et 33, inter Lotharii imperatoris leges receptos esse iam adnotauimus; cum igitur textus concilii, cuius nonnisi pars hucusque in collectionibus exstabat, integer in Codice bibl. ducalis Guelferbytane Blankenburgico sese obtulisset, eum exscribendum et hoc potissimum loco sistendum dum duximus. Capitula ita inscripta: Hec kapitula domni Hlotharii imperatoris sunt CIIII. que non legitur in ere, fol. Codicis 113-115, textus fol. 120-12. legitur.

 1. Ut episcopus bono approbatus opere ordinetur. In hoc capitulo monet ut apostolica in ordinandis seruetur auctoritas, deinde subiungit uerba pastoralis libri.

2. Ut nullus episcopus aliusque sacerdos muneribus ordinetur. In hoc capitulo monet, ut simoniaca heresis caueatur, quia tam dans quam accipiens proprio priuari debet officio.

3. Qualiter episcopum docere et consistere oportet. In hoc capitulo hortatur, ut uerbis et factis prelati iter bene uiuendi subditis demonstrent.

4. De indoctis sacerdotibus. Hic fit admonitio, ut indocti ministri ab officio suspendantur, quo usque ipsis edoctis licentia ministrandi detur. Sin autem doceri non potuerint, in episcopi arbitrio erit qualiter tractandi sint.

5. Ut in elegendis episcopis canonum regula seruetur. Canonum uero regula est, ut episcopus non habeatur, qui a clero et plebe non eligitur.

 6. Ut episcopi extra propriam parrechiam non morentur. Hic facit mentionem Sardicensis concilii, in quo precipitur, ut ultra trium ebdomadarum spatium episcopi extra suum episcopatum non maneant, nisi forte licentia metropolitani.

7. Ubi clerici consistere debeant. In hoc capitulo precipitur, ut iuxta ecclesiam claustra constituatur, ubi sit refectorium et dormitorium et relique officine clericorum usibus apte.

8. De sacerdotibus in subiectis plebibus constituendis. In hoc capitulo optatur, ut presbyteri plebium cum consensu fidelium reuerentius ordinetur.

9. Ut clerici non plusquam sufficiat ordinentur. Monet enim, ut in congregandis clericis modus teneatur, uidelicet ne plus admittantur quam facultas rerum eis canonice adtributa sufficere possit.

10. De sacerdotibus qui in ecclesiis uel in monasteriis non habitant. Hic precipit, ut presbyteri in secularibus domibus non habitent, sed in ecclesia  aut in monasteriis ubi feminarum non est habitatio.

11. Ut sacerdos non aliquo ludo delectetur, quatinus beatus existere possit die ac nocte in lege Domini meditando.

12. Ut sacerdotes fenoris aliquid aut rustica ministeria non exerceant. Hic monet a uenatione et rusticis operibus sacerdotes abstinere, monetque ut absque ornatu sacerdotali de domibus suis non exeant.

 13. Si sacerdotes testimonium dicant. Hic precipitur, ut sacerdotes non cogantur fieri testes, sed si oportunitas exigerit, a proprio episcopo interrogentur, ne ueritas occultetur.

14. Ubi sacerdotem post condemnationem esse oportet. Hic precipitur ut sacerdos depositus in tali loco ab episcopo collocetur, in quo peccata sua deflendo iterum non peccet.

15. De suspectis sacerdotibus. Hic itaque monet, ut sacerdos bis siue tertio de qualibet femina famam habens ab episcopo correctus, si loqui cum ea comprobatus fuerit, canonice iudicetur.

16. Ut episcopis de subiectis plebibus aliisque piis locis non liceat res auferre. In hoc capitulo precipitur, ut nec de plebibus nec de aliis piis locis aliquo modo res proprie auferantur.

17. De presbyteris qui pro unius oblatione alterius nolunt suscipere. Hic precipitur ut presbyter pro alicuius gratia alterius oblationem non spernat.

 18. Qua auctoritate dimissorie fiant aut credantur. Hic precipitur, ut nonnisi postulatus episcopus clerico licentiam ad alteram ecclesiam transeundi concedat.

19 Ut episcopi uniuersique sacerdotes habeant aduocatos, pro reuerentia uidelicet sacerdotali, excepto publico reatu.

20. De his qui aduocatum inuenire nequeunt. De his precipit, ut coram plebe ab episcopo discutiantur, et si male fame fuerint, canonice iudicentur.

21. De monasterio uel oratorio quod a proprio domino soli edificatum est. In hoc capitulo precipitur, ut nec oratorium uel monasterium a proprio domino edificatum uiolenter auferatur, sed liceat ei per consensum episcopi bone fame habere presbyterum.

22. De inuasione quasi pro parte ecclesie facta. Si quispiam inuasor comprobatus, dicat pro parte ecclesie se egisse, de priuata sibi re pertinente, ab  ipso suoque herede soluatur inuasio; sacerdos denique in tali culpa pauper inuentus, a proprio canonice iudicetur episcopo, ut non ecclesia sibi commissa damnum sustineat.

23. De senedochiis et [1 1Kb] ptochiotrofiis nosocomiis [2 1Kb] et orfanotrofiis et gerontocomiis brefotrofiis [3 1Kb] et monasteriis tam monachorum quam sanctimonialium definitum est, ut hec omnia pia loca per sollicitudinem episcopi intentio construentium conseruetur.

24. De piis locis qui sine presbyteris existunt.  Definitum est [1 1Kb] ut si ad ius ecclesie pertinent, ab episcopo ordinentur; si uero ad seculares homines respiciunt, ab episcopo ipsi admoneantur, ut infra trium ebdomadarum spatium ordinentur.

25. De destructis ecclesiis. Hic constitutum est, ut ecclesia destructa de propria facultate restauretur, aut si minor est facultas, populi auxilio reparetur.

26. Si episcopus a subiectis sacerdotibus et clericis dationes exigat. De hoc capitulo definitum est, ut nullus episcoporum a presbyteris uel clericis amplius exigat quam statutum est.

27. Quales abbates sint constituendum. In hoc capitulo precipitur, ut edocti sint et presbiterii [2 1Kb] honore fulti.

28. Docet qualiter monachi uel abbates conuersari debeant. Quamquam plura genero monachorum obseruanda, et alia omnimodo sint refutanda, tamen de his qui in solo habitu existunt, diligenti cura debet  unusquisque episcoporum in sua diocesi decertare, ut qui religiositate conantur illudere, boni pastoris studio quoartentur, ut aut proprium quod fuerit reuertantur monasterium, aut perspectum congruum in alium mittantur. Ut qui semel se Deo uouerunt et habitum monachorum ostenderunt, uel comas totonderunt, regularem [3 1Kb] teneant uitam, ut in uno scilicet ut conuenit dormitorio uel refectorio dormientes atque existentes, et ad similitudinem apostolorum omnia peragentes, quia nequisquam quod habebat aliquid suum esse dicebat, sed erant illis omnia communia.

29. De feminis que habitum religionis susceperunt. Definitum est, ut femine que habitum religionis sub obtentu religiositatis susceperunt, in ipso permanere [4 1Kb] cogantur, et in monasteriis ad exemplum uirorum uiuere compellantur.

30. De negotiis et laborationibus die dominica non faciendis. Definitum est, ut qui contra hanc sanctionem fecerit, per penitentiam purgari debeat.

 31. De criminalibus causis et furtis ceterisque similibus die dominico inuentis. In hoc capitulo definitur, ut qui in aliis diebus hec scelera patrasse inuenitur, licentia sit eos capiendi ac iudicandi. Deindeque precipitur, ut die dominica nemo puniatur.

32. De his qui sine ostenso crimine inuiti in monasteriis detinentur. Definitum est, ut sicut ille qui sponte monasterium ingreditur, non habeat licentiam exeundi, ita ille qui inuitus intro mittitur, nisi uoluerit non detineatur.

33. Ut laici ad missas in presbiterio non consistant. Hic hortatur, ut sicut loca clericorum et laicorum, ita uirorum ac feminarum sint discreta.

34. De scolis reparandis pro studio litterarum. Hic fit admonitio, ut in episcopiis atque plebibus magistri liberalium artium super scolas constituantur. Quod si magistri liberalium artium defuerint, tamen diuinarum scripturarum omnimodo perquirantur.

 35. De conuiuiis festis diebus non faciendis. In hoc capitulo saltationes et turpia uerba et ritus gentilium interdicuntur. De his uero admoniti qui emendare noluerint, communione priuandos decernit.

36. De his qui adhibitam sibi uxorem reliquerunt, et aliam sociarunt. Hic ad memoriam reuocantur dominica sententia, ut nulli liceat uxorem suam dimittere, excepta causa fornicationis. Quod si reliquerit et aliam duxerit, ad priorem redire postea monetur. Quod si utrisque pro religione separatio placuerit, monet ut sine episcopi consilio non fiat.

37. Ut non liceat uno tempore duas habere uxores, uxoremue et concubinam. De illo uero qui cum uxore concubinam habet, precipit, ut si admonitus eam a se abicere noluerit, communione priuetur.

38. De incestis coniunctionibus. Hic precipitur, ut  nullus propinquam nec quam propinquus habuit uxorem ducat.

39. De forensibus presbyteris qui per uitiosos episcopos ordinantur. Hic precipit, ut absque ullius licentia nullus deinceps presbyter ordinetur.

40. Ut presbyteri qui in diuersis baptisteriis uel quibuscumque sacris oratoribus inexcusabiliter ad concilium diocesis episcopi occurrant.

41. Ut laicus qui alterius presbyterum ecclesie cuiuscumque sua potestate instituerit non prebente consensu episcopo cuius parrechia uidetur existere, ad fidelium communione separetur; presbyter uero, si ab episcopo suo uocatus redire noluerit, proprium gradum amittat.



INCIPIT CAPITULA ADMONITIONIS EUGENII PAPAE CONSILIO ET SUBSCRIPTIONE EPISCOPORUM FACTA.

Fratres et cepiscopi sacerdotes et cuncti cleri. Quoniam religiosus sancto Spiritu congregante conuentus hortatur, ut quecumque pro disciplina ecclesiastica  sunt, cura diligentiore tractemus, si placet fratres ea que ad hortationum tenorem pertinent iuxta diuine legis precepta et Nicenorum canonum constituta ita iuuante Domino in omne euum mansura solidemus, ut nulli fas sit sine status sui periculo uel diuinas constitutiones uel apostolice sedis decreta temerare, quia nos qui potissimi sacerdotes administramus officia talium transgressionum culpa respiciet, si in causis Dei desides fuerimus inuenti. Quia meminimus qualiter comminetur Dominus negligentie sacerdotum. Siquidem reatum maiorem delinquit, qui potiore honore perfruitur, et grauiora facit uitia peccatorum sublimitas dignitatum. Cauendum ergo inprimis est, ne a sacros gradus quod gestis prioribus ante perscriptum est, ut quicquid contra legem aut sanctorum canonum instituta aut decreta patrum inuentum fuerit, de singulis capitulis, seu de his qui inscii sunt litterarum et doctrinarum, in honorem inuenti nec non qui contra statuta  inuenti fuerint, que uestre existunt sanctitati dicenda, uel aliqua parte membrorum perpessi, et qui ex penitentibus ad sacros ordines adepti. Quisquis talium consecrator extiterit prouideat. Nos enim in nullo uolumus seueritatem exercere, sed qui in causis Dei contumacia uel delicto deliquerit, aut ipse quod perperam fecit abolere noluerit, in se quicquid in alio non resecari inueniet. Quod ut deinceps possit tenacius custodire, si placet omnes causas et subscriptiones proprias commodate ut synodali iudicio auditus claudatur inlicitis.

Responsio episcoporum. 1. uere cognoscimus gratia sancti Spiritus cor apostolatus uestri succensum, ut tante miserie squalores fidelium mentibus detergantur; et quasi uulnus corpori infixum addito talium miserie obserato salutari antidoto curetur, sicut bene prouisum est interdictione que contraria sunt, ne duo quispiam cuiuscumque regentes sacrique baptismatis unda lotus attemptet, ut non tanti  piaculi sicut audita sunt mole oppressi precipitii incidant ut ne uoragine mereantur iniquitatis uitari debeant, atque radicitus euellantur.

Secunda admonitio pontificis. 2. Necessaria rerum dispositione constringimur, in apostolice sedis moderamine conuenimus, si canonum paternorum decreta librare, et retro presulum decessorumque nostrorum precepta metiri, ut que presentium necessitas temporum restaurandis ecclesiis relaxanda deposcit, et adhibita consideratione diligenti, quantum possumus fieri temperemus, quod nec in totum formam ueterum uideamur excedere regularum, et reparandis militie clericalis officiis, que per diuersas prouincias neglecta uideantur recuperentur in melius, ut que per loca destitute eclesie competentis ex auxilii salutare subsidium restaurande non  neglegamus, animarum nostrarum salutem, ne nobis ad magnum eueniat reatum, si tanto coortante periculo in quantum ualuerimus si neglegimus subueniri.

Secunda responsio episcoporum. 3. Etiam si nulla staret necessitas ecclesiastice discipline expetenda, reuera nobis fuerat illud priuilegium sedis uestre, quod susceptis regni clauibus post resurrectionem saluatoris per totum orbem beatissimi Petri singularis predicatio uniuersorum in luminationem prospexit; cuius uicarii principatus sicut eminet, ita metuendus est ab omnibus et amandus. Proinde nos Deum in uobis primitus adorantes, cui sine querela seruitus ad fidem recurrisemus apostolico ore laudatam, id est responsa querentes, unde nichil errore nichil presumptione sed pontificali totum deliberatione precipitur, ut quod obseruare uelitis, apostolicis affatibus instruamur. Quatenus et fraternitate collecta prolatis in medium uenerandi synodi constitutis, aduersus ea que contraria sunt legi uestra auctoritate subnixi quid oporteat in hominibus  ordinationem fieri intellegere Deo iuuante possimus. Erit profecto uester triumphus, si apostolatus uestri temporibus quod sancti Petri cathedra obtinere catholica audeat ecclesia, si nouella zizaniorum semina fuerint omnino stirpata, orante pro nobis sancto apostolatu uestro, iugi euo diuina conseruet eternitas.


Exaudi Christe Eugenio pape uita.

4. Oramus sanctitatem uestram, ut aures uestras intima cordis affectione per singula attentius accommodare procuretis, ut noster labor in omnibus nostrarum animarum proficiat ad salutem; et si uobis placet ut audiatis, legantur coram omnibus. Uniuersi respondentes dixerunt: legantur.


Theodorus diaconus legit.

In nomine Patris et Filii et Spiritus sancti quod est trinitas indiuidua, primis omnium de ecclesiis  Dei que per singula loca in parrechiis uicos uel ciuitates in ruinis neglecto reiacent, in quibus nec officia aut luminaria fiunt, nec etiam ibidem pro aliquo seruitio inueniuntur, et dotes que ex tempore consecrationis ibidem date fuerunt, ablate sunt, nec recordantur quas prius possidebant; preuidete itaque fratres, qualiter domus Dei, ut honorem habeant a fidelibus christianis, restaurate existant, et primitie et redditus quos Deus fidelibus iussit ibidem offerre, non minuantur. Ut sacerdotes ministrique Dei secundum Deum ibidem seruientes et conuersantes suum possint obseruare propositum. Quia scriptum est, sacerdotes non aliis uacent nisi sola oratione lectione et predicatione. Nam quis securus iudicem nuntiet si preco tacet? et ut per prophetam Dominus comminans ait: Si non annuntiaueris iniquo iniquitatem suam, sanguinem eius de manu tua requiram. Quia si sacerdotes inopes aut inprudentes existunt, qualiter possunt aliis subuenire?  Quia qui sibi nequam est, cui alii bonus erit? Quam ob rem si Dei domus in paupertate aut destructione inueniantur, quomodo populus Dei docere possit? Pensate fratres qualem rationem ante tribunal Christi reddituri erimus, uideat plebs christiana si domus Dei hec patiuntur, quid de se [1 1Kb] suaque domo suisque posteris estimetur? Quoniam de omnibus actionibus et neglegentiis sumus in tremendo examine rationem Deo reddituri.

5. Itaque sacerdotes et ministri Christi qui inter gradus clericorum ordinati existunt, debito officio secundum Deum et doctrinam patrum in omnibus conseruentur, eruditi existentes in diuinis libris, ualeantque se conspicere et alios emendando docere. Ut quibus commissa sunt diuina tractare misteria, prudenter atque decenter [2 1Kb] cum Dei timore sua ualeant  ministeria adimplere, ut Deo cui assistunt profecto placere possint.

6. Cauendum quippe est, ut non ineruditi ad ministerium Christi uel inlitterati ut decet accedant, ne, quod absit, eueniat sicut Dominus ait: Si cecus ceco ducatum prestitit, ambo in foueam cadunt. Quia non eos conuenit secularia cura peragere, uel etiam per domos alienas inconuenienter conuersare, sed potius in ecclesiis habitantes, debita studeant officia exercere.

7. Igitur monachi et sanctimoniales femine queque se sponte Deo uouentes tradiderunt, et ante humanos oculos in habitu religiositatis ostendere decreuerunt, in ea uita ac religione et opere studeant permanere, quia cum se in oculis nominum ostendunt, maxime in conspectu Dei profiteri considerantur eterni. Idcirco pensare studeant, ne falso nomine et habitu existentes, hypocrite [3 1Kb] inueniantur. Impium enim est homini Deo mentiri. Itaque unusquisque obseruare studeat, et uerba sapientissimi optimique  predicatoris attendat, cum ait: Unusquisque in qua uocatione uocatus est, in ea permaneat. Nam qui uotum mutauerit, de reatu sue conscientie promissionisque constringitur, et reus in Dei apparebit iudicio, si se emendare omnino noluerit. Prouidendum denique est et omnimodis curandum atque studiosius uigilandum, cui cura regiminis commissa est, ut hec omnia oportuna cum Dei timore ordinentur, ne per neglectum pretermissa sint, et periculum adcrescat, quam per neglegentiam et peccata adstant et pericula adcrescunt. Si uero sanctitati uestre placet, abbates uel abbatisse per monasteria que ordinanda sunt non per munera ordinentur, sed studiosius inquirantur, qui sciant Dei habere timorem et hominis reuerentiam, bonisque operibus perfulgentes, ut optime eruditi in his que sibi pertinent maneant; et subiectos sibi recto moderamine secundum Deum et sanctam regulam pleniter et pure queant cunctos edocere, ut de susceptis animabus in  Dei iudicio [4 1Kb] non reprobi sed potius immaculati appareant, quatenus illam desiderabilem uocem possint audire: Euge serue bone et fidelis, quia in pauca fuisti fidelis, supra multa te constituam, intra in gaudium domini tui.

8. Considerandum uero nobis est et a populo nimis cauendum, ut nullus ex [5 1Kb] propria cognatione aut uelatam diaconam uel raptam uxorem accipiat, ne talibus rebus animam perdat, et principum institutis damnatus fiat. Hec autem fratres commissis ouibus a nobis sedule ammonenda sunt, ne forte populus christianus tali presumptione temerator existat, et tam nos quam ipse peccatum incurrat.

9. De quibusdam regionibus ad nos refertur, quod die sancto dominico sicut in aliis diuersa opera exercentur, que in illo fieri non conueniunt. Quapropter admonenda nobis necessaria res existit, et grandi comminatione populum cohercere, ne hoc die diuinam uocem obaudiens seruile opus audeat exercere;  quia sex diebus fecit Deus celum et terram et omnia que sunt in eis; dieque septimo requieuit, quem benedixit et sanctificauit et Moysi uerba legis precipiens ait: Mementote diei sabbati, ut sanctifices; requiescas tu et que tua sunt; et ut psalmista admonet dicens: uacate et uidete quoniam ego sum dominus. Et si populus Hebreorum cum tanta deuotione hodie celebrat quod ei in figura noui testamenti commissum est, quanto magis populus christianus diem sanctam resurrectionis domini nostri Iesu Christi et nostre redemptionis cum magno honore atque timore debet obseruare, et non in aliis uacare nisi oratione, et ad ecclesiam Dei concurrens preceptaque diuina cum reuerentia audire, totoque corde percipere, credere et operari, et corpus Christi quod consecratur digne studeant assumere.

 10. Itaque fratres mei omnes admonendi et docendi a uestra sanctitate sunt, ut fidem quam in baptismate promiserunt tenentes, timorem Dei tam uiri quam femine pre oculis habeant, et orationem dominicam ac symbolum parare et memoriter retinere non neglegant, ut quod corde credit, ore proferat, ut cognoscat se qua conditione seu religione adepti sanctum baptisma sunt professi ut Christi mandata in omnibus conseruare studeant, et diuino mandato Deum et proximum diligant, ut scriptum est: Diliges Dominum Deum tuum ex toto corde tuo, et ex tota uirtute tua, et proximum tuum sicut te ipsum, quoniam dilectio proximi malum non operatur. Unde et Dominus: Qui diligit me sermonem meum seruabit, et ego diligam eum et ostendam ei me ipsum. Et iterum: Qui non diligit me, sermones meos non seruat, habet qui iudicet eum. Hinc Iacobus ait: Si quis totam legem obseruauerit, offendat autem in uno, factus est omnium reus. Quid enim est hoc unum  nisi uera et perfecta caritas, quam unicuique non subdole conuenit obseruare.

11. Et hoc fratres admonere oportet, ut condecet, ita castum possit obseruare coniugium, quia scriptum est: A Deo preparabitur mulier uiro, et quam Deo coniunxit homo non separet. uideat quicumque est ille et intellegat qui Dei precepta contemnit, qualiter erit iudicandus nisi emendare studuerit, qui contra diuina precepta propriam dissociauerit carnem merito fit condemnandus. Itaque et qui se iunxerit meretrici, corpus Christi et templum Dei maculare attendit. uidete fratres, uidete, et diligenti cura attendite, ne quis faciat membra meretricis, sicut scriptum est: Qui adheret meretrici, unum corpus efficitur. Melius namque est ut si qui sine uxore est, si potest sic maneat, si autem non se continet, nubat. Ne, quod absit, diabolica instigatione a Deo separatus uideatur; et pereat ut scriptum est: Qui elongat se a Deo peribit. Cauendum est  ne pro tali culpa paruaque et caduca istam uitam perdat, quispiam carnis subsequens uoluntatem eternam et angelorum societatem. Hec fratres dilectissimi diligentius pro Dei amore nostraque apostolica interueniente admonitione, que hodie uobis relecta sunt attendentes obseruare atque admonere procurate, ut sermo Dei a uobis in omnibus indifferenter percurrat, ne inimicus, qui ut leo rugiens querit quem deuoret, locum uastationis inueniat, ut tam relecta quam etiam  adhuc pio moderamine et uestro synodali concilio confirmanda existunt, omnibus proficiant ad salutem. Quia qui aures clausas admoniti habere noscutur, sine dubio desperati existunt. Itaque omnibus predicando curiosius subuenite, ne aliqua desperatione, quod Deus non permittit, promissis premiis alieni existant. Sed omnia obseruantes, eterni regni participes diuinis dapibus mereantur inueniri. Hec enim quamuis pauca dictis sufficiat, crastino uero Deo largiente pro affectu uniuerse plebis Christi et alia sunt dicenda.

 In nomine Domini et saluatoris nostri Iesu Christi imperantibus dominis nostris piissimis augustis Hludowico a Deo coronato magno imperatore anno XIII; sed et Lothario nouo imperatore eius filio anno X, indic. IIII mense Nouembrio die XII. Eugenius sanctissimus atque beatissimus et uniuersalis papa cum uniuersis cepiscopis, uidelicet Petronaci archiepiscopo ciuitatis Rauennate [1 1Kb] , Leopardo episcopo Forosinfronate, Passiuo episcopo Herane, Runualdo episcopo Agnanie, Lamperto episcopo Aretine, Iohanne episcopo Silue candide, Stephano episcopo Portuense, Benedicto episcopo Aloanense, Cesario episcopo Hostiense, Georgio episcopo uellatriense, Constantino episcopo Petreniense, Romano episcopo Cerense, Grasulfo episcopo Fesulense Paulino episcopo Sunogauliense, Peredeo episcopo  Renense, Ausperto episcopo Popoliense, ualerino episcopo Sutriense, Stefano episcopo Ariminense, Germano episcopo Ausimano, Pasiuo episcopo Galiense, Stefano episcopo Ortenense, Andrea episcopo Clusense, Stabili episcopo Castello felicitatis, Waliperto episcopo Urbiuetense, uestiano episcopo Suanense, Alifredo episcopo Balneo regense, Paulino episcopo Triuiense, Petro episcopo Centumcelense, Agatho episcopo Montefeletrano, Item Agatho episcopo Polimartiense, Magno episcopo Asiense, Liutardo episcopo Nucesense, Petro episcopo Lucano [2 1Kb] , Bertoaldo episcopo Lunense, Agiprando episcopo Florentino, Lomprando episcopo Pisturie, Theoderico episcopo Perusine, Donato episcopo Galense, Codemundo episcopo Tuscanense, Ragiperto episcopo Suelense, Tigrino episcopo Anconitano, Agiperto episcopo Fanestre, Iohanne episcopo Pissane, Benenato episcopo Eugubiense, Lupo episcopo Furcunense, Petro episcopo uoluterrense, Sebastiano  episcopo Ticinense, Dominico episcopo Pensaurense, Iohanne episcopo Hesinate, Leonino episcopo Tribustaberne, Gratioso episcopo Nepessine, Iohanne episcopo Tuternine, Eleutherio episcopo Priuinate, Benedicto episcopo Amerine, Theodosio episcopo Mantutriense, Adriano episcopo Salatritano, Samuhele episcopo Sauinense, Adriano episcopo Signine, Cosma episcopo Humanate, Maurino episcopo Urbinate, Walano episcopo Teatine, atque cunctis uenerandis presbyteris, scilicet Iohanne archipresbytero, Dominico presbytero, Georgio presbytero, Iohanne presbytero, Simeon presbytero, Sergio presbytero, Gregorio presbytero, Benedicto presbytero, Urso presbytero, Crisentio presbytero, Simeon presbytero, Lubiano presbytero, Anastasio presbytero, Benedicto presbytero, Maurino presbytero, Urso presbytero, coram sacratissimo corpore beatissimi Petri principis apostolorum residentibus; astantibus quoque diaconibus quorum sunt nomina:  ualentinus archidiaconus, Theodorus diaconus, Leo diaconus, Faustinus diaconus, item Leo diaconus, Leontius diaconus, diuersoque clero, legente Theodoro diacono, pontifex dixit: Cum simus dominice plebis superna miseratione rectores, studiosius nos conuenit Dei presidio pro eorum sepe cogitare salutem, ne de creditis frustrati, quod absit, animabus, insidiis antiqui hostis ante omnium pastorem nisi succedat preueniendo de offensis correctio districtam cogamur soluere rationem. Dumque perpendo uel animo reduco, quanta circumspectione nos oportet inuigilando contra sui cuiusque sceleris nequitiam obuiare, et si quando insilierit ad perturbandas fidelium mentes, adiutorio superne ictu peius resistere ei [3 1Kb] , ualde concutior, atque nimis tabesco, ne serpentina calliditate, quod absit, leuiores quosque decipiat. Deo uero fauente sollicitudinem anime, pio ore, mente, diuino iuuamine freti pro salute hominum omnium ostendere debemus, ut in confusum uultum non fraudet, de cuiusquam perculsi asistere  eterni iudicis mereamur, sed potius, uocem audire inquientem: Euge serue bone et fidelis, quia in pauca fuisti fidelis, super multa te constituam, intra in gaudium Domini tui. Hinc namque est quod ingemescens dico, quia populi christiani per prouincias et loca commorantes audio temere contra catholice fidei documenta et patrum statuta agere, quod oportunum est spiritali amputari mucrone, ne seges boni agricole zizaniorum mixta horrentibus fructibus sordescat.



ITEM CAPITULA PREDICTI PONTIFICIS DE MINISTRIS ET ORDINIBUS ECCLESIASTICIS.

1. Ut episcopus approbatus opere ordinetur. Beatissimi Pauli discretionem atque admonitionem episcopum  consecrari omnino oportet, desiderabilem boni operis, inreprehensibilem, et reliquis omnibus apparitionibus que secuntur, ut doctrinam Dei nostri ornet in omnibus, ne ut in pastorali libro continetur, contradicendus inueniatur. Ab imperitis enim, inquit pastorale, magisterium qua temeritate suscipitur, quando ars est artium regimen animarum? et iterum: Ille igitur, ille modis omnibus ad exemplum uendidi pertrahi, qui cunctis carnis passionibus moriensiam spiritaliter uiuit, qui prospera mundi postposuit, qui nulla aduersa pertimescit, qui sola interna desiderat, cuius intentioni bene congruens nec omnino per inbecillitatem corpus, nec ualde per contumeliam repugnet. Qui ad aliena cupiendo non ducitur, sed propria largitur, qui per pietatis uiscera citius ad ignoscendum flectitur, sed numquam plus quam deceat [1 1Kb] ignoscens ab arce rectitudinis inclinatur. Qui nulla inlicita perpetrat, sed perpetrata ab aliis ut propria deplorat. Qui ex affectu cordis aliene infirmitati  compatitur, sicque in bonis proximi sicut in suis prouectibus letatur; qui ita se imitabilem ceteris in cunctis que agit insinuat, ne inter eos habeat quod saltim de transactis erubescat. Qui sic studet uiuere, et proximorum quoque arentia doctrine fluentis ualeat inrigare, qui orationis usu experimento iam didicit, quod obtinere a domino que poposcerit possit, cui effectus uocem iam quasi specialiter dicitur. Adhuc loquente te dicam: ecce adsum. Ideoque talium rerum tales esse oportet, non indocti ne aliqua oportunitate turpes inueniantur, sicut in eodem libro habetur. Quia cum spiritale aliquid a subditis pastor inquiritur, ignominiosum ualde est, si tunc incipiat querere uel discere, cum questionem debet enodare.

2. Ut nullus episcopus aliusque sacerdos muneribus ordinetur. Cauere itaque oportet unumquemque sacerdotem, ne premiis uideatur consecrari, ut non exemplo Simonis magi in condemnationem et laqueum incidat diaboli; quia tam factus quam etiam  faciens honore adepti debent esse condemnandi, sicut in Calcidonense aliorumque patrum habetur concilio, quia qui muneribus ordinatur, non anime decertare cupit remedium, sed uane glorie uenerare lucrum.

3. Qualiter episcopum docere et consistere oportet. Episcopum uero bono opere consistere oportet, ut non solum factis congruentibus luceat, sed optimus speculator existat, qualiter populus uerbum predicationis ostenso opere sine dubio obseruando attendat, beatissimo Gregorio papa docente. Pro qualitate igitur audientium formari debet sermo doctorum, ut et sua singulis congruat, et tamen a communis edificationis arte numquam recedat.

4. De indoctis sacerdotibus. Quamquam ad monita doctorum et statuta patrum sacerdotes indoctos prohibet consecrari, oportuni temporis moderatione, si episcopus inueniatur indoctus, a metropolitano proprio, et deinceps sacerdotes, id est presbyteri,  diaconi, uel etiam subdiaconi, a suo proprio episcopo ut doceri possint admoneantur, et interim subiecti sacerdotes et tales clerici ad tempus celebrationem diuinis misteriis et officiis suspendantur, ut docti ualeant ad debitum ministerium aduenire. Si autem potuerint edoceri, in potestate episcopi sit.

5. Ut neglegendi episcopi canonicam regulam obseruentur. Episcopum enim consecrari non conuenit, nisi a clericis et populo fuerit postulatus. Unde Celestinus [2 1Kb] papa dicit: Nullus inuictus ordinetur episcopus. Plebis enim, clericorum et ordinis, consensus et desiderium constat esse requirendum. Et Leo sanctissimus papa ait: Nulla enim ratio sinit ut inter episcopos habeantur, qui nec a clericis sunt electi, nec a plebibus expetiti. Quod si in eadem ecclesia  dignus non inueniatur, tunc alter de altera eligatur ecclesia. Tamquam uis necessitas eueniat inuidiose nullo modo consecretur inuitus.

6. Ut episcopi extra propriam parrechiam non morentur. Episcopi enim ad culturam propriis ecclesiis sepius debent adesse, quia absentia episcopi plerumque fit calamitas plebis. Ideoque Sardicense admonente concilio, ultra trium ebdomatarum spatium propriis ecclesiis non morentur, nisi forte per iussionem metropolitani uel principis, si ex necessitate contingat; quoniam longius nisi per auctoritatem canonicam proficisci neque subiecti sacerdotes debent.

7. Ut clerici consistere debeant. Necessaria etenim res existit, ut iuxta ecclesiam claustra constituantur, in quibus clerici disciplinis eclesiasticis uacent. Itaque omnibus unum sit refectorium ac dormitorium, seu cetere officine ad usus clericorum necessarie. Ministri uero post episcopum super ea tales  eligantur, quorum uita atque doctrina illos potius exhornent quam dehonestent.

8. De sacerdotibus in subiectus baptismalibus plebibus constituendis. Episcopi in baptismalibus plebibus ut testes propriis diligenter curam habere debent, et cum eis presbyteros necessitas occurrerit ordinandi, ut reuerentius obseruentur, conuenit enim in eis ibidem habitantium sibi adhibere consensum.

9. Ut clerici non plusquam sufficere ordinentur. Itaque congregandis clericis modus discretionis teneatur. uidelicet ne plus admittantur quam facultas rerum eis canonice attributa sufficere possit.

10. De sacerdotibus qui in ecclesiis uel monasteriis non habitant. Sacerdotes namque constitui non oportet nisi in ecclesia aut speciali monasterio deputentur, ne necessitas in secularibus domibus illis habitando occurrat; alioquin a propriis episcopis aut in episcopia aut in monasteria habitandi et conuersandi pro exercendo officio constituantur. In quibus enim mulieres nulla conuersari ratione permittit.

 11. Ut sacerdos non aliquo ludo delectetur. Sacerdos enim sedule diuina debet perscrutari et admonere eloquia, ut inueniatur beatus de quo psalmista ait: et in lege eius meditabitur die ac nocte. Quamobrem ludo aliquo coram se fieri non delectetur. Transgressor quippe inuentus, ad admonitionem episcopi ulterius agere desinat aut [3 1Kb] canonice iudicetur.

12. Ut sacerdotes feneralia aut rustica ministeria non exerceant. Sacerdotes itaque qui ad debita et oportuna officia ecclesiis indifferenter adesse debent, fenore aliquo aut uenatione uel aliqua occupatione rusticoque ministerio omnino non occupentur, quia sine ornatu sacerdotali extra domos eos apparere non conuenit. Ne ut aliqui secularium iniuriis paciantur, sed ea solummodo que per patrum instituta uidentur obseruent. Contrarius denique inuentus aut deinceps desinat, aut canonice subiaceat discipline.

13. Si sacerdos testimonium dicat. Quamquam sacerdotum  testimonium credibilius habeatur, tamen ipsi in secularibus negotiis pro testimonio aut confugiendis instrumentis non rogentur; quia eos in talibus rebus esse non conuenit; si enim eunte cause aliquid uiderint aut audierint, ubi nulle idonee secularie inueniantur persone, ne ueritas occultetur et malus et bonus estimetur, in prouidentia propria sit episcopi, ut aut coram se et competentibus iudicibus aut aliter ueritatem honorifice attollat.

14. Ubi sacerdotes post condempnem esse oportet. Sacerdotes etenim aut quamuis alius in ordine eclesiastico prouectus si in eo [4 1Kb] scelere inueniatur, quo abiciendus existat, depositus prouidentia episcopi bene prouiso loco constituantur, ubi peccata lugeant et ulterius non committant.

 15. De suspectis sacerdotibus. Si quispiam sacerdotum, id est presbyter diaconus etiam subdiaconus, de quacumque femina crimine fornicationis suspicatus, post primam secundamque etiam admonitionem metropolitani uel alterius episcopi aut eius cui subiacere uidetur, inueniuntur fabulari cum ea, uel aliquo modo cum ea conuersari, canonice iudicentur. Quapropter unusquisque episcoporum in tali se studium ac diligentem curam habere debet, ne eclesia Christi a propriis possit sordidare ministris. Quia cum propriam uxorem habere non permittitur, maxime ab omni femina sit abstinendus.

16. Ut episcopo de subiectis plebibus aliisque piis locis non liceat res auferre. Nulli episcoporum liceat res immobiles de subiectis plebibus aliisque piis locis in proprio usu habere, ne maiores enormiter [1 1Kb] locupletentur et minores tali facto pauperes inueniantur. Contra agens canonicam auctoritatem coartandus existat.

 17. De presbyteris qui pro unius oblatione alterius recipere nolunt. Presbiteris nullis blandiantur aut suadeantur sermonibus, ut non omnium ad se concurrentium in quibuslibet sacris locis oblationibus ad missarum sollemnitatem recipiant. Quia cum mediatores Dei hominumque existunt, in exercendis uotis relaxandisque peccatis largissimam debent orationem peragere. Si quis autem contra hunc temerator extiterit, aut desinat aut doctoris proprii constringatur sententia. Redemptor etenim noster cum sit omnipotens inmenseque misericordie plenus, quantorum populorum uota non recipit et uincula peccatorum unatenus non resoluit!

18. Quare aut auctoritatis dimissorie fiant aut credantur. Episcopus subiecto sibi sacerdoti uel alio clerico nisi ab alio postulatus dimissoriam non faciat, ne ouis quasi perdita aut errans inueniatur; sed consensum unius in alterius inueniatur ouili. Et ne uere ut false credantur, et false ut uere suspicentur,  uniuersalis pontificis aut imperialis uel metropolitani bulla roborari.

19 [2 1Kb] . Ut episcopi uniuersique sacerdotes aduocatos habeant. Quia episcopi uniuersique sacerdotes ad solam laudem Dei bonorumque operum actionem constituantur, debet ergo unusquisque eorum tam pro eclesiasticis quam propriis suis actionibus excepto publico uidelicet crimine aduocatum habere, non male fame suspectos, sed bone opinionis et laudabilis artis inuentus. Ne, dum humana lucra attendunt, eterna premia perdant.

20. De his qui aduocatos inuenire nequeunt. Si enim fuerit quispiam sacerdotum inuentus qui aduocatum in iudicium proferre non ualeat, coram plebe propria suum episcopum tandem oportet discutere sacerdotem, si bone an male conuersationis existat, aut cuius rei a cura [3 1Kb] debite aduocatum habere non possit; malus uero inuentus, pro qualitate culpe secundum canonicum norma emendari curetur.

 21. De monasterio uel oratorio quod a proprio dominio soli edificatum est. Monasterium uel oratorium canonice constructum, a dominio constructoris inuito non auferatur, liceatque illi id presbitero cui uoluerit pro sacro officio illius dioceseos et bone auctoritatis dimissorie cum consensu episcopi ne malus existat commendare, ita ut ad placita et iuxta reuerentiam ipsius episcopi obedienter sacerdos recurrat.

22. De inuasione quasi pro parte ecclesie facta. Si quispiam inuasor comprobatur dicat pro parte ecclesie se egisse de priuata sibi re pertinente, ab ipso suoque herede soluatur inuasio. Sacerdos denique in tali culpa pauper inuentus, a proprio canonice iudicetur episcopo, ut non eclesia sibi commissa damnum sustineat.

 23. De senodochiis et aliis similibus locis. Per sollicitudinem episcoporum quorum dioceseos existunt, ad easdem utilitates quibus constituta sunt ordinentur, ut debiti panes atque cure pertinentibus uertant.

24. De piis locis que sine presbyteris existunt. Sunt quedam pia loca ut fertur in diuersis regionibus inuenta, que ita impia sollicitudine et sacerdotibus destituta, nulloque debito ibidem resonant nec existunt officia, ut cum sint pro sola Dei laude constituta, diuino attestante oraculo: domus mea domus orationis est, nunc autem ut alie domus utilitate secularium hominum sordide inueniuntur. Itaque si proprio iure eclesie subiecta episcopus ibidem sine intermissione presbiterum cum sufficientie sue utilitatis opes constituat, et si secularium hominum sunt iure constituta, ab episcopo illius dioceseos admoneantur, et si admoniti presbiterum infra trium mensium spatium ibidem neglexerit constituere, curam  exinde habens episcopus absque neglecta principi suggerat, quatenus eius emendetur sententia.

25. De ecclesiis destructis. Eclesie et quelibet pia loca destructa reiacentia promisse atque suscepte formate constitutionem proprio dispendio restaurentur, non sufficiente uero necessario a populo plebis auxilientur, qualiter Dei domus honorifice uideantur existere.

26. Si episcopus a subiectis sacerdotibus eclesiarum donationes exigat. Nulli liceat episcoporum a subiecto sacerdote uel aliquolibet alio clerico et piis locis dationes ultra statuta patrum exigere, aut perpositas in angariis inferre. Sed cum sit optimus perspector, ita perspiciat, et uniuerse sibi oues commisse a se maxime alantur, atque in necessitatibus adiuuentur, quam inlicitis exactis dationibus opprimantur.

27. Quales abbates sunt constituendi. Abbates etenim per cenobia, uelut instanti tempore nuncupantur monasterium, tales constituantur, qui cui  uocabuli ministerium digne possint indubitanter supplere. Ita docti, ut quandoque fratrum neglegentia acciderit, omnino cognoscere possint et emendare, sacerdotali quoque sint honore adempti, ut peccantium sibi subiectorum fratrum ualeant omnimodis neglecta refrenare et amputare commissa. Et ita obseruent, ut statuta regularum per omnia non inueniantur delinqui.

28. De monachis qui in solo habitu existunt, et non in ea uita uiuunt. Quamquam plura sint genera monachorum obseruanda, et alia omnimodis refutanda, tamen de his qui in solo habitu existunt, diligenti cura debet unusquisque episcoporum in sua diocese decertare, ut qui religiositate conantur illudere, boni pastoris studio coartentur, ut aut ad proprium quo defuerunt reuertantur monasterium, aut perspectum congruum in aliud mittantur. Ut qui semel se Deo uouerunt et habitum monachorum ostenderunt, regularem teneant uitam, ut in uno scilicet ut  conuenit dormitorio ac refectorio dormientes atque existentes, et ad similitudinem apostolorum omnia peragentes, quia nequisquam quod habebat aliquid suum esse dicebat, sed erant illis omnia communia.

29. De feminis sub religioso habitu existentibus. Femine uero que habitum religiosum aut uelamen sub obtemptum religiositatis suscipiunt, cum essent uero potentes, deinceps uiros sociari non permittantur, sed eligentes monasterium regulariter uiuant, aut in domibus susceptum habitum caste obseruent. Contra autem turpes inuente, prouidentia episcopi emendentur.

30. De negotiis et laborationibus die dominico non faciendis. Constat enim omnes omnino obseruare, ut die dominico nullus audeat operationes mercationesque peragere, preter in cibariis rebus pro iterantibus,  ita ut libere possint ac debite in eo die secundum possibilitatem omnes ad ecclesiam currere, et in sola omnipotentis. Dei oratione uacare. Ut qui christiano uocabulo nuncupantur, conuenienter opera peragere uideantur.

31. De criminalibus causis et furtis ceterisque similibus die dominico inuentis. Sunt quippe qui dominico die in quo commissa facinora debent oratione abstergere, alia delectantur committere. Itaque que aliis diebus committuntur iudicis auctoritate terminentur. Eo die persona suspecta et reatu infamata aut optime satisfactione aut custodiis constituere ut licitis diebus iudicetur.

32. De his qui sine ostenso crimine inuiti monasterium sunt introducti. Sicut enim qui monasterium elegerunt, a monasteriis egredi non permittuntur, ita hi qui inuiti sine iuste ostensionis crimine monasterio sunt intromissi, nisi uolentes non teneantur; quia quod non petunt non obseruant. Ideoque tales considerandi  sunt maxime peccata committere quam plangere, sicut decreto sanctissimi Leonis pape manifestissime continetur.

33. Ut laici ad missas in presbiterio non consistant. Sacerdotum aliorumque clericorum ecclesiis seruientium honore a laicorum discrete apparere conueniunt. Quam ob rem nulli laicorum liceat in eo loco ubi sacerdotes uel reliqui clerici consistunt, quod presbiterium nuncupatur, quando missa celebratur consistere, ut libere ac honorifice possint sacra officia exercere.

34. De scolis reparandis pro studio litterarum. De quibusdam locis ad nos refertur non magistros neque curam inueniri pro studio litterarum. Idcirco in uniuersis episcopiis subiectisque plebibus et aliis locis in quibus necessitas occurrerit, omnino cura et diligentia adhibeatur, ut magistri et doctores constituantur, qui studia litterarum liberaliumque artium  habentes, dogmata assidue doceantur, quia in his maxime diuina manifestantur atque declarantur mandata.

35. De conuiuiis festis diebus non faciendis. Sunt  quidam et maxime mulieres, qui festis ac sacris diebus atque sanctorum nataliciis non pro eorum quibus debent delectantur desideriis aduenire, sed blando et uerba turpia decantando choros tenendo ac docendo, similitudinem paganorum peragendo aduenire [1 1Kb] procurant. Tales enim sicut minoribus ueniunt ad eclesiam, cum peccatis maioribus reuertuntur. In tali enim facta debet unusquisque sacerdos diligentissime populum admonere, ut pro sola oratione his diebus ad eclesiam recurrant, quia ipsi qui talia agunt, non solum se perdunt, sed etiam alios deperire attendunt.

36. [a 1Kb] De his qui adhibitam sibi uxorem relinquunt et aliam sortiunt. Nulli liceat excepta causa fornicationis adhibitam uxorem relinquere et deinde aliam copulare; alioquin transgressorem priori conuenit sociari coniugio. Sin [2 1Kb] autem uir et uxor diuertere [3 1Kb] pro sola [4 1Kb] religione inter se consenserit [5 1Kb] uita [6 1Kb] , nullatenus sine conscientia episcopi fiat, ut ab eo  singulariter prouiso constituatur [7 1Kb] loco. Nam uxore nolente, aut altero eorum, etiam pro tali re matrimonio [8 1Kb] non soluantur.

37. [b 1Kb] Ut non liceat uno tempore duas habere uxores, uxoremue et concubinam. Nulli liceat uno tempore duas habere uxores, uxoremue et concubinam, quia cum domui non fit lucrum, anime fit detrimentum. Nam sicut Christus castam obseruat eclesiam, ita uir castum debet custodire coniugium.

38. De incestis et inutilitatibus coniunctionibus. Consobrinam, nepotem, nouercam, fratris uxorem, uel etiam de propria cognatione aut quam cognatus habuit, nullus audeat in coniugio copulari. Si quis uero huic nefario coniugio conuenerit, et in eo permanserit, sciat se apostolice auctoritatis anathematicis uinculo esse innodatus; et nullus sacerdos illi tribuat communionem. Si uero conuersus diuersusque ab inlicita fuerit copulatione, digne penitentie  submittantur, ut sacerdos loci considerauerit.

Eugenius gratia Dei episcopus sancte catholice atque apostolice Romane ecclesie huic decreto a nobis promulgato subscripsi.





BENEDICTI DIACONI CAPITULARIUM COLLECTIO.





Pertz monitum.


 Opus hoc editionibus Ansegisi, de quibus in prefatione Collectioni eius preposita monuimus, preter tamen Heroldinam, adiunctum, in Codicibus ibidem recensitis, Gothano, Bellouacensi, Camberonensi, Riuipullensi, Normannico, Trecensi, Sangallensi n. 727, Colbertino, altero uaticano, Tiliano, Pitheano, Parisiensi, et regiis Parisiensibus 4636, 4634, 3839 et 3839 A, reperitur. Quorum plurimos, exceptis scilicet Gothano et Parisiensibus 4636 et 4634, cum Stephanus Baluzius editioni sue adhibuisset, nos ope codicis Gothani, qui hucusque nunquam in rem uocatus fuerat, textum Baluzianum leuiter tantum recognoscendum statuimus, eaque in re iuuenis doctissimi D. Bethmanni precipue opera usi sumus. Codex Gothanus Ansegiso Benedictum pro libris u, uI, uII, habitum statim subiungit, ita ut post Ansegisum legantur uerba De Conglutinatione istorum, etc., minio scripta. Hic illic manus secunda correxit, notas margini ascripsit, litteris i i coniunctis duas lineas transuersas imposuit, sed raro, duobus tribusue in locis uoces perperam collocatas, litteris a et b impositis in iustum ordinem redegit; sepissime, ubi leguntur que clero utilia sunt, margini signum uocis NOTA apposuit, addens nonnunquam: Nota diligenter; Nota caput pro episcopis utillimum; nota perutilis de immunitate; similia. Ubi quod transcripsit exemplar non potuit legere, in margine hoc indicauit scriptor Codicis littera r adiecta.

 E reliquis Codicibus integros tres libros cum additione II, III, Iu exhibent tantum Bellouacensis atque uaticanus alter, Gothani eo quoque similes, quod prime additionis loco rubra tantum capitum exhibent in fine libri tertii, tum omissis tantum hisce rubris regii Parisienses 4634, 4636 et 4635, sed hic ualde imperfectus atque mancus. Libros tres cum additione prima, secunda, tertia habet regius Paris. 4637; cum secunda tantum et quarta Parisiens. 4635.---Riuipullensis atque Camberonensis exhibent tantum librum primum Benedicti; Sangallensis n. 727, librum I et II, c. 1-100; Normannicus I, II 1-363; Colbertinus l. I et excerpta e II et III; S. Arnulfi Mettensis excerpta tantum librorum I-III. Thuaneus  et Claromontanus libris tribus carentes, quatuor tantum additiones exhibent.

Qui quidem Codices, quantum Baluzii ex annotationibus coniici potest, non admodum inter se discrepant. Nostra igitur editio maxime Codicem Gothanum sequitur, lectionum prestantia Baluziane editioni in uniuersum preferendum; cuius que non erant recipiende lectiones diligenter annotauimus in margine, apposita etiam potiore Baluziani textus uarietate, et si quas addiderat Baluzius aliorum Codicum lectiones scitu dignas.

Codicem regium Parisiensem n. 4761, olim Diuionensem, capitula Benedicto decerpta et a Baluzio pro Capitularibus Caroli Magni incerti anni secundo et tertio habita, prebere, iam monuimus; eadem fere ratione Cod. regius Parisiensis n. 1455, membr., in fol., sec IX, ex bibliotheca Iacobi Tauelli Senonensis, postea Colbertinus 3368, regius 3887, 1, 1, A., in pagina Codici preposita caput libri I, 35, 36, ita signatum: De presbiteris criminatis quomodo purgentur. Cap. XLu habet, a Baluzio itidem pro singulari Capitulari perperam habitum; et in Codice regio Parisiensi n. 4376 in fine collectionis canonum sub titulo: Ex concilio regum Karoli Ludouici Lotharii cui interfuit Bonefacius romane sedis legatus, Benedicti l. II, caput 291, inuenire licet.



INCIPIT SEQUENTIUM CAPITULORUM PRAEFATIO.


 De conglutinatione istorum et communicatione [1 1Kb] septem librorum, capitulorum uidelicet dominicorum, qualiterque, quibus, et a quibus collecti, ordinati atque conscripti esse monstrantur, sequens indicat lectio et qui etiam istis panduntur uersiculis.


Quattuor [a 1Kb] explicitis, lector uenerande, libellis,
   Qui canonum recitant iura tenenda satis,
Quosque pater quondam collegit nobilis apte
   Ansegisus [2 1Kb] ouans, ductus amore Dei,
Autcario demum, quem tunc Mogontia summum
   Pontificem tenuit, precipiente pio,
Post Benedictus ego ternos leuita libellos
   Adnexi, legis quis recitatur opus;
Quos patet inuentos, prefatio pandit ut ipsa,
   Distinctim titulis subpositisque suis.
Hos igitur relegens deuoto pectore biblos,
   Gratanter studeas fundere, posco, preces,
Quatinus eterno donentur munere celo,
   Hec pia sanxerunt qui quoque iura pie.

 Precedentes quatuor libelli nonnulla gloriosissimorum Karoli atque Hludowici imperatorum continent capitula, que eorum tempore ab Ansegiso abbate sunt collecta atque in predictis coacta libellis, sicut in eorundem proemio continetur. Sed quia ab eo nec media, ut rati sumus [3 1Kb] , sunt forsitan inuenta uel collecta, necesse erat, ut a fidelibus ubicunque inueniri potuissent, quererentur et ob recordationem tantorum principum uel eorumdem capitulorum utilitatem coadunarentur et membranis insererentur atque a fidelibus memorie commendarentur. Quapropter ea, que ille aut inuenire nequiuit, aut inserere fortasse noluit, et illa que postmodum a fidelibus sancte Dei ecclesie et Pippini ac Karoli atque Hludowici didicimus in iamdictis libellis minime esse inserta, pro Dei omnipotentis amore et sancte Dei ecclesie ac seruorum eius atque totius populi utilitate fideliter inuestigare curauimus et in tribus subsequentibus libellis distincte cum titulis  suis coadunare, ac Hludowico Hlotharioque atque Karolo nobilissimis regibus, filiis scilicet Hludowici piissimi imperatoris, habenda et omnium christianorum fidelibus tradenda scribere non distulimus; ut scirent, qualiter iuxta normam aui proaui ac genitoris  secundum Domini scilicet uoluntatem, sicut et illi fecerunt, clerum et populum sibi commissum Domino opem ferente regere mererentur. Hec uero capitula, que in subsequentibus tribus libellis coadunare studuimus, in diuersis locis et in diuersis scedulis, sicut in diuersis synodis ac placitis generalibus edita erant, sparsim inuenimus, et maxime in sancte Mogontiacensis metropolis ecclesie scrinio a Riculfo eiusdem sancte sedis metropolitano recondita, et demum ab Autgario secundo eius successore atque consanguineo inuenta repperimus, que in hoc opusculo tenore suprascripto inserere maluimus. Monemus ergo lectores, ut si eadem capitula duplicata uel triplicata reppererint, non hoc nostre imperitie reputent, quia, ut diximus, diuersis ea in scedulis inuenimus, et ob id tam cito hec emendare nequiuimus, sed cunctis scientie repletis lectoribus hec corrigenda dimisimus. Inuenimus insuper quedam ex his paria initia habentia et inparem finem; quedam uero pares  fines, sed non paria initia; in quibusdam autem minus et in quibusdam plus: et propterea illa sic dimisimus, sicut inuenimus. Precamur etiam omnes, ut si deinceps plura ex his inuenerint, que memoratus Ansegisus non inseruit, nec nos potuimus hactenus inuenire, ut ea illis in quarto aut quinto libello distincta inserere non pigeat; quatinus ipsi ex hoc gratiam Dei habeant, et clerus ac populus eorum utilitatibus non careat, quoniam ualde sunt utilia hec capitula, et scire uolentibus oppido profutura, que pro lege tam ecclesiastica quam et seculari iure firmissimo sunt tenenda. Primo igitur in loco posuimus nonnullos uersiculos in laudem predictorum principum metrice compositos. Deinde sequuntur capitula [b 1Kb] primi libelli, subiectis numeris suis, ut facilius inueniri possit sententia que queritur. His ita peractis est in fronte primi libelli posita Zacarie pape epistola omnibus episcopis ac reliquis ecclesiastici ordinis gradibus et cunctis ducibus atque comitibus omnibusque Deum timentibus per Gallias et Francorum  prouincias constitutis directa, sicut in ea continetur. Quam secuntur duo synodales conuentus, quos sancte Romane et apostolice ecclesie legatus Bonifacius, memorate Magontiacensis ecclesie archiepiscopus, uice supradicti Zacarie pape una  cum Karlomanno Francorum principe canonice tenuit; ut agnoscant omnes hec predictorum principum capitula maxime apostolica auctoritate fore firmata. Post ista quoque que secuntur, eadem auctoritate maxima ut diximus ex parte et omnium Francorum utriusque ordinis uirorum assensu sunt roborata. Secundo uero in libello post capitulorum numerum prima fronte posita sunt quedam ex lege diuina excerpta capitula, sicut ea sparsim in eorum mixta capitulis repperimus, ut omnes hec capitula legibus diuinis regulisque canonicis concordare non ignorent. Tertio siquidem in libello post eiusdem libelli capitulorum numerum quedam ex canonibus a Paulino episcopo et Albino magistro reliquisque iussione Karoli inuictissimi principis magistris sparsim collecta sunt inserta capitula; et quibusdam interpositis, sequuntur alia regule monastice congruentia; et demum ea que secuntur, ad sancte Dei ecclesie seruorumque eius atque totius christiani populi utilitatem sunt conscripta capitula, sicut in  eodem continentur libello. Precamur quoque lectores omnes cunctosque iudices et sapientes, ut non ea sinistra interpretatione ullo unquam tempore dignentur exponere, aut quemquam iniuste iudicare, uel eo quod non sint quedam ex his iuxta regulam grammatice artis composita, reprehendere; sed pro ipsis principibus eorumque et sancte Dei ecclesie fidelibus, qui hec eadem simul cum eis tractauerunt, atque pro nobis, qui ea colligere ac describere certauimus, orare studeant, et iamdicta capitula pariter nobiscum et cum illis amplecti, uenerari, amare legibusque tenere decertent annuente Domino, ut parem omnes ex hoc mercedem habere mereamur. Amen.


INCIPIUNT uERSUS DE PRAEDICTIS PRINCIPIB


Aurea progenies, felici stemmate pollens,
   Francorum uirtus, perpetuumque decus,
Pippinus quondam micuit sublimiter atque
    Karlomannus agens, que placuere Deo.
Censores etenim ueri pietatis amore
   Ecclesie leges instituere sacras.
Quas dum lector ouans descriptas legerit istic,
   Nec minus et iura posteriora legat.
Hinc cesar Karolus diuino munere fretus
   Nobiliter proceres rexit in orbe suos:
Quorum sceptra piis una moderatus habenis
   Cunctorum uicit inclyta gesta patrum;
uirtutum gemmis Dauid reliquosque secutus,
   Insigni fama fulsit ubique sui.
Quid memorem multas domuit quas denique gentes,
   E quis et remeans clara trophea tulit?
Nec mirum, coluit dum regis iussa superni,
   Decernens sanctis iura tenenda uiris;
Ob que promeruit celestia scandere regna,
   Qua quoque percepit premia larga satis.
 Inde Hludowicus regno successit auito,
   Eximius princeps, diuus et orbis apex:
Augusto nituit sub quo Germania cultu,
   Cultori tribuens commoda multa suo.
Pacis amator enim cesar pietatis et alme
   Consuluit populis plebibus atque suis.
Scilicet ut regum renouans sancita priorum,
   Prudenter titulos adderet ipse pios.
Quapropter moriens penetrauit sidera celi,
   Soluens precelso cantica digna Deo.
Hinc etiam sequitur soboles ueneranda per orbem
   Ipsius insigni nomine digna patris.
[a 1Kb] Hludowicus enim fluuii cis littora Reni
   Imperat et comprimit ecce feras.
Necnon Hlotharius parili ditione potitus
   Francorum cesar sceptra tremenda uehit.
Tum Karolus regnum Francorum sorte retentat,
   Nomen aui referens auxiliante Deo.
Nos quibus illa, tenent terni que iura libelli,
   Obtulimus scripta, semper habenda sibi.
 Quorum norma docet iugiter nos uiuere recte
   Et studiis Domino rite placere piis.
Hec resecant prauos equo moderamine mores,
   uiuendi normam contribuendo piis.
Namque patrant multi funestas sepe rapinas,
   Nonnulli uiolant templa dicata Deo;
Sunt alii scelerum fedati labe suorum,
   Fistula quos omnes commemorare nequit.
Sed cohibet tales legum censura sacrarum,
   Decretisque uetat ista patrare piis.
Ergo duces laudare decet per carmina fortes,
   Munere uirtutum qui micuere sacro;
Francia sub quorum sceptris tutissima mansit,
   Libertate uigens, colla superba terens,
Quam uarie gentes dominam timuere seueram,
   Utpote quas armis cepit ouando suis.
Unde sibi nomen meruit decus atque perenne,
   De uictis populis celsa trophea ferens.
Celestis patrie donati munere reges
    Exultant iugiter et sine fine canunt;
Alta poli cuius subierunt culmina leti,
   Quos deuota chelys iam resonauit ouans.
Felices nimium, quos aula beata receptans
   Celicolis iunxit ciuibus ipsa libens.
Non ibi iam metuunt furuas nocuasque tenebras:
   Quin potius uere lucis amena uident.
Sic euangelici [1 1Kb] testatur pagina bibli,
   Quod mundi lumen sit Deus altitonans,
Hoc iubar exilarat superorum corda uirorum,
   Irradiansque procul nubila tetra fugat.
Hoc etiam uatum cecinit pulcherrime quidam,
   Olim quod dominus lux sit [2 1Kb] amanda [3 1Kb] Deus.
Cui decus et uirtus, laus et ueneratio semper,
   Imperiumque manet cuncta per eua sacrum.
Ipse tibi tribuat prolixe tempora pacis,
   Credita qui plebi fersque talenta tibi.



LIBER PRIMUS.


 1. Epistola Zacarie pape Francis et Gallis directa. Zacarias papa uniuersis episcopis, presbiteris, diaconibus, abbatibus, cunctis etiam ducibus, comitibus omnibusque Deum timentibus per Gallias et Francorum prouincias constitutis. Referente nobis reuerentissimo atque sanctissimo fratre nostro Bonifacio episcopo, quod dum sinodus adgregata esset  in prouincia uestra iuxta nostram commonitionem, mediantibus filiis nostris Pippino et Karlomanno principibus uestris, peragente etiam uice nostra metropolitano Bonifacio, Dominus inluminasset corda uestra cum principibus uestris in predicationem eius, ut omnibus commonitionibus eius obediretis et falsos et scismaticos et homicidas et fornicarios a  uobis expelleretis sacerdotes, omnipotenti Deo nostro gratias egimus, et pro uobis incessanter sumus orantes, ut qui cepit in uobis opus bonum, perficiat usque in finem. Obsecramus enim omnes uos coram Deo, ut eius commonitionibus firmiter obediatis; ipsum enim uice nostra in partibus illis ad predicandum constitutum habemus, ut uos Deo propitio ad uiam perducat rectitudinis, et a cunctis facinoribus salui esse possitis. Habuistis enim peccatis facientibus nunc usque falsos et erroneos sacerdotes. Unde et cuncte pagane gentes uobis pugnantibus preualebant, quia non erat differentia inter laicos et sacerdotes, quibus pugnare licitum non est. Qualis enim uictoria datur, ubi sacerdotes una hora dominica pertractant mysteria et christianis dominicum porrigunt corpus pro suarum animarum redemptione, et post christianos, quibus hoc ministrare debuerant, aut paganos, quibus Christum predicare, propriis sacrilegisque manibus necant; precipue dicente eis  Domino: uos estis sal terre. Quod si sal euanuerit, in quo condietur? Ad nichilum ualet ultra, nisi ut mittatur foras, et conculcetur ab hominibus. Et dum hec ita sint, et tales in uobis fuerint sacerdotes, quomodo uictores contra uestros inimicos esse poteritis? Nam si mundos et castos ab omni fornicatione et homicidio liberos habueritis sacerdotes, ut sacri precipiunt canones et nostra uice predicat prefatus Bonifacius frater noster, et ei in omnibus obedientes extiteritis, nulla gens uestrum ante conspectum stabit; sed corruent ante faciem uestram omnes pagane gentes, et eritis uictores; insuper et bene agentes, uitam possidebitis eternam. uos autem, carissimi fratres, qui estis ueri sacerdotes uel sub regali disciplina constituti, sic uosmetipsos exhibete, ut certos ministros Dei et dispensatores mysteriorum Dei, ut non uituperetur ministerium uestrum [1 1Kb] , ne fiat in uobis sicut scriptum est: Erit, sicut populus, sic et sacerdos. Et si hoc fuerit, qualis uobis erit ab hominibus  laus, aut qualis a Deo expectatur retributio? Sed sic uos corrigite ut ueri sacerdotes. Et tales ad sacerdotium perducite, ut et uobis et illis testimonium maneat bonum ab his, qui foris sunt; quatinus ab hominibus uobis adquiratis laudem et a Deo mercedis premium in eterna beatitudine percipere mereamini, eo quod per uos ad Christi perducti sunt rectam fidem, innoxios habentes sacerdotes. Ad synodum namque omni anno conuenite ad pertractandum de unitate ecclesie, ut si quid aduersi acciderit, radicitus amputetur, et Dei ecclesia maneat inconcussa. Bene ualete.

2. Incipit synodus cum actibus suis, iussione apostolica a sancto Bonifatio et Francorum episcopis sub Karlomanno duce habita anno incarnationis dominice 742 [2 1Kb] . In nomine Domini nostri Iesu Christi. Ego Karlomannus dux et princeps Francorum, anno ab incarnatione Christi 742, 11 uidelicet Kalendas Maias [3 1Kb] , cum consilio seruorum Dei et optimatum meorum episcopos qui in regno meo sunt, cum presbiteris,  ad concilium et synodum pro timore Christi congregaui, id est Bonifacium archiepiscopum, et Burchardum et Regenfridum et Wiztanum [4 1Kb] et Witbaldum et Dadanum et Eddanum ac reliquos episcopos cum presbiteris eorum, ut mihi consilium dedissent, quomodo lex Dei et ecclesiastica religio recuperetur, que in diebus preteritorum principum dissipata corruit, et qualiter populus christianus ad salutem anime peruenire possit et per falsos sacerdotes deceptus non pereat. Et per consilium sacerdotum et optimatum meorum ordinauimus per ciuitates episcopos, et constituimus super eos archiepiscopum Bonifacium, qui est missus sancti Petri. Statuimusque per annos singulos synodum congregare,  ut nobis presentibus canonum decreta et ecclesie iura restaurentur, et religio christiana emendetur. Et fraudatas pecunias ecclesiarum ecclesiis restituimus et reddidimus; falsos uero presbiteros et adulteros, uel fornicatores, diaconos et clericos de pecuniis ecclesiarum abstulimus et degradauimus, et ad penitentiam cegimus. Seruis Dei per omnia omnibus armaturam portare uel pugnare aut in exercitum et in hostem pergere omnino prohibemus, nisi illis tantummodo, qui propter diuinum ministerium, missarum scilicet solemnia adimplenda et sanctorum patrocinia portanda ad hoc electi sunt; id est unum uel duos episcopos [5 1Kb] cum capellanis presbiteris princeps secum habeat, et unusquisque prefectus unum presbiterum, qui hominibus peccata confitentibus iudicare et indicare penitentiam possit. Necnon et illas uenationes et siluaticas uagationes cum canibus omnibus seruis Dei interdiximus: similiter ut acceptores [6 1Kb] et falcones non habeant. Decreuimus  quoque iuxta sanctorum canones, ut unusquisque presbiter in parrochia habitans [7 1Kb] episcopo subiectus sit illi, in cuius parrochia habitat, et semper in quadragesima rationem et ordinem ministerii sui, siue de baptismo, seu de fide catholica, siue de precibus et ordine missarum episcopo reddat et ostendat. Et quandocunque iure canonico episcopus circumeat parrochiam populos ad confirmandos, presbiter semper paratus sit ad suscipiendum episcopum cum collectione et adiutorio populi, qui ibi confirmari debet. Et in cena Domini semper nouum chrisma ab episcopo querat. Ut episcopo testis adsistat castitatis et uite et fidei et doctrine illius. Statuimus etiam, ut secundum cautelam omnes undecunque superuenientes ignotos episcopos uel presbiteros ante probationem synodalem in ecclesiasticum ministerium non admitteremus. Decreuimus quoque, ut secundum canones unusquisque episcopus in sua parrochia sollicitudinem habeat, adiuuante graphione,  qui defensor ecclesie est, ut populus Dei paganias non faciat; sed ut omnes spurcitias gentilitatis abiciat et respuat, siue profana sacrificia mortuorum, siue sortilegos uel diuinos, siue fylacteria et auguria, siue incantationes, siue hostias immolatitias, quas stulti homines iuxta ecclesias ritu pagano faciunt sub nomine sanctorum martyrum uel confessorum Domini [8 1Kb] et suos sanctos ad iracundiam prouocantes, siue illos sacrilegos ignes, quos Nedfratres uocant, siue omnes, quecunque sunt, paganorum obseruationes [9 1Kb] diligenter prohibeant. Statuimus similiter ut si post hanc synodum, que fuit 11. Kalendas Maias, unusquisquis [10 1Kb] seruorum Dei uel ancillarum Christi in crimen fornicationis lapsus fuerit, ut in carcere penitentiam faciat in pane et aqua. Et si ordinatus presbiter sit, duos annos in carcere permaneat, et antea flagellatus et scorticatus uideatur; et post episcopus adaugeat. Si autem clericus uel monachus in hoc peccatum ceciderit, post tertiam uerberationem in carcerem missus uertentem annum  ibi penitentiam agat. Similiter et nonnanes [11 1Kb] uelate eadem penitentia contineantur et radantur omnes capilli capitis eius. Decreuimus quoque ut presbiteri uel diaconi non sagis laicorum more, sed casulis utantur ritu seruorum Dei. Et nullus in sua domo mulierem habitare permittat. Et ut monachi et ancille Dei monasteriales iuxta regulam sancti Benedicti cenobia uel xenodochia sua ordinare gubernare et uiuere studeant, et uitam propriam degere secundum predicti patris ordinationem non neglegant.

3. Item altera synodus a supradictis episcopis ac principe apostolica auctoritate Kalendas [12 1Kb] Martias Lyptinas habita. Modo in hoc synodali conuentu qui  congregatus est Kalendas Martias in loco qui dicitur Lyptinas, omnes uenerabiles sacerdotes Dei et comites et prefecti prioris synodi decreta consentientes firmauerunt, seque ea implere uelle et obseruare promiserunt. Et omnis ecclesiastici ordinis clerus, episcopi et presbiteri et diaconi cum reliquis clericis, suscipientes antiquorum patrum canones promiserunt, se uelle ecclesiastica iura moribus et doctrinis et ministerio recuperare. Abbates uero et monachi receperunt regulam sancti patris Benedicti ad restaurandam normam regularis uite. Fornicatores namque et adulteros clericos [1 1Kb] , qui sancta loca uel monasteria ante tenentes coinquinauerunt, precipimus inde tollere et ad penitentiam redigere [2 1Kb] . Et si post hanc definitionem in crimen fornicationis uel adulterii ceciderint, prioris synodi iudicium sustineant. Similiter et monachi et nonne [3 1Kb] . Statuimus quoque cum consilio seruorum Dei et populi christiani, propter imminentia bella et persecutiones  ceterarum gentium que in circuitu nostro sunt, ut sub precario et censu aliquam partem ecclesialis pecunie in adiutorium exercitus nostri cum indulgentia Dei aliquanto tempore retineamus, ea conditione, ut annis singulis de unaquaque casa solidus, id est duodecim denarii, ad ecclesiam uel monasterium reddantur; eo modo, ut si moriatur ille, cui pecunia commodata [4 1Kb] fuit, ecclesia cum propria pecunia reuestita sit; et iterum, si necessitas cogat aut princeps iubeat, precarium renouetur et rescribatur nouum. Et omnino obseruetur, ut ecclesie uel monasteria penuriam et paupertatem non patiantur, quorum pecunia in precario prestita sit. Sed si paupertas cogat, ecclesie et domui Dei reddatur integra possessio. Similiter precipimus, ut iuxta decreta canonum adulteria et incesta matrimonia, que non sunt legitima, prohibeantur et emendentur episcoporum iudicio; et ut mancipia christiana paganis non tradantur. Decreuimus quoque, quod et pater meus ante precipiebat, ut qui paganas obseruationes in  aliqua re fecerit, multetur et damnetur quindecim solidis.

4. De fide catholica et primo precepto legis. Primo omnium admonemus, ut fides catholica ab episcopis et presbiteris diligenter legatur, omnique populo predicetur. Hoc enim primum preceptum domini Dei omnipotentis est in lege: Audi, Israhel, quia dominus Deus tuus Deus unus est. Et ut ille diligatur ex toto corde, et ex tota mente, et ex tota anima, et ex tota uirtute.

5. De pace et concordia seruanda. Ut pax sit et concordia et unanimitas cum omni populo christiano inter episcopos, abbates, comites, iudices et omnes ubique seu maiores seu minores personas; quia nichil Deo sine pace placet, nec munus sancte oblationis ad altare, sicut in euangelio ipso Domino precipiente legimus. Et ut est illud secundum mandatum in lege: Diliges proximum tuum sicut te ipsum. Item in euangelio: Beati pacifici, quoniam filii Dei uocabuntur.  Et iterum: In hoc cognoscent omnes quia discipuli mei estis, si dilectionem habueritis ad inuicem. In hoc enim precepto discernuntur filii Dei et filii diaboli, quia filii diaboli semper dissentiones et discordias mouere satagunt, filii autem Dei semper paci et dilectioni student.

6. De eo qui a presbitero non baptizato baptizatus est. Si quis baptizatus est a presbitero non baptizato, et sancta Trinitas in ipso baptismo inuocata fuit, baptizatus est sicut Sergius [5 1Kb] papa dixit; impositione uero manus indiget. Georgius episcopus Romanus et Iohannes sacellarius sic senserunt.

 7. De eo, qui filiastrum aut filiastram ante episcopum tenuerit. Si quis filiastrum aut filiastram suam ante episcopum ad confirmationem tenuerit, separetur ab uxore sua, et alteram non accipiat. Similiter et mulier alterum non accipiat. Georgius sensit.

8. De his, qui propter faidam in alias patrias fugiunt. Qui propter faidam fugiunt in alias patrias et dimittunt uxores suas, nec ille uir nec illa femina accipiant alterum coniugium. Georgius sensit.

9. De incestis. Si homo incestum commiserit cum Deo sacrata aut cum matre sua aut cum matrina sua de fonte aut [6 1Kb] confirmatione, aut cum matre et filia, cum duabus sororibus, aut cum matris filia, aut cum sororis filia, aut cum nepta, aut cum consobrina, aut subrina, aut cum amita uel matertera, aut [7 1Kb] cum his quibus canones prohibent copulari [8 1Kb] , de istis criminibus pecuniam suam perdat, si habuerit.  Et si hec emendare noluerit, nullus eum recipiat nec cibum donet. Et si fecerit, sexaginta solidos domno regi componat, usque dum ipse homo se correxerit. Et si pecuniam non habuerit, si liber est, mittatur in carcerem usque satisfactionem; si autem seruus aut libertus est, uapuletur plagis multis. Et si dominus suus eum permiserit amplius in talem lapsum cadere, ipse sexaginta solidos domno regi componat [9 1Kb] . De reliquis uero propinquis iuxta constituta sanctorum patrum et iuxta decreta canonum iudicetur.

10. De ecclesiasticis uiris. Si ecclesiastici uiri supradicta facinora commiserint, si honorabilis persona fuerit, perdat honorem suum; minores uero uapulentur aut in carcerem mittantur.

11. De presbiteris et clericis, ut archidiaconus eos conuocet ad synodum. De presbiteris et clericis sic ordinauimus, ut archidiaconus episcopi eos ad synodum conuocet [10 1Kb] . Et si quis ire contempserit, tunc comes iussione [11 1Kb] episcopi monitus eum distringere  faciat, ita ut ipse presbiter aut defensor suus sexaginta solidos componat et ad synodum postea uelit nolit ueniat, et episcopus ipsum presbiterum uel clericum iuxta canonicam auctoritatem diiudicari faciat. Solidi uero sexaginta de ipsa causa in sacellum domni regis ueniant.

12. De eo qui misso episcopi contradixerit uel presbitero aut clerico incestuosum. Si aliqua persona per uiolentiam presbitero aut clerico uel [12 1Kb] misso episcopi incestuosum contradixerit, tunc comes ipsam personam per fideiussores positam ante regem faciat uenire una cum missis episcopi. Et [13 1Kb] domnus rex ita eos distringat, ut ceteri emendentur.

13. De his, qui res ecclesiasticas uerbo domni regis tenent. Ut illi homines, qui res ecclesiasticas per uerbum domni regis tenent, sic ordinatum est, ut illas ecclesias unde sunt, uel illas domus episcopii uel monasterii, cuius esse noscuntur, iuxta quod de ipsis  rebus tenent, emendare debeant, et illos census uel illas decimas ac nonas [14 1Kb] ibidem dare pleniter debeant sicut eis ad uernum ordinauimus. Et qui hoc non fecerit, ipsas res perdat.

14. Ut presbiteri, qui uicos uel ecclesias tenent, ceram uel alios census ad matrem ciuitatis ecclesiam persoluant, sicut consuetudo fuit. Ut hi, qui illos uicos uel illas ecclesias tenent, illos census uel illam ceram, que longo tempore ad illud episcopium reddiderunt, modo sic ordinauimus ut sic faciant. Et qui hoc non fecerit, sexaginta solidos componat.

 15. De emunitatibus seruandis. Ut emunitates pleniter conseruate sint.

16. De iustitiis faciendis. Ut omnes iustitias faciant, tam publici, quam ecclesiastici. Et si aliquis homo ad palatium uenerit pro causa sua, et ante suo [1 1Kb] episcopo suisque ministris que ecclesiastica sunt, et que secularia suo comiti non innotuerit in mallo ante rachinburgios, aut si causa sua ante comitem in mallo fuit et ante rachinburgios, et hoc sustinere noluerit quod ipsi legitime iudicauerint, si pro istis causis ad palatium uenerit, uapuletur. Et si maior persona est, legem [2 1Kb] exinde faciat.

17. De ecclesiasticis uiris qui se reclamantes ad palatium ueniunt. Si ecclesiastici uiri ad palatium uenerint de eorum causis se reclamare, nisi [3 1Kb] super eorum seniore, uapulent [4 1Kb] , nisi senior suus eos pro causa sua transmiserit.

18. De muliere, que sine licentia uiri sui uelum in  caput miserit. Mulier si sine comiato [5 1Kb] uiri sui uelum in caput miserit, si uiro suo placet, recipiat eam iterum ad coniugium.

19. De eo, qui filiastram suam contra uoluntatem ipsius dederit uiro ingenuo uel seruo. Si quis homo filiastram suam contra uoluntatem ipsius et matris et parentum dederit uiro ingenuo aut ecclesiastico uel seruo [6 1Kb] , et illa noluerit habere ipsum et reliquerit eum, potestatem habeant parentes illius dare illi alium maritum. Et si iam maritum habet, non separetur.

20. De femina ingenua que seruum acceperit. Si femina ingenua acceperit seruum, sciens [7 1Kb] quod seruus esset, habeat eum. Una enim lex erit et uiro et femine.

21. De eo, qui habet mulierem legitimam, si frater eius adulterauerit cum ea. Si quis homo habens mulierem legitimam, si frater eius adulterauerit cum ea, ille frater uel illa femina, qui adulterium perpetrauerunt, interim quod uiuunt nunquam habeant  amplius coniugium. Ille uero cuius uxor fuit, si uult, potestatem habet uxorem accipere aliam.

22. Ut sacerdotes uel clerici ad secularia negotia, relicto episcopo suo, non conuolent. Quod non oporteat sacerdotes uel clericos habentes aduersus inuicem negotia proprium episcopum relinquere et ad secularia iudicia [8 1Kb] conuolare.

23. Ut presbiteri et diaconi preter episcopum nichil agant. Presbiteri et diaconi preter episcopum nichil agere pertentent.

24. De eo qui oblata dederit uel acciperit preter episcopi iussionem. Si quis oblata dederit uel acceperit preter episcopum uel eum, qui constitutus est ab eo ad dispensandam misericordiam pauperibus, et qui dat et qui accipit, anathema sit.

25. Cum excommunicatis non licere communicare. Cum excommunicatis non licere communicare. Nec cum his qui per domos conueniunt, deuitantes  orationes ecclesie, simul orandum esse. Ab alia ecclesia non suscipiendum, qui in alia minime congregatur.

26. De eo qui ecclesiam Dei conturbat. Si quis ecclesiam Dei conturbare et sollicitare persistit, tanquam seditiosus per potestates exteras opprimatur.

27. De monachis, ut in ciuitate uel regione qualibet episcopo suo subiecti sint. Monachos per unamquamque ciuitatem aut regionem subiectos esse episcopo suo, et quietem diligere, et intentos esse tantummodo ieiunio et orationi in locis quibus renuntiauerunt seculo  permanentes. Nec ecclesiasticis uero nec secularibus negotiis communicent, uel in aliquo sint molesti, propria monasteria deserentes; nisi forte eis precipiatur propter opus necessarium ab episcopo ciuitatis.

28. Ut clericus in ecclesia in qua pretitulatus est, permaneat. Clericum permanere oportet in ecclesia, cui in initio ab episcopo pretitulatus ac sortitus est, et ad quam confugit quasi ad potiorem. Hoc autem refutantes, statuimus [9 1Kb] reuocari debere ad suam ecclesiam, in qua primitus ordinatus est, et ibi tantummodo ministrare. Si quis hanc diffinitionem transgressus fuerit, decreuit sancta synodus a proprio gradu recedere.

29. Ut episcopus curam monasteriorum gerat. Episcopum conuenit ciuitatis competentem monasteriorum prouidentiam gerere.

30. De eo, qui excommunicatus pro suo neglecto fuerit. Si quis excommunicatus fuerit pro suo neglecto,  et tempore excommunicationis sue ante audientiam communicare presumpserit, ipse in se damnationis iudicetur protulisse sententiam.

31. Ut presbiteri rem ecclesie non uendant. Placuit ut presbiteri non uendant rem ecclesie ubi sunt constituti, nescientibus episcopis suis.

32. Ut manumissiones in ecclesia celebrentur. Manumissiones in ecclesia sunt celebrande.

33. De defensoribus ecclesiarum ab imperatore poscendis. Defensores ecclesiarum aduersus potentias secularium uel diuitum ab imperatore sunt poscendi.

34. Ut nullus sacerdos canones ignoret. Nulli sacerdoti liceat canones ignorare.

35. Quid de presbiteris criminosis, de quibus adprobatio non est, agendum sit. Et hoc nobiscum [10 1Kb] magno studio pertractandum est, quid de illis presbiteris criminosis, unde adprobatio non est, et semper negant, faciendum sit. Nam hoc sepissime a nobis et progenitoribus atque antecessoribus nostris uentilatum  est, sed non ad liquidum actenus definitum. Unde ad consulendum [11 1Kb] patrem nostrum Leonem papam sacerdotes nostros mittimus; et quicquid ab eo uel a suis perceperimus, uobis una cum illis, quos mittimus, renuntiare non tardabimus. uos interdum uicissim tractate adtentius, quid ex his uobiscum constituamus una cum predicti sancti patris institutionibus; ut murmur cesset populi, et nos his satisfacientes inlesi Domino auxiliante ab utrisque maneamus. Sequitur constitutio memorata.

36. De sacerdotum purgatione [12 1Kb] . Ex capitulis domni Karoli. Omnibus uobis uisu aut auditu notum esse non dubitamus, quod sepissime suadente antiquo hoste sacerdotibus crimina diuersa obiciantur. Sed quoniam qualiter ex eis ab his rationabilis examinatio et satisfactio fiat, licet tempore bone memorie domni genitoris nostri Pippini, siue priscis temporibus a sanctis patribus et a reliquis bone deuotionis hominibus sepissime uentilatum fuerit, nos tamen  pleniter et ad liquidum definitum reperire minime quiuimus. Nostris quippe temporibus idipsum a sanctis episcopis et reliquis sacerdotibus et ceteris ecclesiastice dignitatis ministris, nostris [13 1Kb] in regnis seu in aliis Deo degentibus, nobisque una cum eis agentibus, sepissime propter multas et nimias reclamationes, que ex hoc ad nos ex diuersis partibus uenerunt, uentilatum est. Sed qualiter consultu domni et patris nostri Leonis apostolici ceterorumque Romane ecclesie episcoporum et reliquorum sacerdotum siue orientalium et Grecorum patriarcharum, et multorum sanctorum episcoporum et sacerdotum,  necnon et nostrorum episcoporum omnium ceterorumque sacerdotum ac leuitarum auctoritate et consensu atque reliquorum fidelium et cunctorum consiliariorum, nostrorum consultu definitum est, uobis omnibus utriusque ordinis ministris scire uolumus. Statutum est namque ratione et necessitate ac auctoritate predicta, consultu omnium, ut quotienscunque cuiquam sacerdoti crimen imponitur, si ipse accusator talis fuerit, ut recipi debeat; quia quales ad accusationem sacerdotum admitti debeant, in canonibus pleniter expressum est: si autem, ut dictum est ille, accusator, qui canonice est recipiendus, eum cum legitimo numero uerorum et bonorum testium adprobare in conspectu episcoporum poterit, tunc canonice diiudicetur; et si culpabilis inuentus fuerit, canonice damnetur. Si uero eum suprascripto pretextu adprobare ipse accusator minime poterit, et hoc canonice definiatur. Ipse ergo sacerdos, si suspiciosus aut incredibilis suo episcopo aut reliquis  suis consacerdotibus siue bonis et iustis de suo populo uel de sua plebe hominibus fuerit, ne in crimine aut in predicta suspicione remaneat, cum tribus aut quinque uel septem bonis ac uicinis sacerdotibus exemplo Leonis pape [1 1Kb] , uel eo amplius, si suo episcopo uisum fuerit, aut necesse propter tumultum populi inesse perspexerit [2 1Kb] , et cum aliis bonis et iustis hominibus se sacramento coram populo super quatuor euangelia dato [3 1Kb] purgatum ecclesie reddat. Si quis autem scire desiderat, quales testes ad accusationem sacerdotum recipi debeant, et quid de accusatore faciendum sit, pleniter in canonibus reperire poterit.

37. De eo, qui confitetur de crimine. Manifestum est confiteri eum de crimine, qui indulto et delegato iudicio purgandi se occasione non utitur: nichil enim interest, utrum in presenti examine omnia que dicta sunt de eo comprobentur, cum ipsa absentia pro confessione constat.

38. De usuris. Usuram non solum clerici, sed nec  laici christiani exigere debent.

39. De comitibus, ut ministris ecclesie in suis ministeriis adiutores sint. Comites ministris ecclesie [4 1Kb] eorumque ministeriis, ut hoc plenius et de nostris et de se et de suis hominibus obtinere possint, adiutores in omnibus fiant. Et quicunque prima et secunda uice de his a comite ammonitus non se correxerit, uolumus ut per eundem comitem eius neglegentia ad nostram notitiam perferatur, ut nostra auctoritate quod in nostro capitulari continetur [5 1Kb] , subire cogatur.

40. De ordinatione presbiterorum. Ut presbiteri non ordinentur priusquam examinentur. Et ut ante ordinationem pleniter et studiosissime instruantur, qualiter se a uitiis cauere debeant et qualiter subditos doceant; ne torpentes uel hebetes in doctrina sancta uel uitio male fame eorum neglectu uel aliqua mala similitudine, quod absit, aspergantur: quoniam detractio sacerdotum ad Christum pertinet, cuius  et ministri uel nuntii esse noscuntur [6 1Kb] , quia nimis grauiter peccant, qui sacerdotes et ministros Christi detrahunt: quoniam testante euangelica tuba melius est unicuique, ut suspendatur mola asinaria collo eius et demergatur in profundum maris, quam scandalizet unum de pusillis, Christi uidelicet ministris. Et alibi: Qui uos recipit, me recipit; et qui uos spernit, me spernit. Et ut hoc detractionis et scandali peccatum omnes summopere caueant, obnixe monemus et coram Deo testamur et sicut Dei fideles rogamus, ne Christi detrahant ministros. Similiter et Christi domini nostri ministros et sacerdotes nostrosque magistros monemus, ne locum subditis tribuant detrahendi; quia qui detrahit fratrem suum,  homicida est; et peior legitur esse detractio quam fornicatio. Ideo monemus et precipue rogamus ne fiat, ne absque gladio aut uulnere corporis aliquo quisquam homicida inueniatur. Et sicut de hominibus corporaliter occisis iudicare decreuimus, sic et de illis, qui ex hoc detractionis scelere detecti coram nobis fuerint, peragi Domino annuente decernimus; ut pax ecclesiarum, in quantum Dominus auxilium dederit, in finibus et regionibus nobis a Deo commissis nulla turbetur tempestate detractionum atque bellorum.

41. De presbiteris, qualiter ecclesie introitum consequantur. Ut nullus presbiter ad introitum ecclesie exenia donet.

42. De non cogendo bibere. Ut nemini liceat alium cogere ad bibendum.

43. De presbiteris, a quibus per ecclesias constituantur. Ut nullus laicus presbiterum in ecclesia mittere uel de ecclesia [7 1Kb] eicere presumat, nisi per consensum  episcopi.

44. De honore pro ecclesiis dando. Ut episcopi preuideant, quem honorem presbiteri pro ecclesiis suis senioribus tribuant.

45. De decimis dispensandis. Ut decime in potestate episcopi sint, qualiter a presbiteris dispensentur.

46. De ecclesiis uel altaribus immeliorandis. Ut ecclesia uel altaria melius constituantur. Et ut nullus presbiter annonam uel fenum in ecclesia mittere presumat.

47. De ecclesiis uel altaribus ambiguis. Ut ecclesie uel altaria, que ambigua sunt de consecratione, consecrentur.

48. De linteis altaribus preparandis. Ut presbiteri per parrochias suas feminis predicent, ut linteamina altaribus preparent.

49. De parrochianis alterius presbiteri. Ut nullus presbiter alterius parrechianum, nisi in itinere fuerit uel placitum ibi habuerit, ad missam recipiat.

 50. De parochia alterius presbiteri. Ut nullus presbiter in alterius presbiteri parochia eo [8 1Kb] inconsulto missam cantare presumat, nisi in itinere fuerit; nec decimam ad alterum pertinentem audeat recipere.

51. De termino ecclesiarum. Ut terminum habeat unaqueque ecclesia, de quibus uillis decimas recipiat.

52. De rebus presbiterorum. Ut unusquisque presbiter res, quas post diem consecrationis adquisierit, proprie ecclesie relinquat.

53. De penitentibus non cogendis uinum bibere. Ut nullus presbiter aut laicus penitentem cogat [9 1Kb] uinum bibere aut carnem manducare, nisi ad presens pro ipso unum uel duos denarios iuxta qualitatem penitentie dederit.

54. De presbiteris, a quibus se caueant. Ut nullus presbiter cartas scribat, nec conductor sui senioris existat.

 55. De presbiteris, qui agenda in domiciliis celebrauerint. Statutum est, ut si quis presbiter in domiciliis agenda celebrauerit sine licentia et consilio sui episcopi, honore sacerdotali priuetur.

56. De predicatione uel capitulis presbiterorum. Ut unusquisque presbiter capitula habeat de maioribus uel de minoribus uitiis, per que cognoscere ualeat uel predicare subditis suis, ut se caueant ab insidiis diaboli.

57. De eucaristia. Ut presbiter eucaristiam habeat paratam, ut quando quis infirmauerit, aut paruulus infirmus fuerit, statim eum communicet, ne sine communione moriatur.

58. De ampullis tribus in cena Domini habendis.  Ut presbiter in cena Domini tres ampullas secum deferat, unam ad chrisma, aliam ad oleum ad catecuminos inunguendos, tertiam ad [1 1Kb] infirmos unguendos iuxta sententiam apostolicam; ut quando quis infirmatur, inducat presbiteros ecclesie, ut orent super eum, unguentes eum oleo in nomine Domini.

59. Ut omnes clerici episcopis suis subiecti sint. Ut omnes presbiteri, diaconi [2 1Kb] et subdiaconi sub potestate episcopi maneant.

60. De ordine sacerdotum. Ut nullus presbiter presumat in alia parrochia baptizare nec missas celebrare sine iussione episcopi, in cuius parrochia est. Et omnes presbiteri ad concilium episcopi conueniant. Et si hoc, quod superius comprehensum est, facere contempserint, secundum canonicam institutionem iudicentur tam ipsi quam et defensores eorum.

61. De eo, qui non confitetur Dei uerbum passum carne. Si quis non confitetur Dei uerbum passum carne et crucifixum carne et mortem carne gustasse  factumque primogenitum ex mortuis, secundum quod uita est et uiuificator [3 1Kb] ut Deus, anathema sit.

62. De modis excommunicationis tam de clericis, quam de laicis. Si quis presbiter ab episcopo suo degradatus uel excommunicatus [4 1Kb] fuerit, et ipse per contemptum postea aliquid de suo officio sine comiato facere presumpserit, et postea ab episcopo correptus et excommunicatus fuerit, qui cum ipso communicauerit scienter, sciat se esse excommunicatum similiter. Quicunque clericus uel laicus aut femina incestum commiserit et ab episcopo suo correptus se emendare noluerit, et ab ipso excommunicatus fuerit, qui postea cum ipso communicauerit, similiter excommunicetur. Et ut sciatis, qualis sit modus istius excommunicationis, in ecclesiam non debet intrare, nec cum ullo christiano cibum nec potum sumere; nec eius munera quisquam accipere debet, uel osculum porrigere, nec in oratione se iungere, nec salutare, antequam ab episcopo suo sit  reconciliatus. Quod si aliquis se reclamauerit, quod iniuste sit excommunicatus, licentiam habeat ad metropolitanum episcopum uenire, ut ibidem secundum canonicam institutionem diiudicetur; et interim suam excommunicationem custodiat. Quod si aliquis ista omnia contempserit et episcopus hoc minime emendare potuerit, regis iudicio exilio condemnetur.

63. De his qui a synodo uel a suo episcopo damnati sunt. Hec uero per singula capitula in statutis Niceni concilii legere potestis, seu in aliis sanctorum patrum synodalibus edictis et in Antioceno concilio, quod hi, qui damnati sunt a synodo uel a suo episcopo, et postea ministrare presumunt, precipitur ut nullus audeat eis communicare. Si quis uero eis communicat, simili sententie subiaceat, sicut et damnatus.

64. De episcopis uel quibuslibet ex clero. Item in eodem concilio, ut episcopus uel quilibet ex clero sine consilio uel litteris episcoporum uel metropolitani  non audeant regalem dignitatem pro suis causis clamare, sed in communi episcoporum concilio causa eorum examinetur.

65. De die dominica, qualiter obseruanda est. Item in eodem concilio precipitur, ut a uespera usque ad uesperam dies dominica seruetur.

66. De ignotis angelorum nominibus. Item in eodem concilio precipitur, ut ignota angelorum nomina nec fingantur nec nominentur, nisi illorum, quos habemus in auctoritate. Hi sunt, Michahel, Gabriel, Raphel.

67. De mulieribus, ne ad altare accedant. Item in eodem concilio, quod non oporteat mulieres ad altare ingredi.

 68. De episcopis ordinandis uel quibuslibet ex clero. Item in concilio Calcedonensi, quod non oporteat episcopum aut quemlibet ex clero per pecunias ordinare: quia utrique deponendi sunt, et qui ordinat, et qui ordinatur, necnon et qui mediator est inter eos. Item de eadem re in canonibus apostolorum. Si quis episcopus aut presbiter aut diaconus per pecunias hanc obtinuerit dignitatem, deiciatur ipse et ordinator eius et a communione abscidantur.

69. De maleficis uel incantatoribus. Item in eodem concilio, ut coclearii, malefici, incantatores, et incantatrices fieri non sinantur, quos in Symone mago Dominus terribiliter damnauit.

70. De negotiis clericorum inter se. Item in eodem concilio, ut si clerici inter se negotium aliquod habuerint, a suo episcopo diiudicentur, non a secularibus.

71. De conspiratione clericorum uel monachorum seu laicorum. Item in eodem concilio, ut nec clerici,  nec monachi, nec laici conspirationem uel insidias contra pastorem suum faciant.

72. De fide sancte Trinitatis predicanda. In concilio Cartaginensi. Primo omnium necesse est, ut fides sancte Trinitatis et incarnationis Christi, passionis, resurrectionis et ascensionis in celos diligenter omnibus predicetur.

73. De his, qui se conuertunt ad Deum. Item in eodem de his, qui in periculo constituti sunt et conuertunt se ad Deum, ut canonice inquirantur de reconciliatione, et canonice reconcilientur.

74. De his, qui non sunt bone conuersationis. Item in eodem, ut illi, qui non sunt bone conuersationis et eorum uita est accusabilis, non audeant episcopos uel maiores natu accusare.

75. De his, qui cum excommunicato communicauerint. Item in eodem, ut qui excommunicato presumptiose communicauerit, excommunicetur et ipse.

76. De subiectione presbiterorum. Item in eodem  concilio infra dua capitula, ut nullus presbiter contra episcopum suum superbire audeat.

77. De clericis ecclesiastici ordinis. Item in eodem [5 1Kb] ut clerici ecclesiastici ordinis, si culpam incurrerint, apud ecclesiasticos iudicentur, et non apud seculares.

78. De falsis nominibus sanctorum. Item in eodem, ut falsa nomina martyrum et incerte sanctorum memorie non uenerentur.

79. De uxore a uiro dimissa. Item in eodem, ut nec uxor a uiro dimissa alium accipiat uirum uiuente uiro suo; nec uir aliam accipiat uiuente uxore priore.

80. De oblatis pauperum. In concilio Gangrensi, ut nulli liceat oblationes que ad pauperes pertinent, rapere uel fraudare.

81. De ieiuniis a sacerdotibus constitutis. Item in eodem, ut ecclesiastica a sacerdotibus ieiunia constituta sine necessitate rationabili non soluantur.

82. De his, qui contra naturam peccant. In concilio  Ancyrano. Si inuenti sunt inter uos qui cum [6 1Kb] quadrupedibus aut cum consanguineis usque ad septimum genuculum uel masculis contra naturam peccant, dura et districta penitentia sunt cercendi. Quapropter episcopi et presbiteri, a quibus iudicium penitentie iniungitur, conentur omnimodis hoc malum a consuetudine prohibere uel abscidere.

83. De nominibus recitandis. Item eiusdem, ut nomina publice non recitentur ante preces sacerdotales.

84. De canonum institutis a presbiteris non ignorandis. Item eiusdem, ut nulli sacerdoti liceat ignorare sanctorum canonum instituta.

85. De sacerdotibus contra decretalia agentibus.  Item eiusdem, ut si quis sacerdotum contra constituta decretalium presumptiose egerit et corrigi noluerit, ab officio suo submoueatur.

86. De fide presbiterorum ab episcopis discucienda. Ut episcopi diligenter discutiant per suas parrechias presbiterorum fidem et baptisma catholicum et missarum celebrationes, ut fidem rectam teneant et baptisma catholicum obseruent et missarum preces bene intellegant, et ut psalmi digne secundum diuisiones uersuum modulentur, et dominicam orationem ipsi intellegant et omnibus predicent intellegendam, ut quisque sciat quid petat a Deo. Et ut Gloria Patri cum omni honore apud omnes [1 1Kb] cantetur, et ipse sacerdos cum sanctis angelis et populo Dei communi uoce Sanctus, Sanctus, Sanctus decantet. Et omnimodis dicendum est prebiteris et diaconibus, ut arma non portent, sed magis confidant in defensione Dei, quam in armis.

87. De presbiteris in ecclesiis constituendis ab episcopis  et non ab aliis. Statutum est, ut sine auctoritate uel consensu episcoporum presbiteri inquibuslibet ecclesiis nec constituantur nec expellantur. Et si laici clericos probabilis uite et doctrine episcopis conserandos suisque in ecclesiis constituendos obtulerint, nulla qualibet occasione eos reiciant.

88. De uillis nouis et ecclesiis in eis nouiter constitutis. Sancitum est de uillis nouis et ecclesiis in eis nouiter constitutis, ut decime de ipsis uillis ad easdem ecclesias conferantur.

89. De presbiteris, qui feminas in domibus habent. Sancitum est ab episcopis de presbiteris, qui feminas secum indiscrete habitare permittunt et propter hoc male opinionis suspicione denotantur, ut si deinceps admoniti non se correxerint, uelut contemptores sacrorum canonum canonica inuectione feriantur.

90. De scriptoribus. Ut scribe uitiose non scribant.

 91. De incestuosis. De incestuosis, ut canonice examinentur et nec propter alicuius amicitiam quidam relaxentur, quidam uero constringantur.

92. De communicatione fidelium. Ut omnes fideles communicent et ad missas perspectent [2 1Kb] sine aliqua occasione [3 1Kb] .

93. De confugio ad ecclesiam. Si quis ad ecclesiam confugium fecerit, in atrio ipsius ecclesie pacem habeat, nec sit ei necesse ecclesiam ingredi; et nullus eum inde per uim abstrahere presumat, sed liceat confiteri quod fecit, et inde per manus bonorum hominum ad discussionem in publico perducatur.

94. De admonitione sacerdotum. Ut sacerdotes admoneant populum, ut elimosinam dent et orationes faciant pro diuersis plagis, quas assidue pro peccatis nostris patimur.

95. De predicatione ad plebem. Ut ipsi sacerdotes unusquisque secundum ordinem suum predicare et docere studeat plebem sibi commissam.

 96. De eruditione filiorum a parentibus et patrinis. Ut parentes filios suos, et patrini eos quos de fonte lauacri suscipiunt, erudire summopere studeant; illos, quia eos genuerunt et eis a Domino dati sunt; et istos, quia pro eis fideiussores existunt.

97. De ecclesiis antiquitus constitutis. Ut ecclesie antiquitus constitute nec decimis nec ulla possessione priuentur.

98. De his, qui sine consensu episcopi presbiteros in ecclesiis constituunt uel de ecclesiis eiciunt. De his, qui sine consensu episcopi presbiteros in ecclesiis suis constituunt uel de ecclesiis eiciunt, et ab episcopo uel a quolibet misso dominico admoniti obedire noluerint, ut bannum nostrum rewadiare cogantur  et per fideiussores ad palatium nostrum uenire iubeantur; et tunc nos decernamus, utrum nobis placeat ut aut illum bannum persoluant [4 1Kb] , aut aliam harmiscaram sustineant [5 1Kb] .

99. De ecclesiis inter coheredes diuisis. De ecclesiis, que inter coheredes diuise sunt, consideratum est, quatinus si [6 1Kb] secundum prouidentiam et admonitionem episcopi ipsi coheredes eas uoluerint tenere et honorare, faciant. Si autem hoc contradixerint, ut in episcopi potestate maneat, utrum eas ita consistere permittat aut reliquias exinde auferat. Et ubi ad nostrum beneficium ecclesie pertinentes ita diuise inuente fuerint, ut describantur et nobis renuntietur.

100. De manso ad ecclesiam dato. De uno manso ad ecclesiam dato, de quo aliqui homines contra statuta sibi seruitium exigunt, quicunque pro hac causa accusatus fuerit, comes uel missi hoc, quod inde subtractum est, presbiteris cum sua lege restituere  faciant.

101. De his, qui decimas dare nolunt, nisi a se redimantur. De decimis, quas populus dare non uult, nisi quolibet modo ab eo redimantur, ab episcopis prohibendum est ne fiat. Et si quis contemptor inuentus fuerit et nec episcopum nec comitem audire uoluerit, si noster homo fuerit, ad presentiam nostram uenire compellatur. Ceteri uero distringantur, ut inuiti ecclesie restituant, quod [7 1Kb] uoluntarie dare neglexerunt.

102. De testibus ad rem quamlibet discuciendam. Ut quandocunque testes ad rem quamlibet discutiendam querendi atque elegendi sunt, a misso nostro et comite, in cuius ministerio de re qualicunque agendum est, tales eligantur, quales optimi in ipso pago inueniri possint. Et non liceat litigatoribus per premia falsos testes adducere, sicut actenus fieri solebat.

103. De causa ebrii hominis [8 1Kb] , e de eius testimonio,  et de placito comitis. Ut nullus ebrius suam causam in mallo possit conquirere nec testimonium dicere. Nec placitum comes habeat, nisi ieiunus.

104. De hoc si presbiteri sanctum crisma dederint ad iudicium subuertendum. Ut presbiter, qui sanctum chrisma donauerit ad iudicium subuertendum, postquam de gradu suo depositus fuerit, manum amittat.

105. De placito centenarii. Ut nullus homo in placito centenarii neque ad mortem, nec ad libertatem suam amittendam aut ad res reddendas uel mancipia iudicetur; sed ista [9 1Kb] aut in presentia comitis uel missorum nostrorum iudicentur.

106. De raptu uiduarum. Qui uiduam intra primos triginta dies uiduitatis uel inuitam uel uolentem sibi copulauerit, bannum nostrum, id est sexaginta solidos, in triplo componat. Et [10 1Kb] si inuitam eam duxit, legem suam ei componat, illam uero ulterius non attingat.

107. De homine publicam penitentiam agente interfecto.  Qui hominem publicam penitentiam agentem interfecerit, bannum nostrum in triplo componat et wirgildum proximis suis [11 1Kb] persoluat.

108. De obseruatione preceptorum dominicorum. De obseruatione preceptorum nostrorum et inmunitatum [12 1Kb] precipimus, ut ita obseruentur, sicut a nobis et ab antecessoribus nostris constitutum est.

109. De locis iamdudum sacris et nunc spurcitia fedatis. De locis iamdudum sacris et nunc spurcitia fedatis, ut iuxta possibilitatem in antiquum statum reformentur.

110. De commutationibus utilibus permanendis inutilibusque delendis. Ubicunque commutationes tam tempore nostro quamque genitoris nostri legitime  et rationabiles atque utiles ad [1 1Kb] ecclesias Dei facte sunt, permaneant. Ubicunque uero inutiles et incommode atque inrationabiles facte sunt, dissoluantur, et recipiat unusquisque quod dedit. Ubi uero mortua manus interiacet aut alia quelibet causa, que rationabilis non esse uideatur, inuenta fuerit, diligenter describatur et ad nostram notitiam perferatur.

111. De ecclesie consecratione in qua mortuorum cadauera infidelium sunt sepulta. Ecclesiam in qua mortuorum cadauera infidelium sepeliuntur, sanctificare non licet. Sed si apta uidetur ad consecrandum, inde euulsa corpora et rasis uel lotis lignis eius, reedificetur. Si hec consecrata prius fuit, missas in ea celebrare licet, si tamen fideles fuerint, qui in ea sepulti sunt.

112. De officio laicorum. Laicus non debet in ecclesia lectionem recitare nec alleluia dicere, sed psalmum tantum aut responsoria sine alleluia.

 113. De stultorum uoto soluendo. Episcopo licet uotum soluere, si uult.

114. De non prodendo a presbiteris crimen episcopi. Presbitero non licet peccatum episcopi prodere, quia super eum est.

115. De parrochianis alterius presbiteri. Ut nullus presbiter alterius parrochianum, nisi in itinere fuerit, nec decimam ad alterum pertinentem audeat recipere.

116. De manus impositione et resolutione canonica. Ut nemo sacerdotum populi sibi peccata confitentium sine auctoritate canonum iudicare presumat. Et ut quando unicuique quisquam sacerdos sibi scelera sua confitenti iuxta predictum canonicum modum penitentiam tribuit, si [2 1Kb] comam dimiserit aut habitum mutauerit, manus ei secundum canonicam auctoritatem imponat cum orationibus, que in sacramentario [3 1Kb] ad danuam penitentiam continentur. Si uero occulte et sponte confessus fuerit, occulte fiat. Et si publice ac manifeste conuictus  aut confessus fuerit, publice ac manifeste fiat, et publice coram ecclesia iuxta canonicos peniteat gradus. Post peractam uero secundum canonicam institutionem penitentiam occulte uel manifeste, canonice reconcilietur et manus ei cum orationibus, que in sacramentario ad reconciliandum penitentem continentur, imponatur, ut diuinis precibus et miserationibus absolutus a suis facinoribus esse mereatur: quoniam sine manus impositione nemo absoluitur ligatus. Et ideo dominus et magister noster discipulis suis ac successoribus eorum ligandi ac soluendi dedit potestatem, ut peccatores ligandi habeant potestatem, et penitentiam condigne agentes absolui atque peccata cum diuina inuocatione dimitti queant. Nec mirum hoc. Quia si homines suis seruis dant potestatem de subditis ligandi et soluendi uel nocendi et adiuuandi apud se, quanto magis dominus omnium hominum hanc potestatiue potestatem prepositis sancte ecclesie dedit dicens: Accipite  Spiritum sanctum. Quorum remiseritis peccata, remittuntur eis; et quorum retinueritis, retenta erunt. Et reliqua.

117. De penitente, cuius crimen peruulgatum est. In concilio Cartaginensi de eadem re precipitur, ut si cuiusquam penitentis publicum et uulgatissimum crimen est, quod uniuersam commouerit ecclesiam [4 1Kb] , ante absidam manus ei imponatur. Et alibi in canonibus uel in decretalibus Leonis pape precipitur de eadem re, ut absolutio penitentum per manus impositionem episcoporum supplicationibus fiat; et reliqua multa talia et horum similia.

118. De penitentibus, qui eucaristiam acceperint in infirmitate positi. Penitentes, qui in infirmitate  uiaticum eucaristie acceperint, non se credant absolutos sine manus impositione, si superuixerint.

119. De remedio penitentie, et quod absolutio penitentum per manus impositionem episcoporum supplicationibus fiat. Propter quod necesse est, ut reatus peccatorum ante ultimum diem sacerdotali supplicatione soluatur, etiamsi periculo mortis urgente statim post acceptionem penitentie et reconciliatio subsequatur. Ex [5 1Kb] epistola pape Leonis ad Theodorum, Foriouliensem episcopum. Multiplex misericordia Dei ita lapsis humanis subuenit, ut non solum per baptismi gratiam, sed etiam per penitentie medicinam spes uite reparetur eterne, et qui regenerationis dona uiolarunt, proprio se iudicio condemnantes ad remissionem criminum perueniant sic diuine uoluntatis presidiis ordinatis, ut indulgentiam Dei nisi supplicationibus sacerdotum nequeant obtinere [6 1Kb] . Mediator enim Dei et hominum dominus iehsu Christus hanc prepositis ecclesie tradidit  potestatem, ut et confitentibus penitentie sanctionem darent et ab eadem salubri satisfactione purgatos ad communionem sacramentorum per ianuam reconciliationis admitterent. Cui utique [7 1Kb] operi incessabiliter ipse Saluator interuenit, qui nunquam his abest, sicut ipse ait: Ecce ego uobiscum sum omnibus diebus usque ad consummationem seculi. Qua de re innuitur, ut si quid per seruitutem nostram bono ordine et grato impletur effectu, non ambigamus per Spiritum sanctum nobis fuisse donatum. Si autem aliquis eorum, pro quibus Domino supplicamus, quocumque interceptus obstaculo munere indulgentie presentis exciderit, et priusquam ad constituta remedia perueniat temporalem uitam humana conditione finierit, quod manens in corpore non recepit [8 1Kb] , consequi exutus carne non poterit. Idcirco necesse est nos eorum, qui obierint, merita actusque discutere, cum dominus noster, cuius iudicia nequeunt comprehendi, quod sacerdotum impleri  ministerio non siuit, sue iustitie reseruauit [9 1Kb] ; ita potestatem suam timeri uolens, ut hic terror [10 1Kb] omnibus prosit, et quod quibusdam tepidis aut neglegentibus accipi, nemo non metuat. Multum enim utile ac necessarium est, ut peccatorum reatus ante ultimum diem sacerdotali supplicatione soluatur. His autem, qui tempore necessitatis periculis urgentibus presidium penitentie et mox reconciliationis implorant, nec satisfactio interdicenda est, nec reconciliatio deneganda: quia misericordie Dei nec mensuras possumus ponere, nec tempora definire, apud quem nullas patitur uenire moras conuersio, dicente Dei spiritu per prophetam: Cum conuersus ingemueris, saluus eris. Et alibi: Dic iniquitates tuas prior, ut iustificeris. Item: Quia apud Dominum misericordia est, et copiosa apud eum redemptio. In dispensandis itaque Dei donis non debemus esse difficiles nec se accusandum gemitus lacrymasque neglegere, cum penitendi affectionem ex Dei credamus inspiratione conceptam, dicente  apostolo: Ne forte det illis Deus penitentiam, ut resipiscant a diaboli laqueis, a quo captiui tenentur ad ipsius uoluntatem.

120. Item de penitentum absolutione, ut per manus impositionem episcoporum uel sacerdotum precibus fiat. Si quis in periculo uel pace aut infirmitate penitentiam acceperit; si continuo creditur moriturus, reconcilietur per manus impositionem et infundatur ori eius eucaristia.

121. Ut penitens ostensis penitentie fructibus ad communionem recipiatur. Ut penitens ostensis necessariis penitentie fructibus legitimam communionem cum reconciliatoria manus impositione percipiat.

 122. Ut penitentes tempore, quo penitentiam petunt, super caput cilicium a sacerdote consequantur. Penitentes tempore, quo penitentiam petunt, impositionem manus super caput et cilicium a sacerdote, sicut ubique constitutum est, consequantur.

123. Ut omni tempore ieiunii manus penitentibus a sacerdote imponatur. Omni tempore ieiunii manus penitentibus a sacerdotibus imponatur.

124. Ut lapsi per manus impositionem episcopi absoluantur. Nec absoluendos lapsos in fide credamus, nisi per impositionem manus episcopi.

125. Ut penitentes communicent qui ante reconciliationem moriuntur. Placuit his, qui accepta penitentia ante reconciliationem migrant ad Dominum, communicari pro eo quod honorauerunt penitentiam. Qui si superuixerint, stent in ordine penitentum, ut legitimam communionem statuto tempore reconciliatione et manus impositione episcopi [1 1Kb] uel eius iussu presbiteri recipiant.

 126. De his, qui conuiuio gentilium usi sunt. Qui conuiuio solo gentilium et escis immolatitiis usi sunt, possunt ieiuniis et manus impositione purgari.

127. Ut criminalia peccata multis ieiuniis, et crebris manus impositionibus, a sacerdotibus purgentur. Criminalia peccata multis ieiuniis et crebris manus sacerdotum impositionibus eorumque supplicationibus iuxta canonum statuta placuit purgari, ita ut nemo sine manus impositione episcopi aut eius iussu alicuius presbiteri se credat esse a suis facinoribus absolutum. Non est mirandum, si absolutio peccatorum per manus impositionem precibus sit sacerdotum, cum Dominus in ueteri lege super caput hostie manum sacerdotis preceperit imponi. Etenim sicut tunc per illam hostiam, ita nunc per inuocatione Spiritus sancti, per quem fit [2 1Kb] remissio peccatorum, per manus episcoporum uel eorum auctoritate reliquorum sacerdotum impositione, supplicationibus eorum remittuntur peccata. Nam quando  Dominus Lazarum suscitauit, ait discipulis suis: Tollite lapidem: subauditur, ut mortuus surgat dans exemplum, ut sicut ipsi manibus tollunt lapidem ut mortuus surgat, ita ipsi et successores eorum manus penitentibus imponant, ut per impositionem manuum suis precibus mortuum de sepulchro, id est peccatorem de uitiis surgere et releuare faciant; et sicut illi predictum Lazarum institis, id est funibus conligatum iubente Domino soluunt [3 1Kb] qui ait, Soluite illum, et sinite abire, ita isti [4 1Kb] eorum supplicationibus auxiliante Domino et comitante Spiritu sancto, qui in his semper operatur, per manus impositionem peccatorum soluant uincula eosque tempore a sanctis patribus constituto sacra eucaristia communicent et absolutos ire permittant.

128. Ut penitentibus iuxta canonicam auctoritatem penitentia detur, et ante suspensos a communione excubare faciant ad ecclesie officium. Ut secundum formam canonum penitentibus detur  penitentia, et prius eos a communione suspensos ad officium ecclesie excubare faciant et inter reliquos penitentes ad manus impositionem crebro recurrere. Expleto autem satisfactionis tempore et sacerdotali prece [5 1Kb] per manus impositionem, iuxta ordinem sacramentorum et canonum reconcilient penitentes et sacra communione confirment.

129. De his qui separati a communione fuerint penitentibus. Qui a communione separantur in locis quibus seclusi fuerant, per manus impositionem recipiantur in communionem. Nec se quisquam a peccatis absolutum sine reconciliatoria manus impositione credat; sed per manus impositionem precibus  sacerdotum reconcilietur, sicut auctoritas habet ecclesiastica.

130. Ne in confinio mortis penitens a reconciliatione diutius suspendatur. Et ut oblatio eius, qui penitens necdum reconciliatus de hac uita exierit, ab ecclesia recipiatur [6 1Kb] . Qui penitentiam in mortis agit periculo, non diutine a reconciliationis gratia differendus est. Sed si profecto mortis urget periculum, penitentia [7 1Kb] per manus impositionem accepta statim et reconciliatio adhibenda est, ne prius ab humanis rebus eger abscedat, quam donum reconciliationis accipiat, sicque superstitibus [8 1Kb] quodam modo doloris uidetur esse perpetuum, si precisum ab ecclesie membris eum, qui utique reconciliationis non meruit gratiam, raptim a presenti uita mortis natura subduxerit. Unde iuxta pape Leonis edictum his, qui in tempore necessitatis et in periculi urgentis instantia presidium penitentie [9 1Kb] et mox reconciliationis remedium implorant, nec satisfactio  interdicenda est, nec reconciliatio deneganda; quia misericordie Dei nec mensuras possumus ponere, nec tempora definire. De his autem, qui accepta penitentia, antequam reconcilientur, ab hac uita recesserint, quamquam diuersitas preceptorum de hoc capitulo habeatur, illorum tamen nobis sententia placuit, qui multiplices numero de huiusmodi humanius decreuerunt, ut et memoria talium in ecclesiis commendetur et oblatio pro eorum dedicata spiritibus accipiatur.

131. De presbiteris uel diaconibus grauiori noxa conuictis. Item confirmatum est, ut si quando presbiteri uel diaconi in aliqua grauiore culpa conuicti fuerint, qua eos a ministerio necesse sit remoueri, non eis manus tanquam penitentibus uel tanquam fidelibus laicis imponatur. Neque permittendum, ut rebaptizati ad clericatus gradum promoueantur.

132. De penitentibus qui ex grauioribus leuioribusue commissis penitentiam gerunt. De penitentibus, qui siue ex grauioribus commissis siue ex  leuioribus penitentiam gerunt, si nulla interueniat egritudo, quinta feria ante pascha eis remittendum Romane ecclesie consuetudo demonstrat. Ceterum de pondere estimando delictorum sacerdotis est indicare, ut adtendat ad confessionem penitentis et ad fletus atque lacrymas corrigentis, ac [10 1Kb] tum iubere dimitti, cum uiderit congruam satisfactionem. Sane si quis egritudinem inciderit atque usque desperationem deuenerit, ei est ante tempus pasche relaxandum, ne de seculo absque communione discedat.

133. De his, qui conuiuio solo gentilium et escis immolatitiis usi sunt. Qui conuiuio solo gentilium et escis immolatitiis usi sunt, possunt ieiuniis et crebris manus impositionibus purgari, ut deinceps ab idolothitis abstinentes sacramentorum Christi possint esse participes. Si autem aut idola adorauerunt aut homicidiis uel fornicationibus contaminati sunt, ad communionem eos, nisi per penitentiam publicam et per  manus impositionem sacerdotali prece sint reconciliati, non oportet admitti. Tempora penitudinis habita moderatione sunt constituenda, prout conuersorum animos sacerdotes inspexerint esse deuotos, pariter etiam habentes etatis senilis intuitum, et periculorum quorumque aut egritudinum respicientes necessitates; in quibus si quis ita grauiter urgeatur, ut dum adhuc penitet, de salute ipsius desperetur, oportet ei per sacerdotalem sollicitudinem, id est per manus impositionem absolutione precum sacerdotalium communionis gratia subueniri.

134. Ut penitentes, qui ex grauioribus peccatis penitentiam gerunt, tribus annis sint inter audientes, si  ueram penitentiam gesserint. Penitentes, qui ex grauioribus peccatis penitentiam gerunt, si ex corde peniteant, sicut Nicena synodus de lapsis constituit, tribus annis sint inter audientes, quinque uero uel septem annis subiaceant inter penitentes manibus sacerdotum. Duobus etiam annis oblationes modis omnibus non sinantur offerre, sed tantummodo populis in oratione socientur. Nec confundantur Deo colla submittere, qui eum non timuerunt abnegare. Quod si utpote mortales intra metas prescripti temporis ceperit uite finis urguere, subueniendum est implorantibus seu ab episcopo, qui penitentiam dedit, seu ab alio, qui tamen datam esse probauerit, aut similiter a presbitero, iussu aut permissu tamen proprii episcopi, per manus impositionem absolutione precum sacerdotalium iaticum abeuntibus de seculo non negetur. Pueris autem, quibus a puritate uocabulum est, seu clericis, seu laicis, aut etiam similibus puellis, quibus ignorantia suffragatur etatis,  aliquandiu sub manus impositione detentis reddenda communio est. Quod si ante prefinitum penitentie tempus despecti a medicis aut euidentibus mortis pressi indiciis recepta quiquam [1 1Kb] communionis gratia conualuerint, seruemus in eis, quod Niceni canones ordinarunt, ut habeantur inter illos, qui in oratione sola communicant, donec impleatur spatium temporis eisdem prestitum.

135. De catecuminis non pretereundis. Nec catecumini pretereundi sunt, quia non est causa dissimilis, sicut iidem sancti canones ordinauerunt. Hi qui quolibet modo Christum, quem semel confessi sunt, abiurarint, tribus annis inter audientes sint, et postea cum catecuminis permittantur orare, per manus impositionem communionis catholice gratiam recepturi.

136. Ut qui penitentiam publice gerunt, uno anno cum cilicio sint inter audientes. Qui penitentiam publice gerunt, debent unum annum esse cum cilicio inter audientes, uel usque ad magnum diem, et populo,  quando intrat in ecclesiam, perfusi lacrymis ueniam postulare precarique eum humiliter, ut pro eis dignetur orare. Tribus uero annis subiaceant inter penitentes manibus sacerdotum in loco retro ostio ecclesie penitentibus constituto, et seorsum, infra ipsam tamen ecclesiam, secluso populo tamen, iam non in terram prostrati, sed uultu et capite humiliato, humiliter et ex corde, ut supra dictum est, ueniam postulent et pro se orare exposcant. Duobus etiam annis oblationes modis omnibus non sinantur offerre, sed populis tantummodo in oratione socientur, ut perfectionem septimo in cena Domini consequantur anno, id est per episcopi uel eius iussu, si ipse abest, aliorum sacerdotum manus impositionem, absolutione sacerdotalium precum, communionis catholice gratiam recepturi. Qualiter septem annorum penitentia agatur. In his uero septem annis multipliciter ieiuniis, orationibus, fletibus et elymosinarum, pro ut melius potuerint, exhibitionibus et lacrymis  persistant. Et ne ulterius eis talia contingant admodum caueant, dicente Domino: uade et amplius noli peccare.

137. De penitentibus transgressoribus. Ut hi, qui frequenti preuaricatione peccata uel penitentiam iterant, frequenti sententia, nisi per satisfactionem que preuaricati sunt emendare nitantur, cerceantur uel condemnentur, ut hec, que uoluntarie non diluerunt, inuiti emendent. Quod si his aliquis renuerit et preceptis sui sacerdotis inobediens apparuerit, secundum modum culpe excommunicetur. Si quis autem his ante reconciliationem et eorum satisfactionem  absque proprii episcopi licentia communicare presumpserit, simili excommunicationi subiaceat. Sacerdotes autem, ad quos pertinere noscuntur, si eos quolibet munere uel fauore aut neglegentia admonere noluerint aut per satisfactionem reuertentes non susceperint, aut contemnentes de ecclesia non eiecerint, simili sententia plectantur, quousque uel emendationis uel eorum damnationis sententia promulgetur.

138. Ut penitentibus absque personarum acceptione penitentia detur. Ut sacerdos penitentiam imploranti absque persone acceptione penitentie leges iniungat.

139. De neglegentioribus penitentibus. Ut neglegentiores penitentes tardius recipiantur.

140. De eo, qui penitentiam in infirmitate petit. Is qui penitentiam in infirmitate petit, si casu, dum ad eum sacerdos inuitatus uenit, oppressus infirmitate obmutuit uel in frenesim uersus fuerit, dent testimonium  qui eum audierunt, et accipiat penitentiam. Et si continuo creditur moriturus, reconcilietur per manus impositionem et infundatur ori eius eucaristia. Si superuixerit, commoneatur a supradictis testibus petitionis sue satisfactio, et subdatur statutum penitentie tempus, quamdiu sacerdos, qui penitentiam dedit, probauerit.

141. Ut penitentes non se credant absolutos, nisi per manus impositionem. Penitentes qui in infirmitate uiaticum eucaristie acceperint [2 1Kb] , non se credant absolutos sine manus impositione, si superuixerint.

142. De penitentibus qui antequam leges penitentie exsequantur, si casu in itinere uel in mari mortui fuerint. Penitentes, qui antequam leges penitentie exsequantur, si casu in itinere uel in mari mortui fuerint, ubi eis sacerdos subuenire non potuerit, memoria eorum et orationibus et oblationibus commendetur.

143. De loco monasteriorum uel edificiis prouidendis.  Dignum ac necessarium est, ut missi nostri per queque loca directi simul cum episcopis uniuscuiusque diocesis perspiciant loca monasteriorum canonicorum pariter et monachorum similiterque puellarum, si in apto et in congruo loco sint posita, ubi commodum necessarium possit [3 1Kb] adquiri, quod ad utilitatem pertinet monasteriorum, sicut in sancta regula dicitur: Monasterium autem ita debet constitui, ut omnia necessaria infra monasterium exerceantur, ut non sit necessitas monachis [a 1Kb] uel clericis uagandi foras, quia omnino non expedit animabus eorum. Similiter quoque edificationes monasteriorum supradicti missi et cum eis episcopi per diuersa loca preuideant, si apte sint et congruenter sancte professioni composite, uel si claustrum firmum habeant, in quo saluari possint anime in eis commorantium sub disciplina canonica uel regulari. Ubi autem aliter inuenta fuerint, hoc omnimodis episcopus loci ipsius faciat emendari, ita ut condignam professioni  eorum custodiam habeant canonici uel monachi atque nonnanes, ne detur eis occasio maleficiendi, quod absit.

144. Ut episcopi sciant, qualiter canonici, qui sunt cum abbatibus, uiuant. Precipimus, ut unusquisque episcopus sciat per singula monasteria, quantos quisque abba canonicos in monasterio suo habeat. Et hoc omnino ambo pariter prouideant, ut [4 1Kb] si monachi fieri uoluerint, regulariter uiuant; sin autem, canonice uiuant omnino.

145. Ut presbiteri chrisma diligenter custodiant. Presbiteri sub sigillo custodiant chrisma et nulli sub  pretextu medicine uel maleficii donare inde presumant. Quod si fecerint, honore priuentur.

146. Ut presbiteri utantur assidue orariis. Presbiteri sine intermissione utantur orariis propter differentiam sacerdotii dignitatis.

147. Ne laici presbiteros eiciant de ecclesiis eosue in eis constituant absque propriorum episcoporum consensu. Ut laici presbiteros non eiciant de ecclesiis neque constituant sine consensu episcoporum suorum.

148. Ne laici a presbiteris munera exigant. Ut laici omnino munera iniusta non exigant a presbiteris propter commendationem ecclesie cuiquam [1 1Kb] presbitero.

149. De fugitiuis clericis. Ut unusquisque episcopus in sua parrochia diligenter presbiteros uel clericos inquirat, unde sint. Et si aliquem fugitiuum inuenerit, ad suum episcopum redire faciat.

150. De letania maiore. Placuit nobis, ut letania maior obseruanda sit a cunctis christianis diebus  tribus.

151 De quatuor temporibus obseruandis. Constituimus, ut quatuor tempora anni ab omnibus cum ieiunio obseruentur; id est in Martio mense ebdomada prima, feria quarta et sexta et sabbato ueniant omnes ad ecclesiam hora nona cum letaniis ad missarum solemnia. Similiter in mense Iunio ebdomada secunda feria quarta et sexta sabbato ieiunetur usque horam nonam, et a carne ab omnibus abstineatur. Similiter in mense Septembrio ebdomada tertia. Et in mense Decembrio ebdomada, que fuerit plena ante uigiliam natalis Domini, sicut est in Romana ecclesia traditum.

152. De indicto ieiunio. Quod si quis indictum ieiunium superbiendo contempserit et obseruare cum ceteris christianis noluerit, in Gangrensi concilio precipitur, ut anathematizetur, nisi emendare se studeat.

153. De dominicis diebus. Omnes dies dominicos cum omni ueneratione obseruare decreuimus et seruili  opere abstinere. Et mercatus in eis minime sit, nec placitum, ubi aliquis ad mortem uel ad penam iudicetur [2 1Kb] .

154. De decimis. Ammonemus atque precipimus, ut decima Deo omnino dari [3 1Kb] non neglegatur, quam Deus ipse sibi dari constituit: quia timendum est, ut quisquis Deo suum debitum abstrahit, ne forte Deus per peccatum suum auferat ei necessaria sua, et [4 1Kb] qui decimam Deo dare neglexerit, nouem partes auferantur ab eo.

155. Ut ecclesie pacem habeant. Reum confugientem ad ecclesiam nemo abstrahere audeat neque inde donare ad penam uel ad mortem, ut honor Dei et sanctorum eius conseruetur; sed rectores ecclesiarum pacem et uitam ac membra eis obtinere studeant. Tamen legitime componant, quod inique fecerunt.

156. Iterum de pace ecclesiarum. Precipimus, ut in ecclesiis aut in domibus ecclesiarum uel in atriis placita secularia minime fiant.

 157. Ut antique ecclesie honorem suum habeant. Ecclesie antiquitus constitute nec decimis nec aliis possessionibus priuentur, ita ut nouis oratoriis tribuantur.

158. De beneficiis ecclesiasticis. Quicunque beneficium ecclesiasticum habent, ad tecta ecclesie restauranda uel ipsas ecclesias emendandas omnino adiuuent, et [5 1Kb] nonam et decimam reddant.

159. Ne presbiter missam solus cantet. Nullus presbiter, ut nobis uidetur, solus missam cantare recte ualet. Quomodo enim dicet: Dominus uobiscum, uel sursum corda ammonebit habere, et alia multa his similia, cum alius nemo cum eo sit?

160. De oblatione et pace in ecclesia facienda. Oblationem quoque et pacem in ecclesia facere iugiter  ammoneatur populus christianorum; quia ipsa oblatio sibi et suis magnum est remedium animarum, et in ipsa pace uera unanimitas et concordia demonstratur [6 1Kb] .

161. De symbolo et oratione dominica. Symbolum, quod est signaculum fidei, et orationem dominicam discere semper ammoneant sacerdotes populum christianum. uolumusque ut disciplinam condignam habeant qui hec discere neglegunt, siue in ieiunio, siue in alia castigatione. Propterea dignum est, ut filios suos donent ad scolam, siue ad monasteria, siue foras presbiteris, ut fidem catholicam recte ediscant et orationem dominicam, ut domi alios docere ualeant. Qui uero aliter non potuerit, uel in sua lingua hoc discat.

162. Ut malum ebrietatis omnino uitetur. Magnum malum ebrietatis, unde omnia uitia pullulant, modis omnibus cauere precipimus. Qui autem hoc uitare noluerit, excommunicandum eum esse decreuimus usque ad emendationem congruam.

 163. De spiritalibus filiolis. Precipimus, ut unusquisque compater uel proximi spiritales filios suos catholice instruant.

164. Ut canticum luxuriosum circa ecclesias deseratur. Canticum turpe atque luxuriosum circa ecclesias agere omnino contradicimus, quod et ubique uitandum est.

165. De incestuosis. Ut episcopi incestuosos puriter [7 1Kb] inuestigare studeant, omnino precipimus. Et si penitere noluerint, de ecclesia expellantur donec ad penitentiam reuertantur.

166. Ne in quarta uel quinta aut sexta generatione coniugium copuletur. Contradicimus quoque, ut in quarta uel quinta sextaque [8 1Kb] generatione nullus amplius coniugio copuletur. Ubi autem post interdictum factum inuentum fuerit, separetur.

167. Ne proprius filius de baptismo suscipiatur uel ad confirmationem teneatur. Nullus igitur proprium filium uel filiam de fonte baptismatis suscipiat, nec  filiolam nec commatrem ducat uxorem, nec illam cuius filium uel filiam ad confirmationem tenuerit. Ubi autem factum fuerit, separentur.

168. De damnatis nuptiis. Si quis uiduam uxorem duxerit, et postea cum filiastra sua fornicatus fuerit, seu duabus sororibus nupserit, aut si qua duobus fratribus nupserit, seu cum patre et filio, tales copulationes anathematizari, nec umquam amplius coniugio copulari, sed sub magna districtione fieri [9 1Kb] .

169. De cura et predicatione sacerdotum [10 1Kb] erga populum sibi commissum, et ut facinorosos extra ecclesiam eiciant. Ut sacerdotes populi sibi commissi curam habeant et instanter de eorum animarum salute predicent, et ut facinorosos secundum euangelicam institutionem arguant.

170. Ut presbiteri omnes suos subiectos orationem dominicam et symbolum doceant. Quod presbitero preuidendum sit, ut omnes qui christiano nomine censentur, orationem dominicam et symbolum memoriter  teneant et intellegant.

171. Quibus temporibus baptizandum sit. Ut baptismum non fiat nisi statutis temporibus, id est, pascha et pentecosten, nisi infirmitas intercesserit. Et ut aliubi non baptizetur, nisi in uicis publicis, nisi, sicut iam dictum est, ob infirmitatis causam.

172. Quod nullum pretium pro baptismo accipi debeat. Ut nemo presbiterorum pro baptismo pretium accipere presumat. Quod si fecerit, sciat se canonica regula esse damnandum.

173. De decimis, ut fideliter a fidelibus dentur et canonice a presbiteris diuidantur. Ut decime fideliter sancte ecclesie reddantur et presbiteri secundum canonicam regulam fideliter eas diuidant.

174. De presbiteris, ut seculares non exerceant curas  neque iudices uillarum fiant. Ut presbiteri curas seculares nullatenus exerceant, id est ut neque iudices neque maiores uillarum [1 1Kb] fiant.

175. Ut in titulis quibus presbiteri consecrantur, ante suam promotionem stabilitatem promittant. Ut presbiteri, qui in titulis consecrantur, secundum canones, antequam ordinentur, promissionem stabilitatis loci illius faciant.

176. Ne femine cum presbiteris habitent. Ut presbiteri, secum feminas licentiam non habeant habitandi, et ut suspiciones effugiant.

177. De presbiteris uel clericis fugitiuis. De fugitiuis presbiteris uel clericis canonica auctoritas obseruetur; id est ut nemo nostrum clericum alterius parrochie ordinet, neque ordinatum suscipiat sine permissione sui episcopi [2 1Kb] . Et hoc considerandum est, quid de talibus faciendum sit.

178. Ut in domibus non consecratis nequaquam missa celebretur. Sancitum est, ut nullus presbiterorum in domibus ab episcopis non consecratis oblationem  offerre quoquo modo presumat.

179. Ut presbiteri, diaconi uel subdiaconi nec arma portent, nec uenationem exerceant. Et hoc cauendum est, ut presbiteri uel diaconi siue subdiaconi arma portare non presumant, neque uenationes aliquas exercere.

180. Quod non liceat mulieri sanctum uelum acceptum dimittere. Qualicunque modo mulier permittente canonice uiro suo aut eo defuncto uelum sanctum in caput acceperit, aut sponte aut inuita, in eo permaneat omnino nec dimittat.

181. Ut res pauperum uel minus potentum mala occasione non emantur. Propter prouisiones pauperum, pro quibus curam habere debemus, placuit nobis, ut nec episcopi nec abbates nec comites nec uicarii nec iudices nullusque omnino sub mala occasione uel malo ingenio res pauperum uel minus potentum nec emere nec ui tollere audeat. Sed quisquis [3 1Kb] ex eis aliquid comparare uoluerit, in publico placito coram  idoneis testibus et cum ratione hoc faciat. Ubicunque autem aliter inuentum fuerit factum, hoc omnino emendetur per iussionem nostram.

182. De potestate episcoporum pro rebus ecclesiasticis, ac de conuenientia episcoporum cum laicis. Ut episcopi potestatem habeant res ecclesiasticas preuidere, regere et gubernare atque dispensare secundum canonicam auctoritatem. uolumus, ut laici in eorum ministerio obediant episcopis ad regendas ecclesias Dei [4 1Kb] , uiduas et orphanos defensandos, et ut obedientes sint eis ad eorum christianitatem seruandam. Et episcopi consentientes sint comitibus et indicibus ad iustitias faciendas. Et nullatenus per aliquorum mendacium uel falsum testimonium neque periurium aut per premium lex iusta in aliquo deprauetur.

183. De eo, qui causam iudicatam repetere presumit. Si quis causam iudicatam repetere presumpserit in mallo, ibique testibus conuictus fuerit, aut quindecim solidos conponat, aut quindecim ictus ab scabinis, qui causam prius iudicauerunt, accipiat.

 184. De colonis et fiscalinis. Ut nec colonus nec fiscalinus possint alicubi traditiones facere.

185. De uita canonicorum. In omnibus igitur, quantum humana permittit fragilitas decreuimus, ut canonici clerici canonice uiuant, obseruantes diuine scripture doctrinam et documenta sanctorum patrum, et nichil sine licentia episcopi sui uel magistri eorum inconposite agere presumant. In unoquoque episcopatu ut simul manducent et dormiant, ubi his facultas id faciendi suppetit. uel qui de rebus ecclesiasticis  stipendia accipiunt, in suo claustro maneant et singulis diebus mane prima ad lectionem ueniant et audiant, quid eis imperetur. Ad mensam uero similiter lectionem audiant et obedientiam secundum canones magistris suis exhibeant.

186. De presbiteris occisis. Presbiteri interfecti episcopo, ad cuius parrochiam pertinent, soluantur secundum capitulare gloriosi Karoli genitoris nostri, ita uidelicet, ut medietatem wirgildi eius episcopus utilitatibus ecclesie, cui is prefuit, tribuat, et alteram medietatem in elymosina illius iuste dispertiat: quia nullus nobis eius heres proximior uidetur, quam ille qui ipsum Domino sociauit.

187. De accusatione episcopi. Ut episcopum nulli criminoso liceat accusare.

188. Quod non liceat monasteria Deo sacrata diuersoria fieri secularia. Ut deinceps monasteria, que Deo sacrata esse noscuntur, diuersoria secularia secundum canonicam institutionem, in quantum cauere hoc possumus, non fiant, sed religiosis et Deum timentibus  hominibusque sacratis tribuantur.

189. Ut coniurationes uel conspirationes non fiant. Ut coniurationes uel conspirationes non fiant; quia hec facientes sacri canones grauiter damnant.

190. De illis qui res ecclesie tenent. Si quis ecclesiasticam rem tenet et admonitus iudicium declinauerit, quoadusque ad discussionem ueniat, aut rem restituat ecclesiasticam, aut communione priuetur.

191. De seruo ecclesie in furto comprehenso. Si seruus ecclesie in furto comprehensus fuerit, a iudice publico sicut et reliqui distringatur. Et si iudex publicus seruum ecclesie sine [5 1Kb] furto non presumentem sine audientia uicedomini aut archidiaconi aut detinere aut iniuriare presumpserit, anno integro ab ecclesie liminibus arceatur [6 1Kb] .

192. De his, qui clericum iniuriauerint. Ex concilio Autissiodorensi. Quicunque iudex aut secularis presbitero aut diacono, aut cuilibet de clero, aut de iunioribus, absque audientia episcopi uel archidiaconi  uel archipresbiteri iniuriam inferre presumpserit, anathema ab omnium christianorum consortio habeatur.

193. Ut homicidis uel ceteris reis, qui legibus mori debent, si ad ecclesiam confugerint, nullus eis uictus detur [7 1Kb] . Ut homicidis uel ceteris reis, qui legibus mori debent, si ad ecclesiam confugerint [8 1Kb] , nullus eis uictus detur.

194. De decimis per iussionem episcopi dispensandis. Ut unusquisque suam decimam donet atque per iussionem episcopi dispenset.

195. Qualiter de latronibus faciendum sit. Ut latrones de infra [9 1Kb] emunitatem a iudice ipsius emunitatis in comitis placito presententur. Et qui hoc non fecerit, beneficium et honorem perdat. Similiter uassi nostri, si hoc non adimpleuerint, beneficium et honorem perdant. Et qui beneficium non habent, bannum soluant.

196. De periuriis. De eo, qui periurium fecerit, ut nullam redemptionem soluat, sed manum perdat.  Quod si accusator contendere uoluerit de ipso periurio, stent ad crucem. Et si iurator uicerit, legem suam accusator emendet. Hoc uero de minoribus causis obseruandum. De maioribus uero rebus aut de statu ingenuitatis secundum legem custodiant.

197. De latronibus iuste peremptis, et de hominibus iniuste punitis. De uindicta et iudicio iusto in latrones facto testimonia episcoporum absque peccato comitis esse dicuntur, ita tamen ut absque inuidia aut occasione mala hoc fiat, nichilque aliud ibi interponatur  nisi uera iustitia ad perficiendum. Ille uero, qui per odium uel malum ingenium et nisi propter iustitiam faciendam hominem punierit, honorem suum perdat et legibus contra quem iniuste fecit, secundum penam quam intulerit, emendet.

198. De nonis [1 1Kb] et decimis uel censu ecclesiarum. De rebus uero ecclesiarum, unde nunc census exeunt, decima et nona cum ipso censu soluantur. Et unde antea non exierunt [2 1Kb] , similiter none et decime dentur. De casatis uero quinquaginta [3 1Kb] solidus unus, de triginta dimidius solidus, de uiginti transmissus unus. Et ut precarie modo renouentur [4 1Kb] . Et ubi non sunt scripte, fiat descriptio inter conuentores de uerbo nostro.

199. De tributariis ecclesiarum. De cerariis et tabulariis ac cartellariis ita fiat, sicut a longo tempore decretum est.

200. Ut sacramentum pro ghildonia non fiat. De sacramentis pro gildonia inuicem coniurantibus, ut  nemo presumat facere. Alio uero modo de elymosinis illorum aut de incendiis aut de naufragiis, quamuis conhibentiam faciant, nemo in hoc iurare presumat.

201. Ut iterantibus nullus impedimentum faciat. De iterantibus qui ad palatium aut aliubi pergunt, ut eos per collectam [5 1Kb] nemo sit ausus adsallire. Et nemo herbam defensionis tempore [6 1Kb] presumat tollere, nisi in hostem pergat aut missus noster sit.

202. De teloneis forbannitis. De teloneis, qualiter antea forbanniti fuerunt, obseruetur, ut nullus tollat, nisi quod ab antiquo statutum fuerat [7 1Kb] .

203. Ut mancipia non sine testibus uendantur. De mancipiis, ut non uendantur nisi aut in presentia episcopi uel comitis, aut presentia archidiaconi aut centenarii aut uicedomini aut iudicis comitis, aut ante bene nota testimonia. Et ut foras marcam nemo mancipia uendat; et qui fecerit, tantas uices bannum soluat, quanta mancipia uendidit. Et si non habet pretium, in wadium se ipsum tradat comiti pro pretio,  usque dum ipsum bannum soluat.

204. Qualiter de comitibus uel de uassis dominicis iustitias non facientibus agendum sit. Si comes in suo ministerio iustitias non fecerit, missis nostris de sua causa uel de suis exeniis [8 1Kb] seruiat, usque dum iustitie ibi facte fuerint. Et si uassus noster iustitias non fecerit, tunc et comes et missus noster ad ipsius casam sedeant et de suo uiuant, quousque iustitias faciant.

205. De his, qui pretium pro faida recipere et iustitiam facere nolunt. Si quis pro faida precium recipere non uult et iustitiam exinde facere, in talem locum eum mittere uolumus, ut maius damnum non crescat.

206. De latronibus bis per membra et tertio per uitam puniendis. De latronibus ita precipimus obseruandum, ut pro prima culpa non moriatur, sed unum oculum perdat; de alia uero culpa nasus ipsius latronis truncetur; de tertia culpa, si se non emendauerit,  morietur.

207. Decretale precum quorundam episcoporum. Capitulare qualiter institutum est in hoc episcoporum conuentu; id est ut unusquisque episcopus tres missas et tria psalteria, unum pro domno rege et aliud pro exercitu Francorum, tertium pro presenti tribulatione faciat. Presbiteri missas tres. Monachi et monache [9 1Kb] et canonici unusquisque psalteria tria. Et biduanas omnes faciant tam episcopi, quam monachi et monache atque canonici atque eorum infra casati [10 1Kb] homines, uel qui potentes sunt. Et unusquisque episcopus, abbas et abbatissa, qui facere potest, libram donet de argento aut eam ualente in elymosinam, mediocres uero dimidiam libram, minores  uero solidos quinque. Et episcopi, abbates et abbatisse pauperes famelicos quatuor pro ista striccitate nutrire debeant usque tempore messium. Et qui tantum non possunt, iuxta quod possibilitas est, aut tres uel duos aut unum. Comites fortiores libram de argento aut ualente donent in elymosinam, mediocres uero mediam [11 1Kb] libram; uassus dominicus de casatis ducentis [12 1Kb] mediam libram, de casatis centum solidos quinque, de quinquaginta unciam unam. Et faciant biduanas, et [13 1Kb] eorum homines, atque eorum casati, uel qui hoc facere possunt. Et qui redimere ipsam triduanam uoluerit, fortiores comites uncias tres, mediocres denarios triginta, minores solidum unum. Et de pauperibus famelicis sicut suprascriptum est ipsi faciant. Hec omnia, si Domino placuerit, pro domno rege et exercitu Francorum et presenti tribulatione missa sancti Iohannis sint completa.

208. Quod res ecclesiarum uota sint fidelium, pretia peccatorum et patrimonia pauperum; quibus non solum  conlata conseruanda, sed etiam alia augenda sunt. Quia iuxta sanctorum patrum traditionem nouimus res ecclesie uota esse fidelium, pretia peccatorum et patrimonia pauperum, cui non solum habita conseruare, uerum etiam multa Deo opitulante conferre optamus, tamen ut ab ecclesiasticis de non diuidendis rebus illius ecclesie suspicionem dudum conceptam penitus amoueremus, statuimus, ut neque nostris, neque filiorum et Deo dispensante successorum nostrorum temporibus qui nostram uel progenitorum nostrorum uoluntatem uel exemplum imitari uoluerint, nullam penitus diuisionem [14 1Kb] aut iacturam patiantur.

209. De collatis ecclesie diuidendis. Statutum est, ut quicquid tempore imperii nostri a fidelibus ecclesie sponte collatum fuerit, in ditioribus locis duas partes in usus pauperum, tertiam in stipendia cedere clericorum aut monachorum, in minoribus uero locis eque inter clerum et pauperes fore diuidendum, nisi forte a datoribus alicubi specialiter date fuerint.

 210. De ordinatione seruorum. De seruorum ordinatione, qui passim ad gradus ecclesiasticos indiscrete promouebantur, placuit omnibus cum sacris canonibus concordare debere. Id enim statutum est, ut nullus episcoporum deinceps eos ad sacros ordines promouere presumat, nisi prius a dominis propriis libertatem consecuti fuerint. Et si quilibet seruus dominum suum fugiens aut latitans aut adhibitis testibus munere conductis uel corruptis aut qualibet calliditate uel fraude ad gradus ecclesiasticos peruenerit, decretum est, ut deponatur et dominus eius eum recipiat. Si uero pater eius uel mater ab alia patria in aliam migrans in eadem prouincia filium genuerit, et ipse filius ibidem educatus et ad gradus ecclesiasticos promotus fuerit, et utrum seruus sit ignorauerit, et postea ueniens dominus illius legibus eum adquisierit, sancitum est ut si dominus eius illi [15 1Kb] libertatem dare uoluerit, in gradu suo permaneat. Si uero eum catena seruitutis a castris dominicis  extrahere uoluerit, gradum amittat, quia iuxta sacros ordines uilis persona manens sacerdotii dignitate fungi non potest. De rebus uero illorum uel peculiare, qui a propriis dominis libertate donantur, ut ad gradus ecclesiasticos iure promoueantur, statutum est, ut in potestate dominorum consistat, utrum illis concedere an sibi uendicare uelint. Ceterum si post ordinationem aliquid adquisierint, illud obseruetur, quod in canonibus de consecratis nichil habentibus constitutum est. De ecclesiarum uero seruis communi sententia decretum est, ut archiepiscopi per singulas prouincias constituti nostram auctoritatem habeant, suffraganei uero exemplar illius secum habeant. Et quandocunque de familia ecclesie utilis [16 1Kb] inuentus  aliquis ordinandus est, in ambone ipsa auctoritas coram populo legatur, et coram sacerdotibus uel coram fidelibus laicis et ante cornu altaris, sicut in nostra auctoritate continetur, remota qualibet calliditate libertatem consequatur, et tunc demum ad gradus ecclesiasticos promoueatur. Similiter quoque de his agendum est, quos laici de familia ecclesiarum ad sacros ordines promouere uoluerint. Sed et de his, quos prepositi canonicorum aut monachorum ordinandos expetiuerint, eadem forma seruanda est.

211. De personis, a quibus non sunt res accipiende. Statutum est, ut nullus quilibet ecclesiasticus ab his personis res deinceps accipere presumat, quorum liberi aut propinqui hac inconsulta oblatione possint rerum propriarum exheredari. Quod si aliquis deinceps hoc facere tentauerit, synodali sententia districte feriatur et res ad exheredatos redeant.

212. Ut nullus presbiter aliqua cupiditate quemquam tonsurare suadeat [1 1Kb] . Statutum est, ut nullus  in canonica aut regulari professione constitutus aliquem tonsurare, propter res adipiscendas deinceps persuadeat. Et qui hoc facere temptauerit, synodali uel imperiali sententia modis omnibus feriatur.

213. De presbiteris constituendis. Statutum est, ut sine auctoritate uel consensu episcoporum presbiteri in quibuslibet ecclesiis nec constituantur nec expellantur. Et si laici clericos probabilis uite et doctrine episcopis consecrandos, suisque in ecclesiis constituendos, obtulerint, nulla qualibet occasione eos reiciant.

214. De mansis uniuscuiusque ecclesie. Sancitum est, ut unicuique ecclesie unus mansus integer absque aliquo seruitio attribuatur. Et ut presbiteri in eis constituti non de decimis neque de oblationibus fidelium, non de domibus neque de atriis uel ortis iuxta ecclesiam positis neque de prescripto manso aliquod seruitium preter ecclesiasticum faciant. Et si aliquid amplius habuerint, inde senioribus suis debitum seruitium impendant.

 215. De presbiteris uniuscuiusque ecclesie. Statutum est, postquam hoc impletum fuerit, ut unaqueque ecclesia suum presbiterum habeat, ubi id fieri facultas prouidente episcopo permiserit.

216. De sacris uasis ecclesie ad pignus datis. De sacris uasis ecclesie, que in pignus a nonnullis in quibusdam locis dari comperimus, inhibitum est, ne deinceps a quoquam fieri presumatur, nisi solummodo necessitate redimendorum captiuorum compellantur.

217. De ecclesiis destructis, uel de nonis [2 1Kb] et decimis. De ecclesiis sane destructis, uel de nonis et decimis, siue de claustris canonicorum, qualiter constitui et ordinari nobis placuerit, aliis capitulis adnotauimus.

218. De presbiteris, qui feminas in domibus habent. Statutum est ab episcopis de presbiteris, qui feminas secum indiscrete habitare permittunt et propter hoc male opinionis suspicione denotantur, ut si deinceps  admoniti non se correxerint, uelut contemptores sacrorum canonum canonica inuectione feriantur.

219. De presbiteris, qui pro chrismate in cena Domini ueniebant. De presbiteris, qui accipiendi chrismatis gratia ad ciuitates in cena Domini uenire soliti erant sancitum est, ut de his, qui longe positi sunt, de octo uel decem unus ab episcopo eligatur, qui acceptum crisma sibi et sociis diligenter perferat. Hi uero, qui non longius a ciuitate, quam quatuor aut quinque millibus habitant, more solito ad accipiendum crisma perueniant. Discendi uero [3 1Kb] gratia alio, non quadragesimali tempore, ad ciuitates uocentur.

 220. De predicatione et confirmatione episcoporum. Ne uero episcopi occasione predicandi aut confirmandi oneri essent populis, a nobis admoniti polliciti sunt, se deinceps hoc cauere uelle et eo tempore suum ministerium, in quantum facultas datur, exequi, quo eorum profectio, quantum in illis est, his, quibus prodesse possunt et debent, non sit importuna uel onerosa.

221. De pueris tondendis et puellis uelandis. Ne pueri sine uoluntate parentum tonsurentur uel [4 1Kb] puelle uelentur, modis omnibus inhibitum est. Et qui hoc facere tentauerit, multam, que in capitulis legis mundane a nobis constituta continetur, persoluere cogatur.

222. De feminis uiros amittentibus. De feminis, que uiros amittunt, placet, ne se sicut actenus indiscrete uelent, sed ut triginta dies post discessum uiri sui expectent et post tricesimum diem [5 1Kb] per consilium episcopi sui, uel si episcopus absens fuerit,  consilio aliorum religiosorum sacerdotum suorumque parentum atque amicorum id quod eligere debent eligant. Et quia a sacro conuentu rogati, ut hi, qui publicam gerunt penitentiam, et femine, que uiros amittunt, nostra auctoritate donec deliberent quid agant tueantur: specialiter pro his capitula fieri et legis mundane capitulis inserenda decreuimus.

223. De raptis et de earum raptoribus. De raptis et de raptoribus quamquam specialiter decreuissemus, quid pati debeant, qui hoc nefas deinceps facere temptauerint, quid tamen de his sacri canones precipiant, hic inserendum necessarium duximus; quatinus omnibus pateat, quantum malum sit, et non solum humana, sed et diuina auctoritate constricti abhinc hoc malum caueatur.

224. De puellis raptis necdum desponsatis. De puellis raptis necdum desponsatis in concilio Calcidonensi, ubi 630 patres affuerunt, capitulo 38, ita habetur: Eos qui rapiunt puellas sub nomine simul habitandi,  cooperantes et conhibentes raptoribus decreuit sancta synodus, siquidem clerici sunt, decidant gradu proprio; si uero laici, anathematizentur. Quibus uerbis aperte datur intellegi, qualiter huius mali auctores damnandi sunt, quando participes et conhibentes tanto anathemate feriuntur, et quia iuxta canonicam auctoritatem ad coniugia legitima raptas sibi iure uindicare nullatenus possint.

225. De desponsatis puellis et ab aliis raptis. De desponsatis puellis et ab aliis raptis ita in concilio Ancyrano capitulo decimo legitur: Desponsatas puellas et postea ab aliis raptas placuit erui et eis reddi, quibus ante fuerant desponsate, etiamsi eis a raptoribus uis [6 1Kb] illata constiterit. Proinde statutum est a sacro conuentu, ut raptor publica penitentia multetur; rapte uero, si sponsus eam recipere noluerit et ipsa eiusdem crimini consentiens non fuit, licentia nubendi alii non negetur. Quod si et illa consensit, simili sententie subiaceat. Quod si post  hec iungere presumpserint, utrique anathematizentur.

226. De his, qui uirginibus Deo dicatis se sociant. De his, qui sacris uirginibus se sociant, ita in decretis pape Gelasii capitulo uigesimo continetur: uirginibus sacris temere se quosdam sociare cognouimus et post dicatum Deo propositum incesta federa sacrilegaque miscere; quos protinus equum est a sacra communione detrudi, et nisi publicam probatamque egerint penitentiam, omnino non recipi. Aut his certe uiaticum de seculo transeuntibus, si tamen penituerint, non negetur. Si uero de copulatione sacrarum uirginum tam seuere feriuntur, quanto seuerius feriendi sunt qui eas rapiunt? Ideo, sicut premissum  est, necesse est, ut ab omnibus in christiana religione consistentibus rigore auctoritatis diuine uel humane hoc malum radicitus amputetur.

227. De puellis, quo tempore uelentur. Ne uero puelle indiscrete uelentur, placuit nobis etiam de sacris canonibus qualiter obseruandum sit hic inserere. De tempore uelandarum puellarum in Africano concilio capitulo 16 continetur, ut non ante uiginti quinque annos consecrentur. Item in eodem concilio capitulo 93 de uirginibus uelandis ita continetur: Item placuit, ut quicunque episcoporum necessitate uirginali cum et uel petitor potens uel raptor aliquis formidatur, uel si etiam aliquo mortis periculoso scrupulo conpuncta [1 1Kb] fuerit, ne non uelata moriatur, aut exigentibus parentibus aut his, ad quorum curam pertinet, uelauerit uirginem seu uelauit ante uiginti quinque annos etatis, non ei obsit concilium, quod de isto annorum numero constitutum est. Unde colligitur, quia iuxta priorem sanctionem uirgines uicesimo quinto  etatis sue anno rite consecrande sunt. Quod si premisse necessitates ante id fieri compulerint, non ullum [2 1Kb] possint episcopo afferre preiudicium consecranti.

228. De examinatione sancte crucis non facienda. Sancitum est, ut nullus deinceps quamlibet examinationem sancte crucis facere presumat, ne Christi passio neque glorificatio cuiuslibet temeritate contemptui habeatur.

229. De pabulo uerbi diuini nuntiando. Episcopus siue per se, siue per uicarios pabulum uerbi diuini sedule populis adnuntiet; quia, ut ait beatus Gregorius, iram contra se occulti iudicis excitat sacerdos, si sine predicationis sonitu incedit. Et ut clerum sibi commissum in sobrietate et castitate nutriat diuinisque officiis imbuat, qui rite ad sacrosanctos ecclesiasticos ordines promoueri possint. Et ut operam dent, quantinus presbiteri missalem et lectionarium siue ceteros libellos sibi necessarios bene correctos habeant; et qualiter ecclesias destructas sibi  pertinentes iuxta uires emendent, qualiter etiam uiduas diligenter instruant, quomodo etiam secundum apostolicam auctoritatem conuersari debeant, edoceant. Et ut superstitiones, quas quibusdam in locis in exsequiis mortuorum nonnulli faciunt, eradicent. Et ut exemplo sue innocentie alios ad bene uiuendum prouocent; et cunctis ecclesiasticis negotiis, quantum Dominus iuuerit, totis uiribus consulere satagant, diligenter admonuimus. Et ut liberius exsequi ualeant, nos in quantum Dominus posse dederit opem ferre modis omnibus optamus.

230. De homicidiis in ecclesiis uel in atriis earum perpetratis. Si quis aut ex leui causa aut sine causa hominem interfecerit in ecclesia, de uita componat. Si uero foris rixati fuerint et unus alterum in ecclesiam fugerit et ibi se defendendo eum interfecerit, si huius facti testes non habuerit, cum duodecim coniuratoribus legitimis iurare cogatur [3 1Kb] ; is uero qui interfectus est, absque conpositione iaceat; ac  deinde interfector secundum iudicium canonicum congruam facinori quod admisit penitentiam accipiat. Si proprius seruus hoc admiserit, iudicio aque feruentis examinetur, utrum hoc sponte an se defendendo fecisset. Et si manus eius exusta fuerit, interficiatur; si autem non fuerit, dominus eius iuxta quod wirgildus illius est, ad ecclesiam persoluat, aut eum, si uoluerit, eidem ecclesie tradat. De ecclesiastico et fiscalino et beneficiario seruo uolumus, ut pro una uice wirgildus eius pro eo componatur; altera uice ipse seruus ad supplicium tradatur. Hereditas tamen liberi hominis, qui propter tale facinus ad mortem fuerit iudicatus, ad legitimos heredes illius perueniat. Si in atrio ecclesie, cuius  porta reliquiis sanctorum consecrata est, huiusmodi homicidium perpetratum fuerit, simili modo emendetur uel conponatur. Si uero porta ecclesie non est consecrata, eo modo conponatur quod in atrio committitur, sicut conponi debet quod in emunitate uiolata committitur.

231. De iniuriis sacerdotum in ecclesiis factis. Sanguinis effusio in ecclesia facta cum fuste, si presbiter fuerit, triplo conponatur, due partes eidem presbitero, tertia pro fredo ad ecclesiam, insuper et bannus noster. Similiter de diacono iuxta suam compositionem triplo persoluatur et insuper bannus noster. Similiter [4 1Kb] et de ictu sine [5 1Kb] sanguinis effusione, de unoquoque ordine clericorum secundum suam conpositionem triplo, et bannus noster. Et qui non habet, unde ad ecclesiam persoluat, tradat se in seruitium eidem ecclesie, usque dum totum debitum persoluat.

232. De uiduis et pupillis et pauperibus. uidue et  pupilli ac pauperes quandocunque in mallum ante comitem uenerint, primo eorum causa audiatur et definiatur. Et si testes per se ad causas suas querendas habere non potuerint uel legem nescierint, comes illos uel illas adiuuet dando eis talem hominem, qui rationem eorum teneat uel pro eis loquatur.

233. De raptu uiduarum. Qui uiduam intra primos triginta dies uiduitatis sue uel inuitam uel uolentem sibi copulauerit, bannum nostrum, id est solidos sexaginta, in triplo conponat. Et si inuitam eam duxit, legem suam ei conponat, illam uero ulterius non adtingat.

234. De homine publicam penitentiam agente interfecto. Qui hominem publicam penitentiam agentem interfecerit, bannum nostrum in triplo conponat, et wirgildum proximis suis persoluat.

235. Ut omnis homo liber potestatem habeat, ubicunque uoluerit res suas dare pro salute anime sue. Si quis res suas pro salute anime sue uel ad aliquem  uenerabilem locum uel propinquo suo uel cuilibet alteri tradere uoluerit et eo tempore intra ipsum comitatum fuerit, in quo res ille posite sunt, legitimam traditionem facere studeat. Quod si eodem tempore, quo illas tradere uult, extra eundem comitatum fuerit, id est siue in exercitu, siue in palatio, siue in alio quolibet loco; adhibeat sibi uel de suis pagensibus uel de aliis, qui eadem lege uiuunt qua ipse uiuit, testes idoneos; uel si illos habere non potuerit, tunc de aliis quales ibi [6 1Kb] meliores inueniri possunt; et coram ipsis rerum suarum traditionem faciat et fideiussores uestiture donet ei, qui illam traditionem accipit, qui uestituram faciant. Et postquam hec traditio ita facta fuerit, heres illius numquam de predictis rebus ualeat facere repetitionem. Insuper et ipse per se fideiussorem faciat eiusdem uestiture, ne heredi ulla occasio remaneat hanc traditionem immutandi, sed potius necessitas incumbat illam perficiendi. Et si nondum  res suas cum coheredibus suis diuisas habuit, non ei hoc sit impedimentum; sed coheres eius si sponte noluerit, aut per comitem aut per missum eius distringatur, ut diuisionem cum illo faciat, ad [7 1Kb] quem defunctus hereditatem suam uoluit peruenire. Et si cuilibet ecclesie eam tradere rogauit, coheres eius eam legem cum illa ecclesia de predicta hereditate habeat, quam cum alio [8 1Kb] coherede suo habere debet. Et hoc obseruetur erga patrem et filium et nepotem usque ad annos legitimos. Postea ipse res ad emunitatem ipsius ecclesie redeant.

236. De homicidiis prohibendis. Quicunque hominem aut ex leui causa aut sine causa interfecerit, wirgildum eius his, ad quos ille pertinet, conponat.  Ipse uero propter talem presumptionem in exilium mittatur ad quantum tempus nobis placuerit. Res tamen suas non amittat.

237. Quid in conpositionem wirgildi dari non debeat. In conpositionem wirgildi uolumus ut ea dentur, que in lege continentur, excepto accipitre et spata; quia propter illa duo aliquoties periurium committitur, quando maioris pretii, quam illa sint, esse iurantur.

238. De raptu alienarum sponsarum. Si quis sponsam alienam rapuerit, aut patri eius aut ei qui legibus eius defensor esse debet, cum sua lege eam reddat. Et quicquid cum ea tulerit, semotim unamquamque rem secundum legem reddat. Et si hoc defensor eius perpetrari consensit, et ideo raptori [1 1Kb] nichil querere uoluerit, comes singula de unaquaque re fre a nostra ab eo exactare faciat: sponso uero legem suam conponat et insuper bannum nostrum, id est sexaginta solidos, soluat; uel in presentiam  nostram comes eum aduenire faciat; et quanto tempore nobis placuerit in exilio maneat, et illam feminam ei habere non liceat.

239. De falsis testibus conuincendis. Si quis cum altero de qualibet causa contentionem habuerit, et testes contra eum per iudicium producti fuerint, si falsos eos esse suspicatur, liceat ei alios testes, quos meliores potuerit, contra eos opponere, ut ueracium testimonio falsorum testium peruersitas superetur. Quod si ambe partes testium ita inter se dissenserint, ut nullalenus una pars alteri cedere [2 1Kb] uelit, eligantur duo ex ipsis, id est ex utraque parte unus, qui cum scutis et fustibus in campo decertent [3 1Kb] .

240. De concordia episcoporum et comitum. Ut episcopi cum comitibus stent, et comites cum episcopis, ut [4 1Kb] uterque pleniter suum ministerium peragere possit.

241. De latronibus, homicidis, adulteris, incestuosis sub magna districtione cercendis. Ut latrones  seu homicide uel adulteri siue incestuosi sub magna districtione et correctione sint correpti [5 1Kb] .

242. De inuasione aliorum rerum. De rebus propriis [6 1Kb] , ut ante missos et comites et iudices nostros ueniant, et ibi accipiant finitiuam sententiam; et antea nullus presumat alterius res proprindere [7 1Kb] , sed magis suam causam querat ante iudices nostros, ut diximus, et ibi recipiant quod iustum est.

243. Pro qua re in presentiam regis uenire quis debeat. Ut si aliquis uoluerit dicere, quod iuste ei non iudicetur, tunc in presentiam nostram ueniat. Aliter uero non presumat in presentiam nostram uenire pro alterius iustitia dilatanda.

244. Ne nouiter conuersi cito ad aliqua mittantur exercenda negotia. De laicis nouiter conuersis, ne antequam suam legem pleniter uiuendo discunt, ad alia negotia mittantur.

245. Quid de his agendum sit, qui gratia fugiendi debitum seruitium seculum relinquunt. De his qui  seculum relinquunt propter seruitium impediendum, et tunc neutrum faciunt, ut unum e duobus eligant, aut pleniter secundum canonicam aut secundum regule institutionem uiuant, aut seruitium dominicum faciant.

246. Quid tempore [8 1Kb] famis ac cuiuslibet tribulationis agendum sit. De hoc si euenerit fames, clades aut inequalitas eris uel alia qualiscunque tribulatio, ut non expectetur edictum dominicum, sed statim deprecetur Dei misericordia; ut [9 1Kb] in presenti anno de famis inopia, ut suos quisque adiuuet prout potest, et nemo suam annonam nimis care uendat,  et ne foras imperium nostrum uendatur aliquod alimonium.

247. Ut infra patriam arma non portentur. Et qualiter discordantes ad pacem cogantur redire. De armis infra patriam non portandis, id est, scutis et lanceis uel loricis [10 1Kb] . Et si faidiosus quis sit, discutiatur tunc quis e duobus contrarius sit, ut pacati sint; constringantur ad pacem, etiamsi noluerint. Et si aliter pacificare nolunt, adducantur in nostram presentiam. Et si quis post pacificationem alterum occiderit, componat illum et manum quam periurauit absque ulla redemptione [11 1Kb] perdat, et insuper bannum dominicum soluat. Et [12 1Kb] ut serui lanceas non portent. Qui inuentus fuerit post bannum, hasta frangatur in dorso eius.

248. De armaturis et bruniis habendis. De armatura in exercitu, sicut antea in alio capitulare mandauimus, ita seruetur. Et insuper omnis homo de duodecim mansis bruniam habeat. Qui uero bruniam  habet et eam secum non duxerit, omne beneficium cum brunia perdat.

249. De his, qui iudicia [13 1Kb] scabiniorum adquiescere nolunt. De clamatoribus uel causidicis, qui nec iudicium scabiniorum adquiescere nec blasphemare uolunt, antiqua consuetudo seruetur, id est ut [14 1Kb] in custodia recludantur, donec unum e duobus faciant. Et si ad palatium pro hac re proclamauerint et litteras detulerint, non quidem eis credatur, nec tunc tamen in carcerem mittantur, sed cum custodia et cum ipsis litteris ad palatium nostrum remittantur et ibi discutiantur sicut dignum est.

250. Quod regi et senioribus tantum fidelitas per sacramentum promitti debeat. Et ut cetera sacramenta legaliter fiant. De iuramento, ut nulli alteri per sacramentum fidelitas promittatur nisi nobis et unicuique proprio seniori ad utilitatem nostram et sui senioris; excepto his sacramentis, que iuste secundum legem alteri ab altero debentur. Et infantes, qui antea non potuerunt propter iuuenilem etatem  iurare, modo fidelitatem promittant.

251. Ut si conspirationes facte fuerint, triplici ratione iudicentur. Quicunque conspirationes facere presumpserint et sacramento quamcunque conspirationem firmauerint, triplici ratione iudicentur. Primo, ut ubicunque aliquod malum propter hoc perpetratum fuerit, auctores facti interficiantur; adiutores uero eorum singuli alter ab altero flagellentur et nares sibi inuicem precidant [15 1Kb] : ubi uero nichil mali perpetratum est, similiter quidem inter se flagellentur et capillos sibi inuicem detundant. Si uero per dexteras aliqua conspirato firmata fuerit, si liberi sunt, aut iurent cum idoneis iuratoribus, quod hoc pro malo non fecissent; aut si hoc facere non potuerint, secundum legem suam componant. Si uero serui sunt, flagellentur, ut de cetero in regno nostro nulla huiusmodi conspiratio neque per sacramentum neque sine sacramento fiat.

252. Qualiter de testibus agendum sit, qualesque  ad testimonium adducantur. De periuriis, ut caueantur; et non admittantur testes ad iuramentum antequam discutiantur. Et si aliter discuti non possunt, separentur ab inuicem et singulariter inquirantur. Et non soli accusatori liceat testes eligere absente suo causatore. Et omnino nullus nisi ieiunus ad iuramentum uel ad testimonium admittatur. Et ille, qui ad testimonium adducitur, si refutatur, dicat ille qui eum refutat et probel, quare illum recipere nolit. Et de ipsopago, non de altero, testes eligantur, nisi forte longius extra comitatum causa sit inquirenda. Et si quis conuictus fuerit periurii, perdat manum aut redimat.

 253. Quales persone ad causas discernendas [1 1Kb] et terminandas eligi debeant. De aduocatis, uicedominis, uicariis, centenariis prauis, ut tollantur et tales eligantur, qui et sciant et uelint iuste causam discernere et terminare. Et quisquis [2 1Kb] prauus inuentus fuerit, nobis pro certo nuntietur.

254. De teloneis, que [3 1Kb] de mercatis et nauigiis uel aliis, aut quecunque iniuste exiguntur, quid fieri debeat. De teloneis placet nobis ita, ut antiqua et iusta telonea a negotiatoribus exigantur tam de pontibus, quam de nauigiis seu mercatis. Noua uero siue iniusta, ubi uel funes tenduntur, uel cum nauibus sub pontibus transitur, seu his similia, in quibus nullum adiutorium iterantibus prestatur, non exigantur. Similiter etiam nec de his, qui sine negotiandi causa substantiam suam de una domo sua ad aliam aut ad palatium aut in exercitum ducunt. Si quid uero fuerit, unde dubitetur, ad placitum [4 1Kb] nostrum, quod cum missis nostris habituri sumus, interrogetur.

 255. De his qui ex seculo ad monasteria conuerti uolunt. Liberi homines, qui ad seruitium Dei se tradere uolunt, prius hoc non faciant, quam a nobis licentiam postulent. Hoc ideo precipimus, quia audiuimus aliquos ex illis non tam causa deuotionis quam exercitum siue aliam functionem regalem fugiendo; quosdam uero cupiditatis causa ab his, qui res illorum concupiscunt, circumuentos audiuimus; et hoc ideo fieri prohibemus.

256. De hominibus pauperibus liberis, ut a potentioribus non opprimantur iniuste. De oppressione pauperum hominum liberorum, ut non fiant a potentioribus per aliquod malum ingenium contra iustitiam oppressi, ita ut coacti res eorum uendant aut tradant. Ideo hec ut supra et hic de liberis hominibus diximus, ne forte parentes contra iustitiam fiant exheredati et regale obsequium minuatur [5 1Kb] et ipsi heredes propter indigentiam mendici uel latrones seu malefactores efficiantur. Et ut sepius  non fiant manniti ad placitum, nisi sicut in alio capitulari precepimus.

257. De ecclesiis siue sanctis nouiter inuentis. Dei ecclesiis seu sanctis nouiter sine auctoritate inuentis nisi episcopo probante minime uenerentur: salua etiam de hoc et de omnibus ecclesiis canonica auctoritate.

258. Ut heribannus absque personarum acceptione fideliter ab omnibus exigatur. De heribanno uolumus, ut missi nostri hoc fideliter exigant absque ullius persone gratia, blanditia seu terrore secundum iussionem nostram. Id est ut de homine habente libras sex in auro, in argento, bruniis, eramento, pannis integris, caballis, bubus, ouibus, uaccis uel alio peculio, ita ut uxores eorum uel infantes non fiant spoliati pro hac re de uestimentis eorum, accipiant legitimum heribannum, id est libras tres. Qui uero non habuerit amplius in suprascripto pretio ualente nisi libras tres, solidi triginta ab eo exigantur. Qui  autem non habuerit amplius nisi duas libras, decem solidos soluat. Si uero nisi unam libram habuerit, solidos quinque, ita ut iterum se ualeat preparare ad Dei seruitium et ad nostram utilitatem. Et missi nostri caueant et diligenter inquirant, ne par aliquod malum ingenium nostram subtrahant iustitiam alteri tradendo aut commendando.

259. De hominibus uel feminis liberis, qui cum fiscalinis se iungunt. Liberi homines, qui uxores de fiscis regalibus habent, et femine, que libere sunt et homines fiscalinos regios aut habent aut accipiunt, uel de hereditate parentum uel de causa sua querenda nec de testimonio pro hac re abiciantur; sed talis etiam nobis in hac causa honor seruetur,  qualis et antecessoribus nostris regibus uel imperatoribus seruatus esse cognoscitur.

260. Ut oratio dominica et symbolum et lex seu capitula regum diligenter intellegantur. Ubi laici symbolum et orationem dominicam pleniter ediscant. Comites quoque et centenarii et ceteri nobiles uiri legem suam pleniter [6 1Kb] discant, sicut in alio loco decretum est. Precipimus autem missis nostris, ut ea que a multis iam annis per capitularia nostra in toto regno nostro mandauimus, agere, discere, obseruare, uel in consuetudinem habere debeant, ut hec omnia nunc diligenter inquirant, et omnino ad seruitium Dei et ad utilitatem nostram uel ad omnium christianorum hominum perfectum innouare studeant, et quantum Domino donante preualent, ad perfectum usque perducant. Et nobis omnino annuntient, quis inde bonum certamen hoc adimplere habuisset, ut a Deo et a nobis gratiam habeat. Qui autem neglegens inde fuerit, ut talem disciplinam  percipiat, qualem talis sit contemptor recipere dignus, ut ceteri metum habeant amplius.

261. De occisione clericorum et sacerdotum atque monachorum. Qui subdiaconum occiderit, trecentos solidos conponat. Qui diaconum, quadringentos [7 1Kb] solidos. Qui presbiterum, sexcentos [8 1Kb] . Qui episcopum, nongentos [9 1Kb] . Qui monachum, quadringentis culpabilis iudicetur.

262. De dampnis in inmunitatibus factis. Si quis in inmunitate dampnum aliquod fecerit, sexcentos [10 1Kb] solidos conponant.

263. De furibus infra emunitatem retentis quid agendum sit. Si autem homo furtum aut homicidium fecerit, uel quodlibet crimen foris committens infra immunitatem fugerit, mandet comes uel episcopo uel abbati uel uidedomno, uel illi qui locum episcopi uel abbatis tenuerit, ut reddat ei reum. Si ille contradixerit et reddere noluerit, pro prima contradictione quindecim solidos conponat. Si nec ad tertiam consentire uoluerit, quicquid reus dampni fecerit,  totum ille, qui eum infra emunitatem retinet nec reddere uult, soluere cogatur. Et ipse comes ueniens [11 1Kb] licentiam habeat ipsum hominem infra inmunitatem querendi, ubicunque eum inuenire potuerit. Si autem in prima inquisitione comiti responsum fuerit, quod reus infra inmunitatem quidem fuisset, sed fuga lapsus fuerit, statim iuret quod ipse eum ad iustitiam cuiuslibet disfaciendam fugere non fecisset; et sit ei in hoc satisfactum. Si autem intranti in ipsam inmunitatem comiti collecta manu quislibet resistere tentauerit, comes hoc ad regem uel ad principem deferat, ut ibidem iudicetur. Et sicut ille, qui in inmunitate damnum fecit, sexcentos solidos conponere debet, ita qui comiti collecta manu resistere presumit, sexcentis solidis culpabilis iudicetur.

264. De locis ad claustra canonicorum facienda. De locis dandis ad claustra canonicorum facienda, si de eiusdem ecclesie rebus fuerit, nostra liberalitate  concedatur ibi. Si de alterius uel ecclesie, uel liberorum hominum, commutetur. Si autem de fisco nostro fuerit, nostra liberalitate concedatur.

265. De emptione tempore messis causa cupiditatis et turpis lucri. Quicumque tempore messis uel tempore uindemie non necessitate, sed propter cupiditatem conparat [12 1Kb] annonam aut uinum, uel uerbi gratia de duobus denariis conparat modium unum, et reseruat usque dum uenundare possit contra denarios quatuor aut sex seu amplius, hoc turpe lucrum dicimus. Si uero hoc propter necessitatem conparat, ut sibi habeat et aliis tribuat, negotium dicimus.

266. De stabilitate episcoporum uel clericorum. Ne  de uno loco ad alterum transeat episcopus sine decreto episcoporum, uel clericus sine iussione episcopi sui.

267. De ecclesiis uel altaribus ambiguis. Ut ecclesie uel altaria, que ambigua sunt de consecratione, consecrentur.

268. De ebrietate. Ut ab ebrietate primo omnium seniores semetipsos caueant, et eorum iunioribus exemplum bonum sobrietatis ostendant.

269. De admonitione ad comites pro utilitate sancte Dei ecclesie. uobis comitibus dicimus uosque commonemus, quia ad uestrum ministerium maxime pertinet, ut reuerentiam et honorem sancte Dei ecclesie exhibeatis, et cum episcopis uestris concorditer uiuatis et eis adiutorium ad suum ministerium peragendum prebeatis, et ut uos ipsi in ministeriis uestris pacem et iustitiam faciatis, et que nostra auctoritas publice fieri decernit, ut in uestris ministeriis studiose perficiatur.

 270. De admonitione ad laicos pro honore ecclesiastico conseruando. Omnes laicos monemus, ut honorem ecclesiasticum conseruent et dignam uenerationem episcopis et Dei sacerdotibus exhibeant et ad eorum predicationem cum suis deuote occurrant et ieiunia ab illis communiter indicta conseruent et suos obseruare doceant et conpellant. Omnes summopere studeant, ut dies dominicus sicut decet honoretur et colatur. Et ut liberius fieri possit, mercata et placita a comitibus illo die prohibeantur, sicut sepe admonitum fuit.

271. De admonitione ad episcopos uel comites pro concordia ad inuicem et cum ceteris fidelibus. Episcopi uel comites ad inuicem et cum ceteris fidelibus concorditer uiuant et ad sua ministeria peragenda uicissim sibi adiutorium ferant.

272. De operibus in restaurationem ecclesiarum adimplendis. De operibus in restaurationem ecclesiarum, siue in faciendo siue in redimendo, episcopalis potius sequatur uoluntas. Nullatenus tamen remaneat,  quin sicut a nobis sepe iussum est hoc [1 1Kb] aut illud partibus ecclesiarum persoluatur. Et hoc omnibus notum sit, quia quicunque neglegenter exinde egerit et coram nobis exinde neglegens repertus fuerit, illud uolumus omnino ut subeat, quod in nostro capitulari de hac re communi consultu fidelium nostrorum ordinauimus.

273. De comitibus, ut ministris ecclesie in suis ministeriis adiutores sint. Comites ministris ecclesie eorumque ministeriis, ut [2 1Kb] hoc plenius et de nostris et de se et de suis hominibus obtinere possint, adiutores in omnibus fiant. Et quicunque prima et secunda uice de his a comite admonitus non se correxerit, uolumus ut per eundem comitem eius neglegentia ad nostram notitiam perferatur, ut nostra auctoritate quod in nostro capitulari continetur subire cogatur.

274. Ut de incestuosis et his, qui decimas non dant, ab episcopis et presbiteris, et de neglegenter uiuentibus, wadii non accipiantur. Dictum est nobis, quod in  quibusdam locis episcopi et comites ab incestuosis et ab his, qui decimas non dant, wadios accipiant, et a presbiteris quibusdam pro neglegentiis inter se pecuniam diuidant: quod penitus abolendum decreuimus, ne forte auaritie locus detur. Et constituimus, ut incestuosi iuxta canonicam sententiam penitentia multentur. Qui uero decimas post crebras admonitiones et predicationes sacerdotum dare neglexerint, excommunicentur. Iuramento uero eos constringi nolumus propter periculum periurii.

275. De ecclesiis destructis. De ecclesiis destructis, ut episcopi et missi inquisitionem faciant, utrum per neglegentiam aut inpossibilitatem destructe sint. Et ubi neglegentia inuenta fuerit, episcopali auctoritate  emendari [3 1Kb] cogantur ab his, qui eas restaurare debuerunt. Si uero per inpossibilitatem contigit, ut aut pluriores sint quam necesse sit, aut maioris magnitudinis quam ut ex rebus ad eas pertinentibus restaurari possint, episcopus modum inueniat, qualiter congrue emendari et consistere possint.

276. De his, qui nonas [4 1Kb] et decimas dare neglexerunt. De his, qui nonas et decimas iam per multos annos aut ex parte aut ex toto dare neglexerunt, uolumus ut per missos nostros constringantur, ut secundum capitularem priorem soluant nonas et decimas cum sua lege et insuper bannum nostrum. Et hoc eis denuntietur, quod quicumque hanc neglegentiam iterauerit, beneficium unde hec nona et decima persolui debuit, amissurum se sciat. Ita enim continetur in capitulari bone memorie genitoris nostri in libro primo, capitulo 57: Quicumque decimam abstrahit de ecclesia, ad quam per iustitiam dari debet, et eam presumptiose uel propter munera  aut amicitiam aut aliam quamlibet occasionem ad alteram ecclesiam dederit, a comite uel a misso nostro distringatur, ut eiusdem decime quantitatem cum sua lege restituat.

277. De his, qui restaurationes ecclesiarum facere neglegunt. Quicumque de rebus ecclesiarum, quas in beneficium habent, restaurationes earum facere neglexerint, iuxta auctoritatis nostre capitularem, in quo de operibus ac nonis et decimis constitutum est, sic de his adimpleatur, sicut in libro quarto capitulo 38 [5 1Kb] continetur: De opere et restauratione ecclesiarum constitutum est, ut de frugibus terre et animalium nutrimine et [6 1Kb] cunctus censibus exceptis hostiliensibus persoluantur. De opere uel restauratione ecclesiarum comes uel episcopus siue abba una cum misso nostro, quem ipsi sibi ad hoc elegerint, considerationem faciant, ut unusquisque eorum tantum inde accipiat ad operandum et restaurandum, quantum ipse de rebus ecclesiarum habere cognoscitur. Similiter et uassi nostri aut in commune tantum operis accipiant  quantum rerum ecclesiasticarum habent, uel unusquisque per se iuxta quantitatem, quam ipse tenet. Aut si inter eos conuenerit, ut pro opere faciendo argentum donent, iuxta estimationem operis in argento persoluant; cum quo precio rector ecclesie ad predictam restaurationem operarios conducere et materiam emere possit. Et qui nonas et decimas dare neglexerit, primum quidem illas cum sua lege restituat, et insuper bannum nostrum persoluat, ut ita castigatus caueat, ne sepius iterando beneficium amittat.

278. De his, qui agros dominicatos ideo neglegunt, ut nonas exinde non persoluant. De his, qui agros dominicatos propterea neglexerunt excolere, ut nonas exinde non persoluant, et alienas terras ad excolendum propter hoc accipiunt, uolumus ut de tribus annis ipsam nonam cum sua lege persoluant. Et si quis contemptor aut comitum aut uassallorum nostrorum propter hoc extiterit, per fideiussores ad  palatium uenire conpellatur.

279. Ut intellegatur, in quo facto inmunitas frangatur [7 1Kb] . Peruenit ad nos, quod quedam ecclesie aut monasteria nostras [8 1Kb] et predecessorum nostrorum inmunitates habentia multa preiudicia et infestationes a quibusdam patiantur, et nec per easdem inmunitates ullam defensionis tuitionem habere ualeant, propter hoc quod ab eisdem inmunitatum temeratoribus dicatur non plus inmunitatis nomine complecti, quam claustra monasterii; cetera quoque, quamuis ad easdem ecclesias uel monasteria pertineant, extra inmunitatem esse. Propter hoc uolumus atque decernimus, ut omnes intellegant, non solum claustra monasterii uel ecclesie atque castitia  ecclesiarum sub inmunitatis defensione consistere, uerum etiam domus et uillas et septa uillarum et piscatoria manu facta et quicquid fossis aut sepibus uel etiam alio clausarum genere precingitur, eodem inmunitatis nomine contineri. Et quicquid intra huiusmodi munimenta ad ius earundem ecclesiarum uel monasteriorum pertinentia a quolibet homine nocendi uel damnum inferendi causa spontanea uoluntate committitur, in hoc facto inmunitas fracta ludicatur. Quod uero in agros et campos ac siluas, que sine laborationibus [1 1Kb] sunt et nullo modo munitione cinguntur, casu, sicut fieri solet, a quibuslibet hominibus aliquod damnum factum fuerit, quamuis idem ager aut campus uel silua aut ad ecclesiam uel monasterium preceptum inmunitatis habentem pertineat, non tamen in hoc inmunitas fracta iudicanda est; et ideo non sexcentorum solidorum conpositione, sed secundum legem, que in eodem loco tenetur, is multandus est qui scandalum uel damnum in tali loco fecisse conuictus [2 1Kb] fuerit.

 280. De iustitiis generalibus. De iustitiis ecclesiarum Dei, uiduarum, orphanorum et pupillorum precipimus, ut in publicis iudiciis non despiciantur clamantes, sed primo diligenter audiantur.

281. De animalibus uel aliis rebus, a quibus emantur. Ut nullus conparet caballum, bouem et iumentum uel alia, nisi illum hominem cognoscat, qui eum uendit, aut de quo pago est, uel ubi manet, aut quis est eius senior.

282. De eo, qui in testimonium assumitur, qualis esse debeat. Optimus quisque in pago uel ciuitate in testimonium assumatur et cui is, contra quem testimoniare [3 1Kb] debet, nullum crimen possit indicere.

283. De heribannatoris coniecto. Ut illi qui heribannum soluere debent, coniectum faciant ad heribannatorem.

284. De colonis et fiscalinis. Ut nec colonus nec fiscalinus alicubi traditiones facere audeat.

285. De falsis testibus. Falsi testes precipimus ut  non recipiantur.

286. De hominibus ad mortem diiudicatis et postea eis uita concessa, si iustitias quesierint. Illi homines, qui propter eorum culpas ad mortem diiudicati fuerint et postea eis uita fuerit concessa, si ipsi iustitiam ab aliis requisierint, aut ab eis alii iustitiam querere uoluerint, ita inter illos iudicium terminetur. Primo omnium de illis causis, pro quibus iudicatus fuerit ad mortem, nullam potest facere repetitionem, quia omnes res sue secundum iudicium Francorum in publico fuerunt reuocate. Et si aliquid inpostmodum, postquam ei uita concessa est, cum iustitia adquirere potuerit, in sua libertate teneat et defendat secundum legem. In testimonium non suscipiatur, nec inter scabinos ad legem iudicandam teneatur. Et si ad sacramentum aliquid iudicatum fuerit quod iurare debeat, si aliquis ipsum sacramentum falsum dicere uoluerit, contendat.

 287. De homine, cui post iudicium uita concessa est, si iustitiam reddere noluerit. Si alicui post iudicium scabinorum fuerit uita concessa, et inpostmodum aliqua mala perpetrauerit et iustitiam reddere noluerit, dicendo quod mortuus sit et ideo iustitiam reddere non debeat, statutum est, ut superius iudicium sustineat, quod antea sustinere debuit. Et si aliquis aduersus eum aliqua mala fecerit, secundum equitatis ordinem licentiam habeat suam iustitiam requirendi de causis perpetratis, postquam ad mortem iudicatus est. De preteritis maneat, sicut supra iudicatum fuit.

288. De liberis hominibus, qui ad mallum uenire cogendi sunt. Ut nullus alius de liberis hominibus ad placitum uel ad mallum uenire cogatur, exceptis scabinis  uel uassis comitum, nisi qui causam suam adquirere debent aut respondere.

289. De testibus ad testimonium dicendum qualiter adhibeantur. Ut testes ad testimonium dicendum premio non conducantur. Et ut nullus testimonium dicat aut sacramentum iuret, nisi ieiunus. Et ut testes, priusquam iurent, separatim discutiantur, quid dicere uelint de illa re, unde testimonium reddere debent.

290. De iustitia cuiuslibet a nullo quolibet dilatanda. Ut nullus quilibet missus noster neque comes neque iudex aut scabinus cuiuslibet iustitiam dilatare presumat, si statim adimpleta potuerit esse secundum rectitudinem, neque premia pro hoc a quolibet homine per aliquod ingenium malum presumat accipere.

291. De nimium blasphemis [4 1Kb] latronibus. De latronibus, qui magnam habent blasphemiam, quicumque aliquem ex his comprehenderit, nullum dampnum exinde patiatur.

 292. De testibus ad rem quamlibet discutiendam eligendis. Ut quandocumque testes ad rem quamlibet discutiendam querendi atque elegendi sunt, a misso nostro et comite, in cuius ministerio de re qualicumque agendum est, tales eligantur, quales optimi in ipso pago inueniri possunt. Et non liceat litigatoribus per premia falsos testes adducere, sicut actenus fieri solebat.

293. De placito centenarii. Ut nullus homo in placito centenarii neque ad mortem, neque ad libertatem suam amittendam, aut ad res reddendas uel mancipia iudicetur; sed ista aut in presentia comitis uel missorum nostrorum iudicentur.

294. De placitis a missis dominicis comitibus notum faciendis. Ut unusquisque missorum nostrorum in placito suo notum faciat comitibus qui ad eius missaticum pertinent, ut in illis mensibus quibus ille legationem suam non facit, conueniant inter se, et communia placita faciant, tam ad latrones distringendos,  quam ad ceteras iustitias faciendas.

295. De uxoribus defunctorum, quam partem conlaborationis post obitum maritorum accipere debeant. uolumus ut uxores defunctorum post obitum maritorum tertiam partem conlaborationis quam simul in beneficio conlaborauerunt, accipiant. Et de his rebus, quas is, qui illud beneficium habuit, aliunde adduxit uel comparauit uel ei ab amicis suis conlate sunt, has uolumus tam ad orphanos defunctorum, quam ad uxores eorum peruenire.

296. De falsis testibus conuincendis. Si quis cum altero de qualibet causa contentionem habuerit et testes contra eum per iudicium producti fuerint, si ille falsos eos esse suspicatur, liceat ei alios testes, quos meliores potuerit, contra eos opponere, ut ueracium testimonio falsorum testium peruersitas superetur. Quod si ambe testium partes ita inter se dissenserint, ut nullatenus una pars alteri cedere uelit, eligantur duo ex ipsis, id est ex utraque parte  unus, qui cum scutis et fustibus in campo decertent, utra pars falsitatem aut ueritatem suo testimonio sequatur. Et campioni qui uictus fuerit, propter periurium, quod ante pugnam commisit, dextra manus amputetur; ceteri uero eiusdem partis testes, qui falsi apparuerint, manus suas redimant; cuius compositionis due partes ei, contra quem testati sunt, dentur, tertia pro fredo soluatur. Et in seculari quidem causa huiuscemodi testium diuersitas in campo conprobetur. In ecclesiasticis autem causis, ubi de una parte seculare, de altera uero ecclesiasticum negotium est, idem modus obseruetur. Ubi uero ex utraque parte ecclesiasticum fuerit, rectores earundem ecclesiarum si se familiariter pacificare uelint, licentiam habeant. Si autem de huiuscemodi  pacificatione inter eos conuenire non possint [1 1Kb] , aduocati eorum in mallo publico ad presentiam comitis ueniant, et ibi legitimus terminus eorum contentionibus inponatur. Testes uero de qualibet causa non aliunde querantur, nisi de ipso comitatu, in quo res, unde causa agitur, posite sunt; quia non est credibile, ut uel de statu hominis uel de possessione cuiuslibet per alios melius rei ueritas cognosci ualeat, quam per illos, qui uiciniores sunt. Si tamen contentio, que inter eos exorta est, in confinio duorum comitatuum fuerit, liceat eis de uicina centena adiacentis comitatus ad causam suam testes habere.

297. De terra tributaria. Quicumque terram tributariam, unde tributum ad partem nostram exire solebat, uel ad ecclesiam uel cuilibet alteri tradiderit, is qui eam susceperit, tributum quod inde soluebatur omni modo ad partem nostram persoluat; nisi forte talem firmitatem de parte dominica habeat,  per quam ipsum tributum sibi perdonatum possit ostendere.

298. De terra censali. Si quis terram censilem habuerit, quam antecessores sui uel ad aliquam ecclesiam uel ad uillam nostram dederunt, nullatenus eam secundum legem tenere potest, nisi ille uoluerit, ad cuius potestatem uel illa ecclesia uel illa uilla pertinet; nisi forte filius aut nepos eius sit, qui eam tradidit, aut ei eadem terra ad tenendum placita [2 1Kb] sit. Sed in hac re considerandum est, utrum ille, qui hanc tenet, diues an pauper sit, et utrum aliud beneficium habeat uel etiam proprium. Et qui horum neutrum habet, erga hunc misericorditer agendum est, ne ex toto expoliatus in egestatem incidat; ut aut talem censum inde soluat, qualis ei fuerit constitutus, uel portionem aliquam inde in beneficium accipiat, unde se sustentare ualeat.

299. De obseruatione preceptorum dominicorum. De obseruatione preceptorum nostrorum et inmunitatum, ut ita obseruentur precipimus, sicut a  nobis et ab antecessoribus nostris constitutum est.

300. De eo, qui propriam derelinquit uxorem uel sine culpa interficit, et aliam ducit. Quicunque propria uxore derelicta uel sine culpa interfecta aliam duxerit, armis depositis publicam agat penitentiam. Et si contumax fuerit, comprehendatur a comite, et ferro uincatur et in custodiam mittatur, donec res ad nostram notitiam deducatur.

301. De liberis hominibus, qui proprium non habent, sed in terra dominica resident, ad testimonium non recipiendis. De liberis hominibus, qui proprium non habent, sed in terra dominica resident, ut propter res alterius ad testimonium non recipiantur. Coniuratores tamen aliorum hominum ideo esse possunt, quia liberi sunt. Illi uero, qui et proprium habent et tamen in terra dominica resident, propterea non abiciantur, quia in terra dominica resident; sed propter hoc ad testimonium recipiantur, quia proprium habent.

 302. De presbiteris, diaconibus et reliquis ex clero. Canones sancti Syluestri et aliorum 284 episcoporum. Fecit hos gradus in gremio synodi, ut non presbiter aduersus episcopum, non diaconus aduersus presbiterum, non subdiaconus aduersus diaconum, non acolitus aduersus subdiaconum, non exorcista aduersus acolitum, nec lector aduersus exorcistam, non ostiarius aduersus lectorem det accusationem aliquam. Et non dampnabitur presul sine septuaginta duobus testibus, neque presul summus a quoquam iudicabitur, quoniam scriptum est: Non est discipulus super magistrum. Presbiter autem nisi in quadraginta quatuor testibus non damnabitur. Diaconus  autem cardine constitutus in urbe Roma nisi in triginta sex non condemnabitur. Subdiaconus, acolitus, exorcista, lector, nisi, sicut scriptum est, in septem testimoniis filios habentes et uxores et omnino Christum predicantes. Sic datur mystica ueritas.

303. Ex capitulis domni Karoli, qualiter ex factis aut mansis uel quartis [3 1Kb] manopera et census ac tributa atque reliqua seruitia exigantur. Pro nimia reclamatione, que ad nos uenit de hominibus ecclesiasticis seu fiscalinis, qui non erant adiurnati, quando in Cenomannico pago fuimus, uisum est nobis una cum consultu fidelium nostrorum statuere, ut quicunque de predictis hominibus quartam facti tenet [4 1Kb] , cum suis animalibus seniori suo pleniter unum diem cum suo aratro in campo dominico aret et postea nullum seruitium ei annuale in ipsa hebdomada a seniore suo requiratur. Et qui tanta animalia non habet, ut in uno die hoc explere ualeat, perficiat predictum  opus in duobus diebus. Et qui solummodo ita inualida, ut per se non possit [5 1Kb] arare, quatuor animalia habet, cum eis, sociatis sibi aliis, aret uno die in campo senioris, et unum diem postmodum in ipsa hebdomada opera manuum faciat. Et qui nichil ex his facere potest neque animalia habet, per tres dies seniori suo manibus [6 1Kb] a mane usque ad uesperam operetur, et senior suus ab eo [7 1Kb] amplius non requirat: diuersis namque modis hec agebantur. A quibusdam tota hebdomada operabatur, a quibusdam dimidia, et a quibusdam duo dies. Idcirco hec statuimus, ut ne familia se a predictis operibus subtrahere possit, neque a senioribus amplius ab eis requiratur. Et qui minus quarte optime de terra habet, secundum estimationem sue telluris opera faciat. Hec ab Adalardo comite palatii nostri ad eorum satisfactionem una cum aliis fidelibus nostris precipi uice nostra et publice annuntiari iussimus.

304. Ut episcopi incestos emendent et corrigant.  Ut episcopi incestuosos homines emendent et magnam diligentiam habeant ex his. Seu et de uiduis infra suam parrochiam potestatem habeant ad corrigendum.

305. Ut ea conseruentur, que in placitis et synodis Pippinus rex constituit. Ea uero, que bone memorie genitor noster in suis placitis et synodis constituit, conseruare [8 1Kb] precipimus.

306. De eo, qui a seruo alieno aliquid comparauerit. Si quis a seruo alieno aliquid conparauerit nesciente domino suo, si dominus firmam noluerit esse emptionem, reddat pretium emptori, ut emptio nichil habeat firmitatis. Si ipsum non habet, simile reddat.

307. Ut ecclesiarum negotia a iudice continuo audiantur. Placuit, ut ecclesiarum negotia absque ulla dilatione continuo a iudice audiantur et proficue incremententur.

308. Ut iudex criminosum discuciens non ante  sententiam proferat capitalem, quam aut reus ipse confiteatur, aut per innocentes testes conuincatur. Placuit, ut iudex criminosum discutiens non ante sententiam proferat capitalem, quam aut reus ipse confiteatur aut per innocentes et ueraces testes manifestius conuincatur. Et de maioribus nostra aut successorum nostrorum expectetur sententia.

309. Ut qui socii criminis sunt, non admittantur testes. Placuit ut testes non admittantur, qui sunt socii criminis, nec infames nec calumniatores uel ceteri, quos canon et lex prohibet.

310. De nuptiis incestis prohibendis. Nuptias prohibemus incestas, id est usque ad affinitatis lineam  uel quandiu inter se hereditare potuerint, non coiungantur, quia hec potius incestiua quam coniugia sunt iudicanda.

311. Ut de absentibus non iudicetur. Placuit, ut aduersus absentes non iudicetur. Quod si factum fuerit, prolata sententia non ualebit.

312. Ut clementior seueriori preferatur sententia. Placuit, ut inter pares sententias clementior semper seueriori preferatur.

313. Ut qui de se confessus est, super alium non credatur. Placuit, ut qui de se confessus est crimen, super alium non credatur.

314. De testimonio unius hominis non accipiendo. Ut testimonium unius hominis non accipiatur. Nam si ex utraque parte plures sint, ueraciores atque religiosiores et honestiores elegantur, qui sacramento suo confirment testimonium nichilque se [1 1Kb] falsi esse dicturos.

315. Ut contra episcopos nullus grauiter aut leuiter  agat [2 1Kb] . Precipimus atque iubemus, ne forte, quod absit, aliquis circa episcopos leuiter aut grauiter agat: quod ad periculum totius imperii nostri pertinet. Et ut omnes cognoscant nomen, potestatem, uigorem et dignitatem sacerdotalem: quod ex uerbis Domini facile intellegi potest, quibus beato Petro, cuius uicem episcopi gerunt, ait: Quodcumque ligaueris super terram, erit ligatum et in celo; et quodcumque solueris super terram, erit solutum et in celo. Et alibi discipulis generaliter dicit: Accipite Spiritum sanctum: Quorum remiseritis peccata, remittuntur eis, et quorum retinueritis, retenta sunt. Illud etiam ad exemplum reducendum est quod in ecclesiastica historia Constantinus imperator episcopis ait: »Deus, inquit, constituit uos sacerdotes, et potestatem uobis dedit de nobis quoque iudicandi. Et ideo nos a uobis recte iudicamur, uos autem non potestis ab hominibus iudicari. Propter quod Dei solius inter uos expectate iudicium, ut uestra iurgia, quecumque  sint, ad illud diuinum reseruentur examen. uos etenim nobis a Deo dati estis dii. Et conueniens non est, ut homo iudicet deos, sed ille solus de quo scriptum est: »Deus stetit in synagoga deorum. In medio Deus autem deos [3 1Kb] discernit.« Sed et hoc illis ad memoriam reducendum est, qualiter beatus Prosper in libro, quem de contemplatiua et actuali uita scripsit, laudem sacerdotum comprehenderit. »Ipsis enim,« inquit, id est sacerdotibus, »propria animarum curandarum sollicitudo commissa est; qui pondus populi sibi commissi uiriliter sustinentes pro peccatis hominum uelut pro suis infatigabiliter [4 1Kb] supplicant Deo; ac uelut quidam Aaron incensum contriti cordis et humiliati spiritus offerentes, quo placatur Deus, auertunt iram future animaduersionis a populo; qui per Dei gratiam fiunt diuine uoluntatis iudices, ecclesiarum Christi post apostolos fundatores, fidelis populi duces, ueritatis assertores, praue doctrine hostes, omnibus bonis amabiles et mali sibi consciis etiam ipso uisu terribiles, uindices oppressorum,  patres in fide catholica regeneratorum, predicatores celestium premiorum, exempla bonorum, documenta uirtutum et forma fidelium. Ipsi sunt decus ecclesie, in quibus fulget ecclesia; ipsi columne firmissime, quibus in Christo fundatis innititur omnis multitudo credentium; ipsi ianue ciuitatis eterne, per quos omnes qui credunt ingrediuntur ad Christum; ipsi ianitores, quibus claues date sunt regni celorum. Ipsi etiam dispensatores regie domus, quorum arbitrio in aula regis eterni diuiduntur gradus et officia singulorum.«

316. Quod per Spiritum sanctum remissio fit peccatorum. Sciendum est omnibus atque credendum,  quod per Spiritum sanctum remissio peccatorum in baptismate conferatur, et quod fidelibus in ecclesia Christi eiusdem sancti Spiritus dono per ministerium sacerdotale et per penitentiam et absolutionem manusque inpositionem remissio peccatorum indubitanter adtribuatur.

317. De quatuor uitiis, que fidem catholicam commaculant. Placuit sciri omnibus, quatuor sunt uitia, que nostram fidem inter cetera mala commaculant; que quanto sunt occultiora, tanto perniciosiora, id est superbia, per quam angelus diabolus effectus de celo est eiectus; inuidia, per quam idem diabolus hominem de paradiso eiecit; odium et discordia, que caritatem inter proximos extingunt, et dilectionem euacuant, et omnia bona peruertunt et non sinunt proximos in mutua dilectione consistere, nec quietam tranquillamque ut decuerat christianos uitam ducere. Et reliqua.

318. Quod uniuersalis sancta Dei ecclesia unum  corpus eiusque caput Christus sit. Primum igitur, quod uniuersalis sancta Dei ecclesia unum corpus manifeste esse credatur, eiusque caput Christus, apostolicis oraculis approbatur. Unde Paulus: uos autem estis, inquit, corpus Christi, et membra de membro. Itemque: Sicut enim in uno corpore multa membra habemus, omnia autem membra non eundem actum habet: ita multi unum corpus sumus in Christo. Item: Cuius caput est Christus, ex quo totum corpus per nexum et coniunctiones administratum [5 1Kb] crescit in templum sanctum in Domino. Sunt et alia huiusce rei innumera exempla, que hic ob prolixitatem uitandam pretermittuntur. Quisquis ergo per aliqua illicita ex membro Christi se fecit membrum diaboli, nouerit se in corpore Christi non esse, sed in corpore diaboli. Proinde necesse est, ut corpori Christi, a quo astutia diabolica separatus est, se incunctanter, dum tempus penitentie in promptu habetur, restituere non neglegat.

 319. Quod eiusdem ecclesie corpus in duabus principaliter diuidatur eximiis personis. Principaliter itaque totius sancte Dei ecclesie corpus in duas eximias personas, in sacerdotalem uidelicet et regalem, sicut a sanctis patribus traditum accepimus, diuisum esse nouimus. De qua re Gelasius, Romane sedis uenerabilis episcopus, ad Anastasium imperatorem ita scribit: »Due sunt quippe, inquit, imperatrices auguste, quibus principaliter mundus hic regitur, auctoritas sacrata pontificum et regalis potestas; in quibus tanto grauius pondus est sacerdotum, quanto etiam pro ipsis regibus hominum in diuino reddituri sunt examine rationem.« Fulgentius quoque in libro de ueritate predestinationis et gratie ita scribit: »Quantum pertinet, inquit, ad huius temporis uitam, in ecclesia nemo pontifice potior, et in seculo christiano imperatore nemo celsior inuenitur.«

320. Ut corepiscopi modum mensure, qui in sacris canonibus prefixus est, non excedant. Emersisse reprehensibilem  et ualde inolitum usum conperimus, eo quod quidam corepiscopi ultra modum suum progredientes et donum sancti Spiritus per inpositionem manuum tradant, et alia queque, que solis pontificibus debentur, contra fas peragant; presertim cum nullum [6 1Kb] ex septuaginta discipulis, quorum speciem in ecclesia gerunt, legatur donum sancti Spiritus per manus inpositionem tradidisse. Quod autem solis apostolis eorumque successoribus proprii sit officii tradere Spiritum sanctum, liber actuum apostolorum docet. In concilio uero Cesariensi ita de corepiscopis habetur scriptum: »Corepiscopi quoque ad exemplum quidem et formam septuaginta  uidentur esse; ut [1 1Kb] conministri autem propter studium, quod erga pauperes exhibent, honorentur.«

321. De corepiscopis qui in uicis commorantur, in concilio Antioceno habetur ita. Qui in uicis uel in possessionibus corepiscopi nominantur, quamuis manus inpositionem episcoporum perceperint et ut episcopi consecrati sint, tamen sancte synodo placuit, ut modum proprium recognoscant et gubernent subiectas sibi ecclesias earumque moderamine curaque contenti sint.

322. De honore et obedientia episcoporum et reliquorum sacerdotum [2 1Kb] . Igitur quia constat religionem christianam per successores apostolorum salubriter administrari, populisque ad uitam eternam ducatum exhiberi debere, primo necessarium iudicauimus omnibus precipere, ut honorem debitum uenerabiliter episcopis absque ulla simulatione aut detractione impendant, eisque in omnibus ut patribus obediant, et quicquid pro salute animarum monuerint, prout  melius potuerint adimplere satagant, sicut Dei et nostram gratiam habere uoluerint. Nam Dominus ait: Qui uos audit, me audit; et qui uos spernit, me spernit. Et iterum: Si te non audierit, dic ecclesie. Et si ecclesiam non audierit, sit tibi sicut ethnicus et publicanus. Et alibi: Si quis scandalizauerit unum de pusillis istis, id est, meis discipulis uel apostolis, quorum locum episcopi nunc in ecclesia tenent, melius est illi, ut suspendatur mola asinaria in collo eius, et demergatur in profundum maris, quam scandalizet unum de istis minimis. Hec omnia fidelibus admonenda et perpendenda sunt, ne in hoc, quod absit, incidant in [3 1Kb] scandalum; sed magis eis obediendo non filii perditionis, sed filii Dei efficiantur; et non cum stultis penam, sed cum iustis premia percipiant sempiterna. Nam episcopos et sacerdotes quibus omnis terra caput inclinat, per quos et nostrum pollet imperium, admodum honorari et uenerari omnes monemus, nec eos lacerari aut blasphemari uel detrahi a quoquam uolumus; quia detractio  sacerdotum ad Christum pertinet, cuius uice legatione funguntur in ecclesia. Nam si quis detrahit alium hominem, sicut homicida reputabitur: quid erit de illis, qui sacerdotes detrahunt, quoniam et ipsi semetipsos occidunt, et audientes interimunt? Dupla enim pena digni sunt, qui duplant scelera sua. Qui his sanctis monitis rebelles uel inobedientes extiterint, sciant se a liminibus sancte ecclesie fore alienos.

323. De quatuor neglegentiis sacerdotum. De presbiteris et eorum ecclesiis, unde multa negleguntur et scandala generantur, in nostra discussione quatuor pericula apparuerunt. Primo quia nonnulli ex nostris sacerdotibus quadam securitate accepta, nec ea que ad cultum diuinum pertinent faciunt, neque in restauratione et luminaribus ecclesie studium habent, nec etiam senioribus suis debitam reuerentiam exhibent, et insuper ecclesias suas expoliant et in prediola sua propria transferunt. Que omnia ad neglegentiam episcoporum pertinere deprehendimus.  Ob id uero quadam occasione accepta seniores eorum [4 1Kb] in tantam audaciam prorumpunt, ut eos etiam illicite et inhoneste atque inreuerenter tractare presumant. Unde summopere omnibus nobis abhinc prouidendum iudicauimus, ut ea, que a domno imperatore consensu episcoporum ob honorem et amorem Dei ecclesiis concessa sunt, non in auaritiam presbiterorum aut in rapacitatem episcopalium ministrorum cedant, sed in utilitatem ecclesie et in usus clericorum et pauperum deueniant.

324. De presbiteris, qui in domibus feminas habent. Illud non minus periculosum esse didicimus, quod in quorundam episcoporum parrochiis quosdam presbiteros  contra interdicta sanctorum canonum feminas in domibus suis non solum habitare, sed etiam ministrare faciunt; quas et laqueum sacerdotibus persepe extitisse et multos occasione in scandalum et in detractionem corruisse cognouimus. Que transgressio et tempore genitoris nostri et nostro in conuentibus episcoporum secundum auctoritatem canonicam prohibita, sed necdum ad correctionem [5 1Kb] plene est perducta. Unde in commune censuimus, ut hi, qui tante transgressionis incorrectores actenus extiterunt, si abhinc huius rei correptores esse neglexerint, iuxta apostoli sententiam quasi consentientes malorum coherceantur.

325. De presbiteris, qui contra statuta canonum uillici fiunt. Similiter de illis presbiteris, qui contra statuta canonum uillici fiunt, tabernas ingrediuntur, turpia lucra sectantur, et diuersis modis usuris inseruiunt, et aliorum domos inhoneste et inpudice frequentant, et comessationibus et ebrietatibus deseruire  non erubescunt, et per diuersos mercatos indiscrete discurrunt, obseruandum iudicauimus, ut abhinc districte seueriterque coherceantur; ne per eorum inlicitam et indecentem actionem et ministerium sacerdotale uituperetur, et quibus debuerant esse in exemplum, deueniant in scandalum.

326. Quod sacerdotalis conuersatio testes uite probabiles habeat. Pari ergo consensu nobis uisum est, ut pontifices sanctorum precedentium patrum exempla sequentes religiosos conuersationis sue testes habeant, quatenus detrahere uolentibus locum minime prebeant. Ut ergo sacerdos discipulis suis de semetipso exemplum bonum debeat prebere, apostolus scribens ad Titum docet dicens: In omnibus te ipsum prebe exemplum bonorum operum, in doctrina, in caritate, in castitate: et reliqua. Beatus quoque Gregorius in decretis suis ita ait: »uerecundus mos inoleuit, ut huius sedis pontificibus ad secreta cubilis sui seruitia laici pueri eis seculares obsequantur; et cum pastoris uita esse discipulis semper debeat in  exemplum, plerumque clerici qualis in secreto sit uita sui pontificis nesciunt et, ut dictum est, seculares pueri sciunt. De qua re presenti decreto constituo, ut quidam ex clericis uel etiam ex monachis electi ministerio cubilis pontificalis obsequantur; ut is, qui in loco est regiminis, habeat testes tales, qui eius in secreto conuersationem uideant et ex uisione sedula exemplum profectus sumant.« Hec igitur beatus Gregorius scripsit. Ceterum si [6 1Kb] qui de hac re copiosiora exempla querere uoluerint, uitas beati Augustini et Ambrosii et ceterorum sanctorum uirorum legant; et perspicue inuenient, quod uita et conuersatio pontificis semper testes uite probabiles habere debeat.

327. Ut episcopi in rebus ecclesie circa propinquos suos exponendis reprehensionem caueant et ut discretionis modum teneant. Quoniam multi episcoporum amore propinquorum suorum de rebus sibi commendatis suo aut quolibet amicorum nomine predia et mancipia emunt, et ut in propinquorum suorum ius  cedant statuunt, et ob hoc et iura ecclesiastica conuelluntur et ministerium sacerdotale fuscatur, immo a subditis detrahitur et contempnitur, placuit omnibus, ut deinceps hoc auaritie genus caueatur; fixumque abhinc et perpetuo mansurum esse decreuimus, ut episcopus res sui iuris, quas aut ante episcopatum aut certe in episcopatu hereditaria successione adquisiuit, secundum auctoritatem canonicam quicquid uult inde [7 1Kb] faciat, et cui uult conferat. Postquam autem episcopus factus est, quascumque res de facultatibus ecclesie aut suo aut alterius nomine qualibet conditione conparauerit, decreuimus, ut non in propinquorum suorum, sed in ecclesie cui preest iura  deueniant. Similiter et de presbiteris, qui de ecclesiarum rebus, quibus presunt, predia eo modo emunt, faciendum statuimus, quoniam multos presbiterorum occasione taliter emptarum rerum ecclesias, quibus presunt, expoliasse et a suo ministerio multis modis exorbitasse et se diabolo mancipasse et hac occasione multos laicorum in scandalum dampnationis et perditionis proruisse conperimus.

328. Quod nonnulli episcopi sibi subiectos canonicos monachos et sanctimoniales neglegant. Didicimus sane, nonnullos episcopos in gubernandis congregationibus sibi subiectis, canonicis uidelicet monachis et sanctimonialibus, hactenus ualde neglegentes extitisse et ob id multos in sui detractionem et contemptum prouocasse, ita ut nonnulli alii prelati in eorum parrochiis constituti, eorum praua exempla secuti suas similiter congregationes neglexerint: quos et fraterno et synodali conuentu admonendos  esse decreuimus necessario [1 1Kb] , ut ab hac neglegentia deinceps se cohibeant et ceteris se imitabiles prebeant; ne forte propter illorum incuriam et diuine seruitutis contemptus et pericula proueniant animarum et auribus excellentie nostre molestia ingeratur et sacerdotali mediocritati in sacris conuentibus tedium et opprobrium inferatur.

329. De episcopis, abbatibus et sacerdotibus, qui propria loca relinquunt. Conperimus, quosdam episcopos et abbates atque sacerdotes non causa necessitatis aut utilitatis, sed potius auaritie et proprie delectationis, sepissime propria ciuitatis sue sede uel monasterii septa aut ecclesie proprie derelicta cleroque neglecto remotiora loca frequentare. Pro qua re et destitutio diuini cultus et predicatio in plebibus et cura subiectorum postponitur et hospitalitas neglegitur. Quod ne ulterius a quoquam sine ineuitabili necessitate aut aliqua utilitate fiat, pari consensu inhibemus.

 330. De laicorum clericis. De clericis laicorum, unde nonnulli eorum queri uidentur, eo quod quidam episcopi ad eorum preces nolint in ecclesiis suis eos, cum utiles sint, ordinare, uisum nobis fuit, ut in utrisque partibus pax et concordia seruetur et cum caritate et ratione utiles et idonei eligantur. Et si laicus idoneum utilemque clericum optulerit, nulla qualibet occasione ab episcopo sine certa ratione repellatur. Et si reiciendus est, propter scandalum uitandum euidenti ratione manifestetur.

331. De monachis et presbiteris siue clericis, qui passim palatium adeunt. Placuit, ut monachi et presbiteri, necnon clerici, qui postposita canonica auctoritate passim palatium adeunt et nostris sacris auribus inportunissimam molestiam inferunt, ut non hoc facere presumant; quoniam in huiuscemodi facto et uigor ecclesiasticus contempnitur et religio sacerdotalis et professio monastica uilior efficitur.

 332. Ut non sit sanguinis christianorum temeraria effusio. uolumus atque precipimus nostra auctoritate adnuntiari omnibus, immo et a sacerdotibus predicari, ne tam temeraria christianorum sanguinis effusio in regno nostro [2 1Kb] fieri sinatur, semper illud adtendentes, quod Dominus post diluuium dixit famulo suo Noë: De manu hominis et de manu uiri et fratris eius requiram animam eius. Quicumque effuderit humanum sanguinem, fundetur sanguis illius. Ad imaginem quippe Dei factus est homo. Et in lege: Qui occiderit hominem, morte moriatur. Et apostolus: Nam principes non sunt timori boni operis, sed mali. uis autem non timere potestatem? Bonum fac, et habebis laudem ex illa; Dei enim minister est tibi in bono.  Si autem malefeceris, time; non enim sine causa gladium portat. Dei enim minister est [3 1Kb] , uindex in iram ei qui malum agit. De illo enim specialiter diuina auctoritas dicit: Gladium Dei portat ad uindictam malorum, non de quolibet alio. E contrario uero nescimus, qua pernoxia inuentione a nonnullis usurpatum est, ut hi, qui nullo ministerio publico fulciuntur, propter sua odia et diuersissimas uoluntates pessimas indebitum sibi usurpent in uindicandis proximis et in interficiendis hominibus uindicte ministerium; et quod rex saltem in uno exercere debuerat propter terrorem multorum, ipsi impudenter in multis perpetrare non metuunt propter odium, et putant sibi licere ob inimicitiarum uindictas, quod nolunt ut rex faciat propter Dei uindictam.

333. De abbatibus canonicis et regularibus, uel abbatissis. Abbatibus canonicis et regularibus et abbatissis, que sanctimonialibus preesse uidentur, siue laicis, qui monasteria habent, omnino precipimus,  ut de ipsis magnam curam habeant, et ceteris bonum exemplum prebeant, et religiose, sicut decet, conuersentur, et quod uniuscuiusque professioni inconueniens est et in sacris canonibus prohibetur, omnino caueant, et loca sibi a nobis propter aliquam necessitatem concessa deperire et destrui propter neglegentiam non dimittant, et congregationes sibi commissas siue spiritaliter siue temporaliter paterno affectu gubernare eisque necessaria stipendia administrare non neglegant, ne forte propter aliquam inopiam et diuina officia neglegantur et ipse congregationes inreligiosius uiuere conpellantur. Et qui hec agere neglexerint, sciant se ea illis auferre et religiosioribus dare.

334. Ut capelle absque iussu siue permissu proprii episcopi non fiant. Placuit nobis, ut, sicut ab episcopis et reliquis sacerdotibus ac Dei seruis admoniti fuimus, nec capelle in palatio nostro uel aliubi [4 1Kb] , sine permissu uel iussu episcopi, in cuius est parrochia fiant. Et ut omnes per dies dominicos uel festiuitates  preclaras sacra eucaristia communicent, nisi quibus abstinere preceptum est. Et ut obseruatio omnium dierum dominicorum a mane usque ad uesperam secundum canonicam auctoritatem ab omnibus fiat.

335. Ut omnes, qui in fide catholica suspecti sunt, in testimonio humano dubii habeantur. Omnes qui in fide Christi uel catholica suspecti sunt, in testimonio humano dubii habeantur. Infirmari ergo oportet eorum testimonium, qui in fide falsi docentur; nec eis esse credendum, qui ueritatis fidem ignorant.

336. Ut si quis ministros ecclesie iniuriauerit, hoc tripliciter conponat. Si quis ministros ecclesie, id est subdiaconum, lectorem, exorcistam, acolithum, ostiarium iniuriauerit aut percusserit uel plagauerit, conponat hoc tripliciter, sicut solent conponere parentes eius. Diaconi uero, presbiteri atque episcopi iniuria in quadruplum conponatur. Reliquorum autem  clericorum iniuria conponatur sicut parentum eorum. Monachorum quoque, qui secundum regulam in [5 1Kb] monasterio uiuunt, iniuria conponatur secundum genealogiam suam, ut reuerentia sit Deo et ecclesie et pax eis, qui illi deseruiunt.

337. Ut si quis contumax reuerentiam ecclesiarum non habet, solidos 500 conponat. Si quis homo contumax uel superbus timorem Dei uel reuerentiam ecclesiarum non habuerit, et fugientem seruum suum uel quem [6 1Kb] persecutus fuerit de ecclesia uel de porticu eius per uim abstraxerit, et Deo honorem non dederit, conponat ad ipsam ecclesiam pro neglecto suo solidos quingentos, et pro fredo ad fiscum solidos ducentos. Ipse uero publica penitentia iuxta iudicium episcopi multetur, ut sit honor Dei et reuerentia  sanctorum, et ut ecclesia Dei semper inuicta permaneat [1 1Kb] .

338. Ut cuncta, que circa ecclesias earumque ministros antiquitas sancta statuit, inuiolata persistant. Cuncta que circa sanctarum loca ecclesiarum eiusque ministros uel olim ordinauit antiquitas, uel antecessorum nostrorum auctoritas religiosa constituit, uel nostra roborauit serenitas, illibata custodiri nunc et in futuro precipimus.

339. De prediis Deo dicatis. Placuit, ne predia celestium secretorum dicata, Deo que tradita sunt [2 1Kb] , a quibusdam aliqua occasione uexentur aut inuadantur, sed sub inmunitatis tuitione perpetua firmitate perdurent; similiter et homines earum et omnia, que eis subiecta esse noscuntur. Si quis contra hec uenerit, conponat sicut de emunitate constituimus, et penitentia publica a sacerdotibus usque ad satisfactionem multetur.

340. De eo, qui die dominico opera seruilia fecerit.  Si quis die dominico opera seruilia fecerit liber homo, si bouem iunxerit et cum carro ambulauerit, dextrum bouem perdat. Et si alia, que canonica auctoritate prohibita sunt, seruilia opera fecerit, sacerdotibus illa emendet, sicut de reliquis neglegentiis iudicibus emendari solet, et ab ipsis sacerdotibus penitentiam iuxta modum culpe accipiat. Similiter et de precipuis festiuitatibus obseruari placuit. Quod si sacerdotes eos nequiuerint corripere, tunc a iudicibus ad sacerdotes adducantur eisque obedire in omnibus faciant.

341. De his, qui infra regnum per uim aliquid rapuerint. Si quis in exercitu infra regnum sine iussione dominica per uim hostilem aliquid predari uoluerit, aut fenum tollere aut granum siue pecora maiora uel minora, domosque infringere uel incendere, hec ne fiant omnino prohibemus. Quod si ab aliquo presumptioso [3 1Kb] factum fuerit, sexaginta solidis, si liber est, sit culpabilis et omnia similia restituat aut cum duodecim testibus se purget. Si uero  seruus hoc fecerit, capitali crimini subiaceat et dominus omnia similia restituat, quia seruum suum non correxit nec custodiuit, ut talia non perpetraret; quoniam si nos ipsos comedimus, cito deficiemus. Unusquisque tamen custodiat exercitum suum, ne aliqua depredatio infra regnum fiat.

342. De eo qui alienum seruum ad furtum suaserit. Si quis alienum seruum ad furtum suaserit aut ad aliquid dampnosum in fraudem domini sui, ut posset accusare eum, et fraus ipsa fuerit detecta per inuestigationem iudicis, dominus nec seruum perdat nec pro hoc aliquam faciat conpositionem; sed ille, cuius conclusione uel exortatione admissum est, tanquam fur dampnetur; et seruus quod tulit reddat, et insuper centum uiginti ictus accipiat.

343. De fure nocturno tempore capto. Fur nocturno tempore captus in furto, dum res furtiuas secum portat, si fuerit occisus, nulla ex hoc homicidio querela nascatur.

 344. De eo, qui de fure nesciens aliquid conparauerit. Si quis de fure nesciens aliquid conparauerit, querat accepto spatio uenditorem. Quem si non potuerit inuenire, probet se cum sacramento et uestibus innocentem, et quod apud eum cognoscitur restituat, et furem querere non desistat. Quod si furem celare uoluerit et periurans postea detectus fuerit, tanquam ille fur, ita iste in crimine dampnetur.

345. De eo, qui occulte in nocte uel in die alterius animal occiderit. Si quis occulte in nocte uel in die  alterius caballum aut bouem aut aliquod animal occiderit et negauerit et postea exinde probatus fuerit, tanquam furtiuum conponat.

346. De eo, qui occiderit alienum animal, et non negauerit. Si quis causa faciente occiderit alienum animal et non negauerit, simile dare non tardet et cadauer mortui accipiat.

347. De eo, qui furtiuam rem scienter emerit. Si quis furtiuam rem scienter emere presumpserit et exinde probatus fuerit, similem rem reddat illi, cuius pecuniam [4 1Kb] conparauit: salua uidelicet eius iustitia in altero.

348. De eo, qui de latrone furtiuam rem scienter ad custodiendum acceperit. Si quis de latrone furtiuam rem scienter ad custodiendum acceperit, quasi fur conponat.

349. De sacramentis leuiter non iurandis [5 1Kb] . uolumus ut sacramenta cito non fiant. Sed unusquisque iudex prius causam ueraciter cognoscat, ut eum ueritas latere non possit, nec facile ad sacramenta ueniant.

 350. De eo, qui contra caput alterius falsa suggesserit. Si quis contra caput alterius falsa suggesserit uel pro quacumque inuidia aut iniusta accusatione aliquem commouerit, ipse penam uel dampnum, quod alteri intulerit, excipiat. Neminem dampnes antequam inquiras ueritatem; quia scriptum est: Omnia autem probate; quod bonum est tenete.

351. De eo, qui per inuidiam uel dolum liberi uel serui domum incenderit. Si quis per aliquam inuidiam uel dolum in nocte uel in die ignem imposuerit et incenderit liberi uel serui domum, omnia edificia restituat et quicquid ibi arserit conponat, et insuper sexaginta solidis sit culpabilis, et publica penitentia secundum iudicium sacerdotum multetur; et quanti homines de ipso incendio euaserint, unicuique secundum legem conponat, et omnia que ibi perdiderint restituat.

352. Ut si quis seruum iniuste accusauerit alienum,  domino simile mancipium pro hoc facto reddat. Si quis seruum iniuste accusauerit alienum, et innocenter tormenta pertulerit, domino simile mancipium pro hoc facto reddat. Si uero innocens in tormento mortuus fuerit, duos seruos eiusdem meriti sine dilatione domino restituat.

353. De uia publica. Si quis uiam publicam aut litostratum uel uiam communem alicui clauserit contra legem, cum sua lege conponat, et clausuram quam ibi fecit tollat. Quod si negare uoluerit, cum duodecim sacramentalibus iuret.

354. De uia conuicinali. Si quis uiam conuicinalem uel pastoralem clauserit, cum sua lege conponat et ipsam uiam aperiat. Similiter et de semita faciendum est.

355. De eo, qui fontem coinquinauerit. Si quis fontem quacunque inuidia coinquinauerit uel maculauerit, emendet eum primo, ut nulla sit coinquinationis in eo suspicio, et cum lege sua uicinis hoc emendet.  Si autem plurimorum in uicinio puteus fuerat, conpositione inter se multentur.

356. De eo, cui aurum uel argentum aut ornamenta commendata fuerint. Si cui aurum uel argentum aut ornamenta uel quecumque species fuerint commendate siue ad [6 1Kb] custodiendum tradite sint siue uendende, et in domo ipsius cum rebus suis forsitan fuerint incendio cremate, una cum testibus qui commendata susceperat prebeat sacramenta, nichil exinde suis profuisse conpendiis, et nichil cogatur exsoluere; excepto aurum et argentum, quod ardere  non poterat. Si uero que commendata fuerant furto probantur ablata, ei, qui commendata perdiderat, spatium tribuatur donec furem sua inuestigatione perquirat. Et si eum inuenerit, commendatori res proprias tantummodo reformare procuret; compositio uero furti ad eum, qui habuit commendata, pertineat. Quod si fur non fuerit intra statutum tempus inuentus, medietas rerum commendatarum domino suscipiente reddatur, damnum uero medium utrique sustineant. Et si postmodum dominus apud eum, cui [1 1Kb] commendauerit, quecumque fuerint suppressa repererit, sicut furtiua ab eo exigantur.

357. Ut rem in contentione positam non liceat uendere. Rem in contentione positam non liceat donare nec uendere.

358. De eo, qui seruum suum uendiderit. Si quis seruum suum uendiderit, forsitan eius nesciens facultates, habeat dominus eius potestatem, qui eum uendidit, requirendi res eius, ubicumque inuenire [2 1Kb] potuerit.

 359. De eo, qui peculio suo fuerit redemptus. Si quis seruus de peculio suo fuerit redemptus et hoc dominus eius forte nescierit, de domini potestate non exeat, quia [3 1Kb] non pretium, sed res serui sui, dum ignorat, accepit.

360. De eo, qui causam alterius tulerit de loco suo. Si quis causam [4 1Kb] alterius tulerit de loco suo, ipsam illesam reddat aut similem. Si uero foras aliqua traxerit et absconderit atque negauerit interrogatus, quasi [5 1Kb] furtiuam conponat.

361. De eo, qui alicuius mortuum repererit. Si quis alicuius mortuum repererit, et eum humanitatis causa humauerit, ut neque a porcis inquinetur nec a bestiis seu canibus laceretur, seu liber sit seu seruus, nullam ex hoc calumniam sustineat, sed magis a parentibus eius remunerationem condignam accipiat. Et si a parentibus mercedem noluerit recipere, recipiet [6 1Kb] a Domino, qui precepit mortuos sepelire.

 362. De uenditionibus uili pretio detractis uel uitiosis. Placuit in uenditione hanc formam seruari, ut seu res seu mancipia uel quodlibet genus animalium uenundetur, nemo propter hoc uenditionis firmitatem inrumpat, quod dicit se uili pretio uendidisse; sed postquam factum est negotium, non sit mutatum, nisi forte uitium sibi a uenditore celatum inuenerit. Si autem uenditor dixerit uitium, stet emptio et non sit immutata. Si autem non dixerit, mutari potest in illa die et in alia siue in tertia die. Et si amplius de tribus noctibus illud habuerit, postea non potest mutare, nisi forte eum inuenire infra tres dies non poterit. Tunc quando inuenerit, recipiat qui [7 1Kb] uitium uendidit. Et si noluerit recipere, iuret cum suis sacramentalibus, quod uitium ibi nullum sciebat in illa die, quando negotium fecit; et stet factum.

363. Ut qui arras dederit pro quacumque re, pretium reddere conpellatur. Qui arras dederit pro quacumque  re, pretium cogatur implere, quod placuit emptori.

364. Ut peregrinos transeuntes nemo inquietet. Placuit, ne peregrinos transeuntes quisquam inquietare presumat eisque nocere audeat, quia alii propter Deum, alii propter suas discurrunt necessitates. Quod si aliquis presumptuosus fuerit, qui peregrino nocuerit uel eum assallierit aut despoliauerit, leserit, plagauerit, ligauerit, uendiderit uel occiderit, ipsi peregrino singillatim dupliciter sicut de alio homine solet conponi, aut suo seniori uel socio cum sua lege conponat. Quod si mortuus fuerit et seniorem ibi uel socium non habuerit, tunc episcopus aut sacerdotes eiusdem pagi ipsam conpositionem in duplo, sicut de indigena, distringente iudice accipiant  et in suam elymosinam illa tribuant; et insuper sexaginta solidos fisco cogatur persoluere. Et si peregrinum uiuentem reliquerit, omnem iniuriam ei factam et quicquid illi tulit dupliciter, ut predictum est, per singula illi conponat, sicut solet de infra prouincia aliquem conponere. Si autem eum occiderit, ut liberum hominem de ipsa prouincia in duplo conponat; et ipsa pecunia a memoratis sacerdotibus in sua detur elymosina; quoniam Dominus ait: Peregrinum et aduenam non contristabis.

365. De eo, qui res alienas uendiderit. Si quis uendiderit res alienas sine uoluntate domini sui, aut seruum, aut ancillam, aut quamcunque rem, ipsam legibus reddat, et similem aliam addat. Et si ipsum non potest inuenire, duos consimiles et equalis meriti reddat.

366. De eo, qui alicuius quadrupedi unum oculum excusserit. Si quis alicuius caballi uel bouis uel cuiuslibet de quadrupedibus [8 1Kb] unum oculum excusserit, adpretietur illud pecus quod ualet, et partem  tertiam conponat.

367. De eo, qui iussu regis uel ducis aliquem occiderit. Si quis iussione regis uel ducis illius, qui ipsam prouinciam regit, hominem occiderit, non requiratur ei nec propterea faidosus sit; quia lex et iussio dominica occidit eum et ipse non potuit contradicere. Princeps uero et successores eius defendant eum et totam progeniem eius, ne ob hoc pereat aut malum patiatur. Quod si propterea ipse aut eius progenies aliquid mali passi fuerint aut occisi, dupliciter conponatur [9 1Kb] .

368. De eo, qui scripturam protulerit, ut ueritatem eius testibus probet. Si quis scripturam profert, ueritatem eius testibus probare debet, quia in omnibus causis constitutum est, ut scripturam prolator affirmet.

369. Ut quicquid prouincialibus fuerit relaxatum per beneficium principis, ab exactore non requiratur. Quicquid prouincialibus per beneficium principis tributorum  fuerit relaxatum, ab exactore non requiratur.

370. Ut presbiteri criminosi ad synodum uenientes in medio collocentur. Presbiteros criminosos canonice ad synodum uenientes iubemus, iuxta decreta pape Innocentii capitulo 33, in medio collocari; discussisque obiectionibus, que ipsis presbiteris inpinguntur, si conuinci potuerint, a sacerdotali remoueantur officio, quia qui sancti non sunt, sancta tractare non possunt, atque alieni efficiantur a ministerio, quod uiuendo illicite polluerunt. Et si conuinci non potuerint, secundum anterius capitulum consultu Leonis pape et multorum episcoporum statutum cum aliis presbiteris et fidelibus iustisque hominibus satisfaciant episcopo suo et populo.

371. Ut unusquisque presbiter missam cum sandaliis [10 1Kb] celebret. Unusquisque presbiter missam ordine Romano cum sandaliis celebret. Et hoc populo nuntietur, quod per omnes dies dominicos oblationes  Deo offerant et ut ipsa oblatio foris septa altaris recipiatur.

372. Ut presbiter die dominico cum benedicta aqua procedat. Ut omnis presbiter die dominico cum psallentio circumeat ecclesiam suam una cum populo et aquam benedictam secum ferat. Et ut scrutinium more Romano tempore suo ordinate agatur.

373. De locis monasteriorum uel edificiis prouidendis. Dignum ac necessarium est, ut missi per queque loca directi simul cum episcopis uniuscuiusque diocesis perspiciant loca monasteriorum, canonicorum, pariter et monachorum, similiter puellarum, si in apto et congruo loco sint posita, ubi commodum necessarium possit adquiri, quod ad utilitatem pertinet monasterii, sicut in sancta regula  dicit: »Monasterium autem ita debet constitui, ut omnia necessaria infra monasterium exerceantur, ut non sit necessitas monachis uel clericis uagandi foras, quia omnino non expedit animabus eorum.«

374. De hospitalitate et cura pauperum. Ut de hospitalitate et cura pauperum memores sitis, et propter quod res ecclesiastice a fidelibus oblate et ab ecclesia recepte sint. Et eo modo illas distribuatis, ut ab illo, cui de his rationem reddituri estis, non damnationem, sed eterni gaudii mercedem accipere mereamini.

375. Ut adiutorium a rege inpendatur his, qui ministerium ecclesiasticum adimplent. uolumus uos scire uoluntatem nostram, quod nos parati sumus uos adiuuare, ubicumque necesse est, ut ministerium uestrum adimplere ualeatis. Simulque uos admonemus, ut propter humilitatem nostram et obedientiam, quam monitis uestris propter Dei timorem exhibemus, honorem nobis a Deo concessum conseruetis, sicut antecessores uestri nostris antecessoribus fecerunt.

 376. Ut nullus episcopus uel abbas per premia suis hominibus beneficia det uel auferat. Admonemus etiam episcopos et abbates, ut per premia beneficia hominibus suis nec auferant nec donent, quia multe reclamationes et querele de hac causa ad nostras aures solent peruenire.

377. Ut consiliarii regis munus non accipiant ob beneficium aliis impetrandum. Ut nullus de consiliariis nostris propter beneficium cuilibet a nobis impetrandum munera accipiat, quia nos uolumus illi beneficium dare, qui nobis bene seruierit.

378. Ut clericus, uel monachus, uel sanctimonialis, non accusetur ad iudicium ciuile. Nemo audeat clericum aut monachum uel sanctimonialem feminam ad ciuile iudicium accusare, sed ad episcopum. Et ipse ex lege uel canonibus consentaneam et iustam sententiam proferat. Hec omnes episcopi custodiant, et omnes fideles sancte Dei ecclesie. Et nostri prouinciarum  presides procurent quorumcunque clericorum uel monachorum et sanctimonialium lites dirimere. Si quis hanc constitutionem uiolauerit in magistratu positus, decem librarum auri pena multabitur; si exsecutor est, in catenis ecclesiarum recludatur penas luiturus, et officium perdat.

379. De monacho qui monasterium suum dimiserit. Si monachus monasterium suum dimiserit, omnia bona ipsius, et que in monasterium introduxit et que non introduxit, dominio monasterii sint et ipse officio presidis seruire cogatur. Si uero monachus ad aliud monasterium migrauerit, substantiam eius prius monasterium possideat, et in alio monasterio ipse non recipiatur.

380. De seruo in monasterio recepto. Si aliquis incognitus in monasterium ingredi uoluerit, ante triennium monachi habitus ei non prestetur. Et si intra tres annos aut seruus uel libertus uel colonus queratur, domino suo reddatur cum omnibus que attulit,  fide tamen accepta de inpunitate. Si autem intra triennium requisitus non fuerit, postea queri non potest, sed tantum ea, que in monasterium adduxit, dominus serui recipiat.

381. De monachis laicis factis. Si autem monachus laicus factus fuerit, honore et cingulo spolietur et res eius monasterio adiciantur. Quod si monasticam uitam reliquerit, preses prouincie eum teneat et curie sue connumeret.

382. De ecclesia edificanda. Nemo ecclesiam edificet, antequam ciuitatis episcopus ueniat et ibidem crucem figat publice. Et ante prefiniat qui edificare uult, quid ad luminaria et ad custodiam et stipendia  custodum sufficiat; et facta donatione sic domum edificet.

383. De eo, qui in domo sua oratorium fecerit. Qui in domo sua oratorium habuerit, orare ibi potest. Tamen non audeat in eo sacras facere missas sine permissu episcopi loci illius. Quod si fecerit, domus illius fisci iuribus [1 1Kb] addicatur. Comes et missi eius qui hoc cognouit et non prohibuit, libra auri multabitur et ab episcopo loci illius canonicam suscipiat excommunicationem uel exclusionem.

384. De electione abbatisse. Abbatissa eligatur a cuncta congregatione non secundum ordinem, sed quam melioris opinionis esse constiterit et quam meliores elegerint. Et qui eam eligunt, proponant sanctis euangeliis, dicentes quod non propter amicitias uel gratiam humanam, sed scientes eam fide rectam et uita castam et administratione dignam ad omnemque statum monasterii utilem. Et tunc confirmetur ab episcopo, cui monasterium  subiectum est.

385. De diaconissa uel Deo deuota. Si quis rapuerit uel sollicitauerit uel corruperit religiosam feminam, bona amborum ecclesia uindicet, in qua talis mulier habitauit; ipsi tamen capitali periculo subiciantur. Quod si hec mulier non consensit, cum suis rebus monasterii cautioni [2 1Kb] tradatur. Si uero liberos habet, pars legitima eis reseruetur. Quod si intra annum post [3 1Kb] cognitum tale scelus a religiosis locis non uindicetur, comes loci illius hec nostro fisco addicat. Si uero comes prouincie uindictam tali crimini imponere neglexerit, honore careat, et duas libras auri fisci uiribus dare conpellatur.

386. De restituendo monasterio. Nemini regum aut cuiquam hominum in proprium liceat monasterium tradere uel commutare uel quocumque commento uendere. Hoc etiam diuina et apostolica atque canonica sub anathematis pena sanxit auctoritas.  Quod si factum fuerit, non ualebit, sed is, qui accepit, pretium amittat; et qui distraxit, pretium quod accepit in ipso monasterio amittat et una cum pretio monasterium perdat, et ipsum monasterium in pristinum reformetur statum.

387. De litigatoribus. In ciuitatibus, in quibus presides presunt, ipsi audiant causas seu et defensores. Qui autem episcopum uel sacerdotes aut clericos iudicare sibi maluerint, hoc quoque fieri non [4 1Kb] permittimus.

388. De scenicis. Si quis ex scenicis uestem sacerdotalem aut monasticam uel mulieris religiose uel qualicunque ecclesiastico statu similem indutus fuerit, corporali pene subsistat et exilio tradatur.

389. De prescriptione quadraginta annorum. Ne decem [5 1Kb] anni neque uiceni uel triginta annorum prescriptio religiosis domibus opponatur, sed sola quadraginta annorum curricula; et non solum in ceteris rebus, sed etiam in legatis et hereditatibus.

 390. Ut nemo audeat episcopum aut sacerdotem uel clericum apud publicos iudices accusare. Sancitum est, ut nullus episcopum aut sacerdotem uel clericum apud iudices publicos accusare presumat, sed apud episcopos.

391. De absentibus non iudicandis. Decretum est, ut aduersus absentes non iudicetur. Quod si factum fuerit, prolata sententia non ualebit.

392. Ne ullus sacerdos iudicetur, nisi presentes sint ipsius accusatores, idemque legitimi. A sancta Romana et apostolica ecclesia olim statutum est  et a nobis synodali sententia confirmatum, ut nullus ex sacerdotali catalogo iudicetur aut dampnetur, nisi accusatus accusatores legitimos presentes habeat locumque defendendi ad abluenda crimina accipiat.

393. Ut uita accusantium primo discutiatur. Item a predicta sancta Romana et apostolica ecclesia sancitum est et ab omnibus synodali auctoritate decretum, ut semper primum persona, fides, uita, conuersatio accusantium enucleatim perscrutetur, et postea que obiciuntur, fideliter pertractentur; quia non aliter fieri quicquam debet, nisi prius inpetitorum uita discutiatur.

394. De testibus requirendis in accusatione clericorum. Placuit, ut si quis aliquem clericorum in accusatione fornicationis impetierit, secundum preceptum Pauli apostoli legitima testimonia requirantur ab illo. Quod si non potuerit datis testimoniis adprobare quod dixit, excommunicationem accusati accusator accipiat.

395. De culpabili persona non recipienda. Si accusatoris persona in iudicio episcoporum culpabilis apparuerit,  ad arguendum non admittatur nisi de propriis causis.

396. De non iudicando quemquam ante examinatam causam. Non est iustum iudicare aut condemnare uirum, cuius causa ad liquidum non est examinata.

397. De non iudicando maiore a minore. Maior a minore non potest iudicari.

398. De non iudicando quemquam absque legitimo accusatore. Iudicis non est quemlibet iudicare uel condempnare absque legitimo accusatore: quoniam et Dominus Iudam furem esse sciebat, sed quia non est accusatus, ideo non est eiectus.

399. De eo qui frequenter litigat, ut non suscipiatur absque examine. Eius, qui frequenter litigat et ad accusandum  est facilis, accusationem absque grandi examine nemo recipiat.

400. De rimanda enucleatim causa in iudicio et sepe uentilanda. Iudicantem oportet cuncta rimari et ordinem rerum plena inquisitione discutere, interrogandi ac proponendi adiciendique pacientia prebita ab eo, ut ibi actio partium limitata sit pleniter. Nec prius litigantibus sua uelit sententia obuiare, nisi quando ipsi peractis omnibus iam nichil amplius habuerint in questione, quod proponant. Et tamdiu actio uentiletur, quousque rei ueritas perueniatur. Frequenter interrogari oportet, ne aliquid pretermissum forte remaneat, quod adnecti conueniat.

401. De his, qui se putant per testes redemptos ad sacerdotum accusationem admitti, ut non admittantur, nisi omni suspicione caruerint. Sunt quidam, qui contra ecclesiasticam regulam pugnare uidentur et per testes redemptos putant se ad accusationem admitti debere. Hi omnino non admittantur, nisi actis publicis docuerint, omni se suspicione carere.

402. Ut nullus contra religionem faciat. Non liceat  imperatori, uel cuiquam pietatem custodienti aliquid contra mandata diuina presumere.

403. Quod laicis non sit de religione presumendum. Laicis quamuis religiosis nulli tamen de ecclesiasticis facultatibus uel de Deo dicatis hominibus aliquid disponendum attribuatur facultas.

404. Ut liceat maiores iudices appellare, quotiens necessitas ingruerit. Quandocumque a quibuslibet iudicibus ecclesiasticis ad alios iudices ecclesiasticos, ubi est maior auctoritas, fuerit prouocatum, non eis denegetur, qui prouocauerint.

405. De iniusto iudicio, principis metu uel iussu terminato, cassando. Iniustum iudicium et definitio iniusta, regio metu uel iussu a iudicibus ordinata, non ualeat.



LIBER SECUNDUS.


 INCIPIUNT NONNULLA CAPITULA LEGIS DIuINAE.

1. De effusione sanguinis. Quicumque effuderit humanum sanguinem, fundetur sanguis illius.

2. Quod hi qui nomen Domini in uanum adsumpserint, grauiter feriantur. Non adsumes nomen domini Dei tui in uanum; nec habebit insontem Dominus eum, qui adsumpserit nomen domini Dei sui frustra.

3. De honorando patre uel matre. Honora patrem tuum et matrem tuam, ut sis longeuus super terram.

4. Ut qui uendiderit filiam suam in famulam, non [1 1Kb] egrediatur sicut ancilla. Si quis uendiderit filiam suam in famulam, non egredietur sicut ancille exire consueuerunt. Si placuerit domino suo, cui uendita est, admittat eam liberam; et ad alium populum non licet ipsam uendere.

5. Ut qui hominem percusserit morte moriatur. Qui percusserit hominem uolens occidere, morte moriatur.

6. De eo, qui per industriam proximum uoluerit occidere.  Si quis de industria occiderit proximum suum et per insidias, ab altari meo euelles eum, ut moriatur.

7. De eo qui percusserit patrem aut matrem. Qui percusserit patrem suum aut matrem, morte moriatur.

8. Non maledicendum patri et matri. Qui maledixerit patri suo et matri, morte moriatur.

 9. De eo, qui hominem furatus fuerit et uendiderit. Qui furatus fuerit hominem et uendiderit eum, conuictus noxe [2 1Kb] morte moriatur.

10. De his, qui rixati inter se fuerint et percusserit alter alterum. Si rixati fuerint uiri et percusserit alter proximum suum lapide uel pugno et ille mortuus non fuerit et iacuerit in lectulo; si surrexerit et ambulauerit foris super baculum suum, innocens erit qui percusserit; ita tamen, ut operas inpensas eius medicis [3 1Kb] restituat.

11. De eo, qui percusserit seruum suum uel ancillam lapide uel uirga et mortui fuerint. Qui percusserit seruum suum uel ancillam lapide uel uirga et mortuus fuerit in manibus eius, reus erit. Si autem uno die superuixerit uel duobus, non subiacebit pene, quia pecunia eius est.

12. Ut si aliqui inter se fuerint rixati, et percusserit ex eis aliquis mulierem pregnantem. Si rixati fuerint homines et percusserit quis mulierem pregnantem, et abortiuum fecerit, si ipsa uixerit, subiacebit  damno, quantum expetierit maritus mulieris et arbitres iudicarint.

13. Quod si mulier mortua fuerit, reddet percussor animam pro anima. Si autem mors eius fuerit subsecuta, reddet animam pro anima, oculum pro oculo, dentem pro dente, manum pro manu, pedem pro pede, adustionem pro adustione, uulnus pro uulnere, liuorem pro liuore.

 14. Ut quicumque seruo uel ancille oculum eruerit, liberos eos dimittat. Si percusserit quispiam oculum serui sui aut ancille et luscos eos fecerit, dimittat eos liberos pro oculo, quem eruit. Dentem uero si excusserit seruo uel ancille sue, simili sententie subiacebit.

15. De boue cornipeta que uirum uulnerauerit uel mulierem, et domino illius. Si bos cornipeta uirum aut mulierem occiderit, lapidibus obruatur et non comedetur. Dominus, cuius bos est, innocens erit. Quod si bos cornipeta fuerit ab heri et nudius terius et contestati sunt dominum [1 1Kb] illius, nec reclutit eumooccideritque uirum aut mulierem, et bos lapisdibus bruatur et dominum illius occidant. Quod si pretium ei fuerit impositum, dabit pro anima sua, quicquid fuerit postulatus.

16. De eo, qui cisternam aperuerit et foderit. Si quis aperuerit cisternam et foderit et non operuerit eam, cecideritque bos uel asinus in eam, dominus cisterne reddet pretium iumentorum. Quod autem  mortuum est, ipsius erit.

17. De boue alieno, si alterius bouem uulnerauerit. Si bos alienus bouem alterius uulnerauerit et ille mortuus fuerit, uendent bouem uiuum et diuident precium et cadauer. Si autem sciebat dominus eius quod bos uitiosus erat, et noluit eum custodire, reddat bouem pro boue et cadauer integrum accipiat.

18. De eo, qui bouem aut ouem furatus fuerit. Qui furatus fuerit bouem aut ouem, quinque boues pro uno boue restituat et quatuor oues pro una oue.

19. De fure, qui domum suffodiens repertus fuerit. Si effregerit fur domum siue suffodiens fuerit inuentus et accepto uulnere mortuus fuerit, percussor non erit reus sanguinis. Quod si orto solo hoc fecerit, homicidium perpetrauit et ipse morietur. Si inuentum fuerit apud eum quod furatus est uiuens, siue bos siue asinus, restituatur.

20. De eo, qui lese it agrum uel uineam. Si leserit  quispiam agrum uel uineam et dimiserit iumentum suum, ut depascatur aliena, quidquid optimum [2 1Kb] habuerit in agro uel in uinea pro dampni estimatione restituat.

21. De eo, qui ignem succenderit in agris, ut damnum restituat. Si egressus ignis inuenerit spicas et comprehenderit aceruos frugum siue stantes segetes in agris, reddet dampnum, qui ignem succenderit.

22. De eo, qui commendauerit amico pecuniam. Si quis commendauerit amico pecuniam aut uas in custodiam, et ab eo, qui susceperit, furto ablatum fuerit, si inuenitur fur, duplum reddat. Si latet, dominus domus applicabitur ad deos [3 1Kb] , et iurabit, quod non extenderit manum in rem proximi sui ad perpetrandam fraudem in boue uel asino et oue ac uestimento. Et quicquid dampnum inferre potest, ab eo utriusque causa perueniat. Et si illi arbitres iudicauerint, duplum restituat proximo suo.

23. De asino, boue, omnique iumento ad custodiendum  tradito. Si quis commendauerit amico asinum, bouem, ouem et omne iumentum ad custodiam et mortuum fuerit aut debilitatum uel captum ab hostibus, nullusque hoc uiderit, iusiurandum erit in medio [4 1Kb] , quod non extenderit manum in rem proximi sui; suscipiatque dominus iuramentum et ille reddere non cogetur. Si furto sublatum fuerit restituat dampnum domino suo. Si comestum a bestia, deferat ad eum, quod occisum est, et non restauretur. Qui a proximo suo quicquam horum mutuo postulauerit et debilitatum aut mortuum fuerit domino non [5 1Kb] presente, reddere compellatur. Quod si in presentiarum dominus fuerit, non restituatur, maxime si conductus uenerit pro mercede operis sui.

 24. De eo, qui seduxerit uirginem desponsatam uel dormierit cum ea. Si seduxerit quis uirginem desponsatam et dormierit cum ea, dotabit eam et habebit uxorem.

25. De patre puelle, si eam dare noluerit, ut reddat pecuniam iuxta morem dotis. Si pater noluerit uirginem dare, reddat pecuniam iuxta morem dotis, quam uirgines accipere consueuerunt.

26. De maleficis. Maleficos non patiaris uiuere.

27. De his, qui cum iumento coïerint. Qui coïerit cum iumento, morte moriatur.

28 De his, qui diis immolant uel aduenas affligunt. Qui immolat diis, occidatur. Aduenam non contristabis neque affliges eum.

29. De decimis et primitiis Domino offerendis. Decimas tuas et primitias non tardabis offerre Domino de filiis tuis primogenitis. De bobus quoque et ouibus similiter facias. Septem diebus sit cum matre sua: die octauo redde filium Domino.

30. De deposito uel pignore dato. Depositum tuum  aut [6 1Kb] pignore datum, aut si aliquis sibi commendata celauerit, aut si rem perditam inuenerit et iurauerit non inuenisse, conuictus delicti reddet omnia, que per fraudem uoluit obtinere, tertiam et quintam insuper partem domino, cui fraudem intulerat.

31. De turpitudine proximi non reuelanda. Omnis homo ad sanguinem proximi sui non accedat, ut reuelet turpitudinem eius. Nec ullam discooperies turpitudinem mulieris, quia uestra turpitudo est.

32. De homine, qui dormierit cum muliere ancilla. Homo si dormierit cum muliere coitu seminis, que fuerit ancilla, etiam nubilis et tamen pretio non redempta nec libertate donata, uapulabunt ambo et non moriantur.

33. Non debere auguriari [7 1Kb] nec obseruare magos et ariolos. Non auguriemini nec obseruabitis ad magos nec ariolos, nec aliquid sciscitetis [8 1Kb] per eos. Ego Deus uester.

34. De honorando sene. Coram cano capite consurgite  et honorate personam senis, et timete Deum.

35. Nihil agendum contra equit tem. Nolite iniquum aliquid facere in iudicio, in regula, in pondere, in mensura. Statera iusta et equa sint pondera, iustus modius equusque sextarius.

36. De eo, qui mechatur cum uxore proximi sui. Qui mechatus fuerit cum uxore alterius et adulterium fecerit cum coniuge proximi sui, morte moriatur et mechus et adultera.

37. De eo, qui dormierit cum nouerca sua. Qui dormierit cum nouerca sua et reuelauerit ignominiam patris sui, moriantur ambo. Sanguis eorum sit super eos.

38. De eo, qui propter Deum furtum confessus fuerit. Si propter Deum confessus fuerit homo furtum quod fecit, reddat capitalem et quintam partem desuper ei, in quem peccauit.

39. De eo, qui ferro percusserit hominem. Si quis ferro percusserit hominem et mortuus fuerit, qui percusserit  reus erit homicidii [9 1Kb] et ipse morietur.

40. Ut propter unius testimonium nullus condemnetur. Ad unius testimonium nullus condemnetur.

41. De decimis separandis. Separabis decimas ex omnibus, que nascuntur tibi eo tempore, et repones inter ianuas tuas. Fenerabis ea sacerdotibus et leuitis, aduenis et peregrinis, pupillis et uiduis; et benedicet te dominus Deus tuus cunctis diebus uite tue.

42. De eo, qui ambulans per uiam nidum auis inuenerit. Si ambulas per uiam et nidum auis inueneris in arbore uel in terra et matrem pullis desuper incubantem, non tenebis eam cum filiis, sed abire patieris,  captos tenens pullos suos, ut benedicat te Dominus.

43. Ut cum edificatur domus noua, fiat murus per circuitum domus. Cum edificaueris domum nouam, facies murum tecti per circuitum, ne effundatur sanguis in domum tuam et sis reus labente alio et in preceps ruente.

44. De uinea altero semine non serenda. Non seres uineam tuam altero semine, ne ea, que seuisti et que nascuntur ex uinea, pariter sanctificentur.

45. Ut non aretur in boue simul et asina. Non arabis in boue simul et asina.

46. Non induendum uestimentum quod ex lana et lino contexitur. Non indues uestimentum, quod ex lana et lino contextum est.

47. De puella uirgine desponsata. Si quis puellam uirginem desponsauerit, et inuenerit eam aliquis in ciuitate et concubuerit cum ea, adducas utrosque ad portam ciuitatis illius, et lapidibus obruentur; puella, quia non clamauit, cum esset in ciuitate; et  uir, quia humiliauit eam.

48. De desponsata uirgine in agro reperta. Si autem in agro repererit uir puellam que desponsata est, et dormierit cum illa, ipse morietur solus. Puella nichil patiatur.

49. Ut eunuchus attritis testiculis ecclesiam Dei non intret. Non intrabit eunuchus attritis uel amputatis testiculis et absciso ueretro ecclesiam Domini; nec ingrediatur eam manzer, hoc est de scorta natus.

50. De pecunia ad usuram non feneranda. Non fenerabis fratri tuo ad usuram pecuniam nec fruges nec quamlibet aliam rem.

51. De uoto non differendo. Cum uoueris uotum domino Deo tuo, non tardabis reddere, quia requiret illud dominus Deus tuus. Et si moratus fueris, reputabitur tibi in peccatum, donec facias, quod ore proprio Domino promisisti.

52. Ut homo, qui uxorem acceperit, non accedat ad bellum. Cum acceperit homo uxorem, non accedat  ad bellum, nec ei ulle iniungantur necessitates publice; sed uacabit absque culpa domui sue; et ut uno anno letetur cum uxore sua.

53. Ut non occidantur patres pro filiis, nec filii pro patribus. Quod non occidantur patres pro filiis nec filii pro patribus; sed unusquisque pro peccato suo morietur.

54. De eo, qui uim a persecutoribus patitur, ut suscipiatur. Si quis uim a persecutoribus passus fuerit, suscipiatur et requiem inueniat, ad quamcumque ecclesiam uenerit.

55. De muliere, que cum uiro suo non potest nubere. Si uir et mulier coniunxerint se in matrimonium et postea dixerit mulier de uiro, non posse illum [1 1Kb] nubere cum ea; si ea poterit probare, quod uerum sit, accipiat alium.

56. Ut absque consensu episcopi oblationes non accipiantur. Ut preter conscientiam episcopi oblationes fructuum ecclesie debitas nullus uel dare uel  accipere audeat.

57. Ut presbiteri ciuitatis sine iussu sui episcopi nichil iubeant. Ut presbiteri ciuitatis sine iussu sui episcopi nichil iubeant nec in unaquaque parrochia aliquid agant.

58. Ne presbiteri rem ecclesie absque licentia sui episcopi uendant. Ut presbiteri rem ecclesie sine licentia uel scientia sui episcopi non uendant nec cuiquam tribuant.

59. Si presbiter uel diaconus deseruerit ecclesiam suam, deponatur. Ut presbiter uel diaconus, qui deserit ecclesiam suam et ad aliam transierit, deponatur.

60. De presbiteris uel diaconibus aut subdiaconibus a propriis episcopis exauctoratis. Ut presbiter uel diaconus  aut subdiaconus, si a proprio episcopo exauctoratus suum ministerium incipiat presumere [2 1Kb] , spem restitutionis non habeat.

61. Si quis episcopus, presbiter, diaconus uel subdiaconus ad bellum processerit, deponatur. Si quis episcopus, presbiter aut diaconus uel subdiaconus ad bellum processerit et arma bellica indutus fuerit ad belligerandum, ab omni officio deponatur, in tantum ut nec laicam communionem habeat.

62. Ut presbiteri alterius regionis non sacrificent presentibus presbiteris ipsius regionis. Ut presbiteri alterius regionis presentibus ipsius regionis presbiteris non sacrificent.

63. De uxoribus et uiris se dimittentibus. Ut hi uel he, qui uxores aut uiros dimittunt, non nubant; sed aut continentes maneant, aut sibimet reconcilientur.

64. De episcopis litigantibus uel iudicatis. Si litem habuerit episcopus cum alio episcopo, non alterius, sed sue prouincie iudices querat. Et ut iudicato  in aliqua causa episcopo liceat iterare iudicium, et si necesse fuerit, libere episcopum adire Romanum.

65. Ab heretico nullus benedictionem accipiat. Ut ab heretico benedictionem nullus accipiat.

66. De orationibus ad Patrem dirigendis. Ut nullus in precibus nisi ad Patrem dirigat orationem; ut prius eas cum instructioribus uel eruditioribus tractet.

67. De presbitero ab alio episcopo ordinato. Ordinatus clericus ab alio episcopo, non deprecante uel consentiente suo, in clero non maneat.

68. De illis presbiteris, qui nesciunt iuxta preceptum Saluatoris baptizare. Illos omnes [3 1Kb] , quos illi presbiteri baptizauerunt, qui nescierunt iuxta preceptum domini saluatoris nostri Iesu Christi baptizare neque sancte Trinitatis mistica uerba inuocare, propterea iubemus eos baptizari, quia sine fide sancte Trinitatis sunt baptizati.

 69. De missis nostris, qualiter cum episcopis singularum regionum circa ecclesias Dei eiusque sacerdotes agere debeant. Ut missi nostri una cum episcopis propriis magnam curam habeant, quatinus dirute ecclesie pleniter restaurentur atque ornentur, et que dotate non sunt uel que dotem suam perditam uel subtractam habent, pleniter et canonice dotentur; ut quod iniuste perdiderunt, iuste recipiant.

De his, qui ecclesias suas nec dotare nec dotem restitui uolunt. Et si eas dotare noluerint, quorum sunt, aut subtracta reddere noluerint episcopus proprius ad dominium sue sedis ecclesias reuocet futuris temporibus possidendas. Quod si aliquis liberorum his resultauerit, ab episcopo eiusdem loci reliquie ex his auferantur et in meliori loco ponantur, et ipse destruantur uel crementur.

70. De eo, qui semetipsum occidit aut laqueo se suspendit. De eo, qui semetipsum occidit aut laqueo se  suspendit, consideratum est, ut si quis compatiens uelit elimosinam dare, tribuat et orationem in psalmodiis faciat. Oblationibus tamen et missis ipsi careant; quia incomprehensibilia sunt iudicia Dei et profunditatem consilii eius nemo potest inuestigare.

71. Ut incesti et parricide canonice cerceantur. De incestuosis et parricidis, ut canonice coherceantur; sicut de illo iudicatum est, qui matertere sue filiam stuprauit, ut coniugium ultra non repetat, et militie cingulum derelinquat, et aut monasterium petat, aut si foris remanere uoluerit, tempora penitentie secundum canones pleniter exsoluat.

72. Ut ne a [4 1Kb] clerico filacteria nec ab ullo fian christiano. Ut clerici uel laici filacteria uel falsas inscriptiones [5 1Kb] aut ligaturas, que inprudentes pro febribus  aut aliis pestibus adiuuare putant, nullo modo ab illis uel a quoquam christiano fiant, quia magice artis insignia sunt: sed pro infirmate illud, quod apostoli et canones sanxerunt, id est orationes et sacri olei unctio fiat.

73. Ut nullus presbiter amplius quam unam ecclesiam sibi uindicet. Placuit omni synodali conuentui, ut nullus presbiterorum amplius quam unam ecclesiam sibi uindicare presumat.

74. De letania maiore, ut more Romano celebretur. Ut letania maior more Romano ab omnibus in septimo Kal. Maii celebretur.

75. Ut nullus uitam sine communione finiat nec unctione benedicti olei careat. Si infirmitate depressus quis fuerit, uitam sine communione non finiat, nec unctione sacrati olei careat. Et si finem perspiciat, sacrosancto corpore Deo anima eius a sacerdote precibus commendetur.

Quapropter omnibus placuit, ut nullus presbiter amplius quam unam ecclesiam sibi uindicet; quia  sicut quisque secularis non amplius quam unam habere debet uxorem, ita et unusquisque presbiter non amplius quam unam habere debet ecclesiam.

76. De presbiteris degradatis et post degradationem multis sceleribus implicatis. Presbiteri degradati, et post degradationem multis sceleribus implicati, ad penitentiam publicam secundum canones redigantur.

77. Si qui uelint aquam consecratam accipere. Quod in sabbato sancto pasche uel in sabbato pentecostes, si qui uelint aquam consecratam ad adpersionem in domos suas recipere, ante chrismatis infusionem accipiant.

78. De clericis et presbiteris, si episcopis suis obedire nolint, ut excommunicentur. Clerici et populi si episcopis suis canonice obedire noluerint, excommunicentur.

79. De episcopo metropolitano. Dignum est, ut metropolitanus, qui est pallio sublimatus, honoretur et  ceteros admoneat.

80. Ut unusquisque progeniem suam usque ad septimam generationem obseruet. Progeniem suam unumquemque usque ad septimam obseruare decernimus generationem, et quandiu se agnoscunt affinitate propinquos, ad huius copule non accedant societatem.

81. De presbiteris ab ignotis episcopis ordinatis. Presbiteros, quos unusquisque episcopus in sua parrochia repperit, si incogniti [1 1Kb] fuerint uiri illi, a quibus sunt ordinati, et dubium est eos episcopos fuisse an non, qui eos ordinauerunt, si bone actionis et catholici uiri sunt ipsi presbiteri et in ministerio Christi omnique lege sancta educati et apti, ab episcopo suo benedictionem presbiteratus suscipiant et consecrentur et sic ministerio sacro fungantur.

82. Ut si quis homini aliquo iteranti mansionem uetauerit, sexaginta solidos conponat. Si quis homini aliquo pergenti in itinere mansionem uetauerit, sexaginta  solidos conponat in publico.

83. Ut omnibus maxima cura sit, ne sine confirmatione episcopi uitam finiat aliquis. Ut omnes maximam curam habeant, ne sine confirmatione episcopi quis uitam finiat animaque periclitetur.

84. De his qui fidelium oblationes auferunt uel uastant, aut sine proprii episcopi iussione dant uel accipiunt. Qui fidelium oblationes ab ecclesiis uel a iure sacerdotum auferunt uel ablatas accipiunt, non solum aliena uota disrumpunt, sed et sacrilegium operantur, necnon et ecclesie Dei fraudatores existunt: quia aliquid fraudari uel auferre sacrilegium esse a maioribus adprobatur.

85. Ut presbiteri uel diaconi non migrent de loco ad locum sine episcopi proprii iussione. Presbiteri, qui sine iussione proprii episcopi de ecclesiis ad alias  ecclesias migrauerint, tamdiu a communione habeantur alieni, quamdiu ad easdem redierint ecclesias, in quibus primitus sunt instituti.

86 De episcopis et clericis peregrinis, ut contenti sint hospitalitatis munere. Ut episcopi atque clerici peregrini contenti sint hospitalitatis munere oblato, nullique eorum liceat ullum officium sacerdotale absque permissu episcopi, in cuius parrochia esse cognoscitur, agere.

87. Ut nullus habeat nisi legitimum connubium. Ut nulli liceat nisi legitimum habere connubium. Nullus incestum faciat. Nullus coniugem propriam, nisi, ut sanctum euangelium docet, fornicationis causa, relinquat. Quod si quisque propriam expulerit coniugem legitimo sibi matrimonio coniunctam, si christianus esse recte uoluerit, nulli alteri copuletur; sed aut ita permaneat, aut proprie reconcilietur coniugi.

88. De his, qui episcoporum uocationem uel correctionem contempserim. Si quis secularium tam maioris ordinis quam et inferioris, peccatum egerit; et uocatus  sui episcopi auctoritate ad emendationem ac penitentiam uenire distulerit, tamdiu sit ab ecclesia extorris et catholicorum consortio sequestratus, quousque quod commisit emendet ac reatum suum usque ad satisfactionem canonice diluat atque reconciliatione proprii episcopi diuinis precibus indulgentiam consequatur et ueniam, ecclesieque gremio, a cuius utero deuiauerat, peracta satisfactione ab eodem melioratus episcopo canonice reddatur.

89. Ut nullus laicorum ex prediis episcoporum quicquam accipiat. Precipimus, ut nullus laicorum uel clericorum ex prediis uel rebus, que ad sedes pertinent episcoporum, siue de illis ecclesiarum rebus, que in eorum parrochiis site esse noscuntur, sine illorum iussione aut consensu episcoporum, ad quorum pertinent curam, quicquam ambiant, concupiscant atque accipiant; ne cupidus sanctarum rerum ignis qui in eis est, illos fauillosius exurat. Similiter omnes monemus, ut a cuncta ecclesiarum  omnium uastatione cercere se suosque ac compescere totis uiribus studeant. Nam deuastantes ecclesias quid aliud intellegimus quam contra illum eterni imperii Deum et maiestatis homines mouere certamen, cum ille edes illi die noctuque famulentur et illi sint consecrate? uideant uastantes, pronuntiamus, ne ab illo, si se commoueat, uastentur, cuius percussionem montium dorsa ferre non possunt.

90. De eo, qui occiderit monachum aut clericum, ut arma relinquat. Qui occiderit monachum aut clericum, arma relinquat et Deo in monasterio seruiat cunctis diebus uite sue, nunquam ad seculum reuersurus, et septem annos publicam penitentiam gerat.

91. De uiro et muliere matrimonio copulatis et postea dicente ea, non posse eum nubere sibi. Si uir et mulier coniunxerint se in matrimonio et postea dixerit mulier de uiro, non posse nubere cum ea, si poterit probare, quod uerum sit, accipiat alium, eo quod iuxta apostolum non potuit illi reddere uir suus  debitum.

92. Ut puella desponsata non detur alteri uiro. Puellam desponsatam non licet parentibus dare alteri uiro. Tamen ad monasterium licet ire, si uoluerit.

93. Ut baptizati cum catecuminis non manducent. Non licet baptizatis cum catecuminis manducare nec osculum eis dare uel Aue eis dicere. Quanto magis cum excommunicatis ab episcopo aut cum gentilibus?

94. De presbitero ordinato, qui se deprehenderit non esse baptizatum. Si quis presbiter ordinatus de prehenderit se non esse baptizatum, baptizetur [2 1Kb] et ordinetur iterum et omnes, quos prius baptizauerit.

95. Si liber ancillam in matrimonium accepit. Si  quis liber ancillam in matrimonium acceperit, non habet licentiam dimittere eam, si prius consensu amborum coniuncti sunt.

96 De raptoribus et raptis uirginibus uel uiduis. Si quis alterius sponsam uirginem aut uiduam necdum desponsatam rapuerit uel furatus fuerit, placuit, ut siue eam postea sponsauerit siue dotauerit seu non, siue cum parentum eius uoluntate quocunque commento ipsam accipere uel tenere potuerit, numquam illam uxorem habeat; sed raptori aut furi auferatur et proximis suis alio uiro tempore congruo, si ipsa in hoc malum non consenserit, nuptura legibusque acceptura reddatur. Raptor uero siue fur omnesque eis consentientes publica penitentia iuxta canonicam auctoritatem multentur et proximis illius, quicquid iniuste in tam nefando scelere egerunt, in triplo componant et unamquamque rem semotim legibus in triplo restituant. Ipsa namque que rapitur, si aut primo aut postmodum tam nefario sceleri libens  consenserit, numquam postea nubat, sed publica penitentia multetur et sub tali custodia ponatur, ut ei nullatenus luxuriari cum quoquam liceat. Taliter enim memorata flagitia puniantur, ut omnes cognoscant, quoniam nec seculi leges tam nefandis coniunctionibus consentiant nec sacri canones consilium ullum prebeant; sed tales seculi leges cooperatoresque eorum capite feriri precipiunt. Et sacri canones spiritu Dei conditi non solum raptores, sed etiam omnes eorum cooperatores eisque consentientes anathemate feriunt; sicut in Calcidonense concilio, in quo 630 patres adfuerunt, capitulo 28, cunctis legentibus patet.

97. De his, qui rapinas infra regnum faciunt. Si quis infra regnum rapinam fecerit aut cuiquam nostro fideli eiusque homini aliquid ui abstulerit, in triplo cui aliquid abstulerit, legibus componat; et insuper bannum nostrum, id est sexaginta solidos, nobis persoluat. Postmodum uero ante nos a comite adducatur, ut in bastonico retrusus, usque dum nobis  placuerit, penas luat. Nam si publice actum fuerit, publicam inde agat penitentiam iuxta sanctorum canonum sanctionem; si uero occulte, sacerdotum consilio ex hoc agat penitentiam: quoniam raptores, ut ait apostolus, nisi ueram egerint penitentiam, regnum Dei non possidebunt. Qui uero de rebus ecclesiarum aliquid abstulerit, grauius inde iudicetur, quia sacrarum rerum ablatio sacrilegium est, et sacrilegus uocatur, qui ex eis aliquid aut abstulerit aut rapuerit. Infames quoque tales persone usque ad satisfactionem ecclesie, quam leserunt, sunt habende.

98. De sacerdotibus et leuitis atque monachis interfectis uel debilitatis. Si quis sacerdotem uel leuitam aut monachum interfecerit uel debilitauerit, iuxta statuta priorum capitulorum que legi Salice sunt addita, componat; et insuper bannum nostrum, id est, sexaginta solidos, nobis persoluat et arma relinquat atque in monasterio diebus uite sue sub ardua  penitentia Deo seruiat, nusquam postmodum seculo uel secularibus militaturus, neque uxori copulaturus.

99. De his, qui episcopo aliquam iniuriam uel dehonorationem fecerint. Si quis episcopo aliquam iniuriam aut iniustam dehonorationem fecerit, de uita componat, et omnia que habere uisus fuerit, ecclesie cui preesse dinoscitur integerrime socientur, et nobis in triplo bannus noster, id est sexaginta solidi, persoluantur; aut ipse in seruitio fisco nostro seruiturus semper societur, usquedum se redimere in triplo iuxta wirgildum suum potuerit. Sancta uero ecclesia in sacerdotibus constat [1 1Kb] . Idcirco magna pena plectendi sunt, qui episcopis uel reliquis sacerdotibus iniuriam uel contumeliam fecerint; nam  detractio sacerdotum ad Christum pertinet, cuius uice legatione in ecclesia funguntur.

100. De religiosa muliere decepta, id est, ueste mutata, uel religionem professa. Si quis rapuerit aut sollicitauerit uel corruperit religiosam feminam, bona amborum ecclesia uendicet, in qua talis mulier habitauit, ipsi tamen capitali periculo subiciantur. Quod si hoc mulier non consentit, cum suis rebus monasterii ditionibus tradatur. Si uero comes ipsius pagi, una cum consilio sui episcopi, in cuius parrochia tale scelus commissum est, hoc uindicare neglexerit, honore careat et cingulum amittat atque publica penitentia multetur, et insuper wirgildum suum fisci iuribus dare compellatur.

101. De blasphemia in Deum. Si quis quolibet modo blasphemiam in Deum iactauerit, ab episcopo uel comite pagi ipsius carceri usque ad satisfactionem tradatur et publica penitentia multetur, donec precibus proprii episcopi publice reconcilietur ecclesieque gremio canonice reddatur.

 102. De his, qui in domo sua oratorium fecerint. Qui in domo sua oratorium habuerit, orare ibidem potest. Missas tamen in eo celebrare non audeat nec agere cuiquam permittat sine permissu uel dedicatione episcopi loci illius. Quod qui [2 1Kb] fecerit, domus illius fisci iuribus addicatur. Comes uero, qui hoc cognouit et non prohibuit, publica penitentia multetur uel honore priuetur.

103. De priuilegiis ecclesiarum et clericorum non corrumpendis. Ut priuilegia que ecclesiis et clericis ab antecessoribus nostris uel nobis concessa sunt, semper maneant incorrupta.

104. Ne episcorum uel reliquorum clericorum uita turbetur. Nullis uita presulum turbetur excessibus, quia ualde indignum est, ut qui throni Dei uocantur, aliqua motione turbentur aut inique tractentur. Unde est illud: Qui uos tangit, tangit [3 1Kb] pupillam oculi mei. Et illud: Qui uos audit, me audit; et qui uos spernit, me spernit. Et rursus: Qui scandalizauerit  unum de pusillis istis, melius est illi ut suspendatur mola asinaria in collo eius, et demergatur in profundum maris; reliqua.

105. De clericis uel sacerdotibus, qui accipiunt ecclesias sine licentia episcopi sui, uel de una ad aliam transeunt. Ut nemo accipiat ecclesiam infra parrochiam sine consensu episcopi sui, nec de una ad aliam transeat.

106. De incestis et criminosis, ac de infirmis et penitentibus atque de ieiunio quatuor temporum. Ut de incestis et criminosis magnam curam habeant sacerdotes, ne in suis pereant sceleribus et anime eorum a districto iudice Christo eis requirantur. Similiter de infirmis ac penitentibus, ut morientes sine reconciliatione et uiatico non deficiant. Et ut quatuor temporum ieiunia a fidelibus diligenter custodiantur.

107. Ut episcopi iudices publicos moneant, ut rei carceribus reclusi natiuitate Domini, pascha et pentecoste  absoluantur, et missas illis audiant diebus ac refecti fiant. Ut episcopi iudices publicos commoneant, ut in dies celeberrimos, hoc est natiuitatem domini nostri Iesu Christi et sanctam resurrectionem ac pentecosten, quicumque miserrimi uinculis detinentur, relaxari debeant et propter ipsam reuerentiam domini nostri Iesu Christi ipsi debeant absolutionem promereri. Et iudex si pastorem commonentem despexerit, quamdiu loci illius episcopo uisum fuerit, ab ecclesie liminibus arceatur.

108. De monacho, qui monasterium suum dimiserit. Si monachus monasterium suum dimiserit, omnia bona ipsius, et que in monasterio introduxit et que non introduxit, dominii monasterii sint, et ipse officio fisci seruire cogatur. Si uero monachus ad  aliud monasterium migrauerit, substantiam eius prius monasterium possideat, et in alio monasterio ipse non recipiatur sine abbatis sui et episcopi proprii licentia.

109. De possessionibus ad religiosa loca pertinentibus. Possessiones ad religiosa loca pertinentes nullam descriptionem agnoscant, nisi ad constitutionem uiarum uel pontium, si tamen intra eadem loca habuerint possessiones. In aliis uero omnibus habeant integram emunitatem.

110. De monacho uel monacha. Quicunque monachus uel monacha in monasterium sunt ingressi, nichil de rebus suis habeant potestatem faciendi quamuis liberos habeant; sed omnia eorum sint monasterii, que eadem die iuste possidebant, quando ingressi sunt monasterium.

111. De his que a singulis principibus ecclesiis sunt concessa et que singuli antistites impetrauerunt, quod sacrilegium sit hec auferentibus. Et de clericis, ut non  accusentur ad iudices seculares, sed ad episcopos proprios. Quecumque a singulis regibus circa sacrosanctas ecclesias sunt constituta uel singuli quique antistites pro causis ecclesiaticis impetrauerunt, sub pena sacrilegii iugi [1 1Kb] solida eternitate seruentur. Clerici etiam non secularibus iudicibus, sed episcopali audientie reseruentur. Fas enim non est, ut diuini muneris ministri temporalium potestatum subdantur arbitrio.

112. De priuilegiis ecclesiarum. Ut priuilegia, que ecclesiis et clericis a singulis regibus uel episcopis ceterisque rectoribus sunt concessa, semper maneant incorrupta.

113. Ut ea que ad religionem pertinent, locis suis et a sue dioceseos synodis audiantur. Quecumque sunt ad religionis obseruantiam pertinentia, locis suis et a sue dioceseos synodis audiantur.

114. Ut priuilegia ecclesiarum semper maneant incorrupta. Quecumque circa sacrosanctas ecclesias a principibus diuersis sunt statuta, manere inuiolata  precipimus.

115. Quod sacrilegium sit ecclesie aliquid auferre, aut sacerdotibus uel ministris aut ipsi sancto cultui locoque iniuriam inferre. Si quis in hoc genus sacrilegii proruperit, ut in ecclesias earumque res irruens sacerdotibus et ministris uel ipso cultui locoque aliquid quod non oportet iniurie inferat; diuini cultus iniuriam in conuictos siue confessos reos capitali sententia nouerit uindicandum. Nec exspectetur, ut episcopus iniurie proprie ultionem deposeat, cui sanctitas ignoscendi soli gloriam derelinquit. Sitque cunctis non solum liberum, sed etiam laudabile, factas atroces sacerdotibus aut ministris iniurias ueluti publicum crimen persequi ac de talibus reis ultionem mereri.

116. De his, qui ecclesiastica priuilegia uiolant uel dissimulant. Si ecclesie uenerabilis priuilegia cuiusquam fuerint temeritate uiolata uel dissimulatione neglecta, commissum hoc in triplo iuxta legum sanctionem  ecclesie, cui factum est conponatur; nobisque bannus noster in triplo, hoc est ter sexaginta solidi, persoluantur.

117. Quod hi, qui predia ecclesiastica diripiunt uel uastant, sacrilegi sint exilioque damnandi. Ab omnibus illius usurpationis contumelia depellenda est, ne predia sibi celestium secretorum dicata quibusdam irruentibus uexentur. Quod si quis presumpserit, post debite ultionis acrimoniam, que erga sacrilegos iure promenda est, exilio perpetue deportationis damnetur.

118. Ut episcopi et reliqui sacerdotes ab omnibus nexibus sint liberi. Consecratio episcopos et reliquos Domini sacerdotes tam a seruilibus, quam et a ceteris adscriptis conditionibus semper liberos facit.  Idcirco precipimus, ut nullus ab eis alia nisi diuina requirat seruitia.

119. Ne Iudeis adhereant uel deseruiant christiani. Placuit, ne Iudeis mancipia deseruiant uel adhereant christiana.

120. De sacrificiis per singulas missas a sacrificantibus sumendis. Placuit, ut quotiescumque sacrificans corpus et sanguinem Christi Iesu domini nostri in altario immolat, totiens perceptionis corporis et sanguinis Christi se participem prebeat.

121. De chorepiscopis, ne deinceps fiant. Placuit, ne chorepiscopi a quibusquam deinceps fiant; quoniam hactenus a nescientibus sanctorum patrum et maxime apostolicorum decreta suisque quietibus ac delectationibus inherentibus facti sunt. Idcirco et olim persepe et nostro a sancta apostolica sede tempore sunt prohibiti; et ne deinceps a quoquam tam ordinante quam ordinari cupiente talis presumptio assumatur, a cunctis nostri regni episcopis est in  synodo canonice prohibitum.

122. Ne Iudei super christianos magistri uel ministri ponantur. Ne Iudei administratorio usu sub ordine uilicorum atque actorum christianam familiam regere audeant, nec eis hoc a quoquam fieri precipiatur. Si [2 1Kb] quis uero contra hec agere presumpserit, si episcopus, presbiter aut diaconus fuerit, proprio submoueatur gradu; si uero inonachus aut laicus fuerit, communione priuetur. Et si perseuerauerint inobedientes; anathematizentur.

123. De clericis falsariis. Si presbiter uel diaconus in causa pecuniaria falsum testimonium dixerint, per tres annos separentur a sacro ministerio. Si in criminali causa falsum dixerint, deponantur et legitimis penis subiciantur. Ceteri uero clerici in quacumque falsitate conuicti fuerint, degradentur et legitimis subiciantur disciplinis.

124. Ut clerici non habeant actiones seculares. Clericus uel monachus neque exactor publicarum neque conductor aut uectigalium magister uel curator  [3 1Kb] domus uel procurator litis uel fideiussor in talibus causis fiat. Si quis contra hec statuta fecerit, si episcopus est, omnes istorum res ex quacumque causa uel persona, siue ante episcopatum siue postea ad eum peruenerint, ecclesie sue eas uendicari sancimus; si uero alii clerici hoc fecerint, penam pecuniarum, quam episcopus existimauerit exigere, ecclesie uendicandam. Hii uero, qui actiones suas eis commiserunt uel fideiussores eos pro supradictis causis acceperunt, nullam contra ecclesiam uel administratores eius uel aduersus ipsas personas, quos crediderunt, habeant actionem: Si uero quos eos pro publico debito uel actione crediderit uel fideiussores receperit, de sua substantia fisci debitum compellatur exsoluere.

125. De clericis qui de ecclesia desistunt. Clericis de ecclesia desistentibus et aliis in loco reuocatis, si redierint discessi, nichil eis prestetur. Hoc uero, quod discedentes reliquerunt, non in usu rectorum,  sed succedentibus cedat.

126. Quales sint clerici. Nemo fiat clericus, nisi qui bonum testimonium habet et litteratus est.

127. De multitudine clericorum. Ne passim episcopus multitudinem clericorum faciat, sed secundum meritum uel redditum ecclesiarum numerus moderetur.

128. De ordinationibus sacris. Lector, subdiaconus, diaconus, presbiter, si clericatus honorem contempserint, curiali conditioni cum suis facultatibus subiciantur.

129. De iniuria episcopi et letania subuersa. Si quis episcopo uel aliis ministris intra ecclesiam iniuriam fecerit, iubemus eum tormentis subiectum in exilio mori. Sed et si ipsa sancta oratoria uel diuina ministeria conturbauerit uel letaniam euerterit, capitali  periculo sublaceat. Sin autem contumeliam tantum fecerit, tormentis et exilio tradatur.

130. Ne fideles ex propria consanguinitate uxores ducant; nec illi, qui dudum minime nupserunt, sine benedictione sacerdotis nubere presumant. Christiani [1 1Kb] ex propinquitate sui sanguinis usque ab septimum [2 1Kb] gradum connubia non ducant; neque sine benedictione sacerdotis, qui ante innupti erant, nubere audeant.

131. De non recipiendis alienis penitentibus. Qui pro delicto suo a communione separantur, placuit ut in quibuscumque locis fuerant exclusi, in eisdem locis communionem consequantur.

132. Ut non liceat clericum uel monachum sine epistola episcopi sui proficisci. Clericis uel monachis sine commendatitiis epistolis episcopi sui licentia non pateat euagandi.

133. De dotibus et publicis nuptiis. Nullum sine dote fiat coniugium; nec sine publicis nuptiis quisquam  nubere presumat.

134. De rebus ecclesie ablatis aut fraudatis uel retentis. Si quis cuiuscumque munuscula ecclesie sanctis scripturarum titulis collata nefaria calliditate abstulerit, fraudauerit, inuaserit, retentauerit atque suppresserit [3 1Kb] et non statim a sacerdote commonitus Deo collata reddiderit, ab ecclesie catholice communione pellatur.

135. Ut nemo res ecclesie, nisi cui iure debentur, in quibuslibet regionibus iacentes competere audeat uel tenere. Ut nullus episcoporum aut cuiuslibet ordinis clericus uel alia quecumque persona quibuslibet conditionibus seu in uno regno seu in alio positas alterius cuiuscumque ecclesie res aut petat aut presumat accipere. Quod si fecerit, tamdiu habeatur a communione ecclesie uel ab omnium fratrum ac filiorum caritate suspensus, donec ipse ecclesie, cuius directo ordine iuris est ablata legibus, restituat.

136. De his qui facultates ecclesie delegatas auferunt  uel retentant. Ne cui liceat res uel facultates ecclesiis aut monasteriis uel xenodochiis pro quacumque elimosina cum iustitia delegatas retentare, alienare, atque subtrahere. Quod si quis fecerit, tanquam necator pauperum antiquorum canonum sententiis constrictus ab ecclesie liminibus excludatur, quamdiu ab ipso ea, que sunt ablata aut retenta, reddantur.

137. Ut socios suos nominet, apud quem pars rapine fuerit inuenta. Apud quem scelus agnoscitur et pars rapine fuerit inuenta, statim socios suos nominare cogatur. Quod si nominare noluerit, teneatur ad uindictam.

138. De his qui diripienda indicare repperiuntur. Quicumque ingenuus uel seruus aliquid diripiendum indicauerit, ut cuiuscumque res euertatur, aut pecora uel iumenta diripiantur, et ex hoc certis probationibus publice conuictus inueniatur, pro eo quod indicauerit, centum uiginti flagella publice extensus  accipiat.

139. Ut abbates in eius episcopi, in cuius parrochia sunt, potestate persistant. Abbates pro humilitate religionis in episcoporum potestate consistant. Et si quid extra regulam fecerint, ab episcopis corrigantur. Qui semel in anno in loco, ubi episcopus elegerit, accepta uocatione conueniant.

140. Ut nullus monachus relinquat suum monasterium et cellas construat sine episcopi uel abbatis sui licentia. Ut nullus monachus congregatione monasterii derelicta ambitionis aut uanitatis inpulsu cellam construere sine episcopi permissione uel abbatis sui uoluntate prestimat.

141. De apostatis. Quicumque post sancte religionis professionem apostant et ad seculum redeunt  et postmodum penitentie remedia non requirunt, communionem penitus non accipiant; quos etiam iubemus ad clericatus officium non admitti.

142. De excommunicatis. Si quis a communione sacerdotali fuerit auctoritate suspensus, hunc non solum a clericorum, sed etiam a totius populi colloquio atque conuiuio placuit excludi, donec resipiscens ad sanitatem redire festinet.

143. Ne iudices perfidorum excessus absque propriorum sacerdotum consilio iudicent. Ne iudices quicquam de perfidorum excessibus extra sacerdotum cohibentiam iudicare presumant.

144. De expositis infantibus ac collectione eorum. Si expositus ante ecclesiam cuiuscunque fuerit miseratione collectos, contestationis ponat epistolam. Et si is, qui collectus est, intra decem dies quesitus agnitusque non fuerit, securus habeat qui collegit. Sane qui post predictum tempus eius calumniator extiterit, ut homicida ecclesiastica districtione  damnabitur, sicut patrum sanxit auctoritas.

145. De clericis relinquentibus officium suum, et ad seculares confugientibus Placuit, ut clericus, si relicto officio suo propter districtionem ad secularem fortasse confugerit et solatium ei defensionis iste impenderit, cum eodem ab ecclesie communione pellatur.

146. Ut seruo non credatur, si super dominum suum uel super alium liberum crimen iniecerit. Seruo penitus non credatur si super aliquem crimen iniecerit, aut si etiam dominum suum in crimine inpetierit; nam etiamsi in tormentis positus exponat quod obicit, credi tamen illi nullo modo oportebit.

147. Ut testes ea tantum testificentur, que in conspectu eorum actu esse noscuntur. Testes non absentes neque per epistolam testimonium dicant; sed presentes quam nouerunt et uiderunt non taceant ueritatem. Nec de aliis [4 1Kb] testimonium dicant, nisi de his tantummodo, que sub presentia eorum acta esse noscuntur.

 148. Quales debeant scripture ualere. Scripture que diem et annum habuerint euidenter expressum, atque secundum legis ordinem conscripte esse noscuntur, seu conditoris uel testium fuerint signis aut subscriptionibus roborate, omni habeantur stabiles firmitate.

149. De pactis et placitis conseruandis. Pacta uel placita, que per scripturas legitime ac iustissime facta sunt, dummodo in his dies uel annus sit euidenter expressus, nullatenus immutari permittimus.

150. Contra priorum definitionem filio uel heredi non licere uenire. Filio uel heredi contra priorum iustam aut legitimam definitionem uenire non liceat, quia iuste repellitur presumptio illius, qui facta seniorum iniuste conatur inrumpere.

151. Ne quisquam accusetur uel puniatur, nisi manifestatis indiciis scelus patuerit. Non passim damus accusandi uel puniendi licentiam, nisi aut manifestis indiciis patuerit scelus aut legitime fuerit idipsum  malum accusatum atque conuictum; quatinus nulla uideantur intentione uel ordine patrum transgredi precepta sanctorum aut obuiare sacris regulis antiquorum.

152. Ut ualeat commutatio sicut et emptio. Commutatio si non fuerit per uim et metum extorta, talem qualem et emptio [5 1Kb] habeat firmitatem.

153. Si timore conpulsus quisquam se seruum esse dicat. Qui timore conpulsus seruum se esse extra iudicium dixerit, nullum preiudicium libertatis incurrat, donec iudicio presentetur, uel [6 1Kb] libertatem suam, si eam probauit presente iudice, obtineat. Aut si seruus conuincitur, statim domino reformetur.

154. De presbiteris uel diaconibus sine episcopi sui  epistolis ambulantibus. Presbitero uel diacono sine antistitis sui epistolis ambulanti, communionem nullus impendat.

155. Ut unus abba duobus monasteriis minime presideat. Unum abbatem duobus monasteriis interdicimus presidere.

156. De presbiteris uel reliquis clericis non distringendis a secularibus iudicibus, sed a suis episcopis. Ut nullus iudicum neque presbiteros neque diaconos neque reliquos clericos uel iuniores ecclesie sine licentia proprii episcopi distringat aut condempnare [1 1Kb] presumat. Quod si fecerit, tamdiu communione priuetur, quamdiu reatum suum agnoscat, et per satisfactionem emendet ecclesie, quod commisit.

157. Ut clerici iudices seculares non adeant. Nullus ex ordine clericorum inconsulto proprio episcopo ad iudicem secularem pergat, neque apud eum suo episcopo non permittente quenquam pulsare aut cuiquam ante eum respondere aut quicquam proponere  presumat, neque criminale negotium in iudicio seculari proponere audeat.

158. De secularibus, qui per calumniam ecclesiam uel clericos fatigare presumunt. Si quis secularium per calumniam ecclesiam uel res eius aut clericos cuiuslibet ordinis fatigare temptauerit et ex hoc conuictus fuerit, ab ecclesie liminibus et catholica communione, nisi digne penituerit et per satisfactionem ecclesie emendauerit, pellatur.

159. Ne testificentur manumissi. Libertus uel liberta in nullis negotiis contra quenquam testimonium dicere admittantur; excepto in aliquibus causis, ubi ingenuitas deesse dinoscitur, sicut permissum est et de seruis; quia indignum nostra pensat clementia, ut libertorum testimonio [2 1Kb] ingenuis damna concitentur. Qui uero de eisdem fuerint progeniti, ad testimonium admittantur.

160. De his, qui cum furibus conscii fuerint Non solum ille, qui furtum fecerit, sed etiam et quicumque conscius fuerit uel furto ablata sciens susceperit,  in numero furantium habeatur et simili uindicte subiaceat.

161. Si possessor per uiolentiam expellatur. Quicumque uiolenter expulerit possidentem, priusquam pro ipso iudicis sententia procedat, si causam meliorem habuerit, ipsam causam, de qua agitur, perdat; ille uero, qui uiolentiam pertulit, uniuersa in statu quo fuerant recipiat et que possedit securus teneat. Si uero illud inuadit, quod per iudicium obtinere potuit, et causam amittat et aliud tantum quantum inuasit reddat expulso.

162. Ut fideles fidem sancte Trinitatis discant. Ut fideles fidem sancte Trinitatis discant; in qua inter cetera credere oportet, quod per Spiritum sanctum remissio peccatorum in baptismate, confirmatione, penitentia et in ceteris canonicis decretis, sicut scriptum est, conferatur, et quod fidelibus in ecclesia per Christum eiusdem sancti Spiritus dono per ministerium sacerdotale et per penitentiam remissio  peccatorum indubitanter adtribuatur, et quod gentium omnium in uera carne in aduentu Christi resurrectio futura sit; et cetera. Qam fidem memoriter teneant et suis sacerdotibus eam reddant et exponant per singula uerba. Et ipsi sacerdotes eam fideliter et pleniter atque ueraciter populum doceant, quoniam primum [3 1Kb] fundamentum christiane religionis fides catholica est. Et hec fides tunc est uera et fructuosa, si bonis operibus exornetur, id est spe, caritate, humilitate, castitate, continentia, sobrietate, unanimitate, concordia, iustitia, pietate, misericordia, innocentia, simplicitate et ceteris his similibus. Que omnia in dilectione Dei et proximi consistunt. Sine his enim nemo potest Deo placere nec saluus esse.

 163. De contumacibus presbiteris uel clericis. Si quis presbiterorum, diaconorum uel reliquorum clericorum contumax aut superbus uel inobediens aut rebellis episcopo suo extiterit, gradum habentes proprio gradu careant; reliqui uero clerici uel monachi aut laici usque ad satisfactionem communione priuentur.

164. De iudicibus clericis calumniam uel iniuriam inferentibus. Si iudex cuiuslibet ordinis clericum publicis actionibus inclinare aut distringere aut calumniare uel iniuriare absque episcopi sui permissu presumpserit, usque ad ecclesie satisfactionem cum omnibus tantis sceleribus auxiliantibus aut facientibus communione priuetur. Episcopus tamen non dimittat, ut iniuriam patientibus plenam de prefatis clericis iustitiam canonice non faciat.

165. Ut orationem dominicam omnes discant fideles. Ut fideles orationem dominicam discant et intelligant et suis sacerdotibus eam uerbo ex uerbo reddant et alios fideles, qui eam nesciunt, doceant.

166. Ut nullus episcopus alterius episcopi uel presbiter  alterius presbiteri parrochiam inuadat. Ut nullus episcoporum uel presbiterorum parrochiam alterius inuadat, sed contentus sit gubernatione credite sibi plebis.

167. Ut monasteriis uel reliquis ecclesiis res non auferantur uel ipsa a quoquam inquietentur. Ut monasteria, que Deo consecrata sunt, nulli liceat in aliquo inquietare nec quicquam [4 1Kb] de eorum rebus uiolenter abstrahere.

168. Ut clerici peregrini contenti sint hospitalitatis munere, et nulli eorum liceat officium sacerdotale in alterius parrochia agere absque licentia episcopi, in cuius parrochia esse noscuntur. Ut episcopi atque clerici peregrini contenti sint hospitalitatis munere oblato; nullique eorum liceat ullum officium sacerdotale absque permissu episcopi in cuius parrochia esse cognoscitur, agere.

169. Ut nullus episcopus sine consensu aliorum se preferat anteriori. Ut nullus episcoporum se preferat  alteri per ambitionem, sed omnes agnoscant tempus et ordinem sue ordinationis.

170. Ut populi oblationes sacerdotibus in ecclesia offerant. Et ut omni die dominica communicent. Placuit, ut fideles oblationes sacerdotibus cotidie, si fieri potest, in ecclesia offerant. Et si cotidie non potest, saltem dominica die absque ulla excusatione fiat. Et ut predicationem audiant, et si fieri potest, omni dominica die communicent, nisi criminali peccato et manifesto impediantur; quia aliter salui esse non possunt, quoniam Dominus dixit: Qui manducat carnem meam et bibit sanguinem meum, in me manet et ego in eo. Et qui manducat me, uiuet [5 1Kb] propter me. Et cetera [6 1Kb] exempla, que prolixa sunt hic scribere.

171. Ut sacerdotes signa tangant horis canonicis. Ut sacerdotes signa tangant horis canonicis, et illorum officium agant siue diurnale siue nocturnale; quia scriptum est: Sine intermissione orate. Et idcirco  non dimittant horas canonicas.

172. De stolis gestandis. Ut sacerdotes stolas portent propter signum castitatis, sicut decretum est.

173. Ut secreta non incipiatur nisi post hymnum finitum. Te igitur non inchent sacerdotes nisi post angelicum hymnum finitum.

174. Ut annuntietur symbolum fidelibus a sacerdotibus. Ut annuntient presbiteri omnibus fidelibus sibi subiectis symbolum et orationem dominicam, ut sancto Spiritu illustrante soluentur.

175. Ut presbiteri annuntient uiris et feminis, nisi memoriter symbolum et orationem dominicam tenuerint, de sacro fonte filiolos uel filiolas non suscipiant [7 1Kb] . Annuntient presbiteri, ut neque uiri neque femine de  sacro fonte filiolos uel filiolas suscipiant, nisi memoriter symbolum et orationem dominicam tenuerint.

176. Ut silentium in ecclesia teneatur et deuote uerbum Dei audiatur. Placuit, ut fideles silentium in ecclesia teneant et deuote uerbum Dei audiant et confessi ueraciter de omnibus sceleribus suis sacerdotibus fiant, et mundent corpora et corda eorum, in quibus Deus condigne habitare dignetur; quomodo illis dictum est: Templum Dei estis, in quibus habitare desidero. Et ut eorum sacerdoti in omnibus obediant et instruantur, pro quid missa uel sacerdotes constituti sint; et intellegant uim et mysterium [1 1Kb] dominici corporis et sanguinis et misse siue precum, que in ea a sacerdote fiunt. Dicitur enim in ipsa oratione: »Memento, Domine, famulorum famularumque tuarum et omnium circumstantium, quorum tibi fides cognita est et nota deuotio, qui tibi offerunt hoc sacrificium laudis pro se suisque omnibus, pro redemptione animarum suarum, pro spe salutis et incolumitatis sue; tibi [2 1Kb] reddunt uota sua  eterno Deo uiuo et uero.« Et reliqua. Instruantur etiam, ut cognoscant potestatem pontificum in ligando et soluendo et cetera, que ad illos pertinent, atque reliquorum sacerdotum. Et ut timeant et uenerentur secundum Domini preceptum eorum sacerdotes; et qualiter in his offendere solent, eis annuntietur.

177. Ut episcopo infantuli ad confirmandum presententur. Annuntient presbiteri populis, ut quam citius potuerint, suos infantulos ad confirmandum episcopo presentari faciant.

178. Ut presbiteri sine sacro chrismate oleoque benedicto non proficiscantur. Ut presbiteri sine sacro chrismate oleoque benedicto et salubri Christi eucaristia alicubi non proficiscantur; sed ubicumque uel fortuitu requisiti fuerint ad officium suum, inueniantur parati in reddendo debito.

179. Ut presbiteri oleum infirmorum ab episcopo expetant. Ut omnes presbiteri oleum infirmorum ab  episcopo expetant secumque habeant et moneant fideles infirmos illud exquirere, ut eodem oleo peruncti gratia Dei sanentur, quia a presbiteris fusa oratio fidei saluabit infirmos.

180. Ut nullus presbiter parrochianus aliubi presumat chrisma accipere, nisi ab episcopo suo. Ut nullus presbiter parrochianus aliubi presumat chrisma accipere, nisi a suo episcopo in cena Domini.

181. Ut baptizari non presumatur nisi in uigilia pasche et pentecostes. Ut baptizare nullus presumat nisi per duo tempora, id est uigilia pasche et uigilia pentecostes, preter mortis periculum.

182. Ut instruantur fideles, qui paruulos de sacro fonte suscipere cupiunt. Placuit, ut instruantur fideles, qui paruulos de sacro fonte suscipere cupiunt, ut intellegant et uim eiusdem sacramenti et quid pro aliis spoponderunt uel pro quo fideiussores extiterunt; et sciant, se nullo modo ante aliorum patres efficere, quam supradicta discant et intellegant seu  reddant. Et si fideiussores pro terreno lucro damnari solent, quanto magis pro diuino iure ne damnentur cauere oportet. Illi tamen ab his officiis remouendi sunt, ne alios de sacro fonte in baptismate suscipiant nec etiam ad percipiendum Spiritus sancti donum aliorum patrini existant, qui et communione canonica priuati et publice penitentie sunt subacti, donec per penitentiam satisfactionis reconciliationem mereantur, uel etiam illi, qui tale peccatum commissum habent, pro quo publice penitentie plectendi et ligandi sunt.

183. Ut nulla pretia de baptizandis consignandisque fidelibus exigantur. Ut nulla pretia de baptizandis consignandisque fidelibus exigantur. Quod si qui perpetrauerint, honoris sui sint periculum subituri.

 184. De quorum baptismate absque dissimulatione dubitatur, ut baptizentur preceptum est. De quibus dubium est, utrum sint baptizati an non, omnimodis absque ullo scrupulo baptizentur, his tamen uerbis premissis: »Non te rebaptizo; sed si nondum baptizatus es, baptizo te in nomine Patris et Filii et Spiritus sancti.«

185. Ut presbiteri in ecclesia fidem sancte Trinitatis doceant. Notum est omnibus, impossibile esse sine fide placere Deo. Et ideo nullus sit presbiter, qui in ecclesia publice non doceat lingua quam auditores intellegant, fidem omnipotentis Dei in unitate et trinitate simpliciter credere, et ea, que omnibus generaliter dicenda sunt, de malis euitandis siue bonis faciendis et iudicio in resurrectione futuro. Si uero ipse uerbis manifeste explicare non potuerit, petat sibi ea a doctiore transcribi, qualiter aperte legat, quod qui audiunt, et intellegant. Et qui amplius non potuerit, uel his uerbis admoneat: Penitentiam  agite: adpropinquabit [3 1Kb] enim regnum celorum.

186. Ut presbiteri annuntient populo quatuor legitima temporum ieiunia. Doceant presbiteri populum quatuor legitima temporum ieiunia obseruare, hoc est mense Martio, Iulio, Septembrio et Decembrio quando sacri ordines iuxta statuta canonum distribuuntur.

187. Ut ieiunia tria legitima in anno agantur. Iterum admoneant sacerdotes, ut ieiunia tria legitima in anno agantur, id est quadraginta dies ante natiuitatem Domini, et quadraginta dies ante pascha, ubi decimas anni soluimus, et post pentecosten quadraginta dies. Quamquam enim nonnulla ex his canonica priuentur auctoritate, nobis tamen omnibus simul propter consuetudinem plebis et parentum nostrorum morem hec obseruare, ut superius comprehensum est, conuenit. Et licet omnibus diebus orare et abstinere conueniat, his tamen temporibus amplius ieiuniis et penitentie seruire oportet.  Preter hec autem legitima tempora ieiunorium omnis sexta feria propter passionem Domini ieiunetur. Sed et sabbati dies a plerisque propter quod in eo Christus iacuit in sepulchro ieiunio consecratus habetur.

188. Ut populus, nisi duobus temporibus, infantes suos ad baptismum non offerat. Placuit, ut populus ad baptismum eorum infantes non offerat nisi duobus temporibus, si infirmitas non occupauerit; et quomodo in hoc offendunt, instruantur.

189. Ut dies dominicus reuerenter colatur. Diem dominicum secundum reuerentiam colite. Opus seruile, id est agrum, pratum, uineam uel si qua grauiora sunt, in eo non faciatis, nec causas nec calumnias inter uos dicatis; sed tantum diuinis cultibus seruiatis et a uespera usque ad uesperam dies dominicus seruetur. Has quidem precipuas festiuitates annuntient presbiteri ut [4 1Kb] diebus dominicis sabbatizare; id est natale Domini dies quatuor 8. Kalendarum  Ianuariarum; in circumcisione Domini Kalendas Ianuarias diem unum; in epiphania 8. Idus Ianuarii diem unum; in purificatione sancte Marie 4. Nonas Februarii diem unum; in pascha Domini usque in octauas pasche post dominicam dies tres; in ascensione Domini diem unum; in natali sancti Iohannis baptiste 8. Kal. Iulii diem unum. in passione sanctorum apostolorum Petri et Pauli 3. Kal. Iulii diem unum; in assumptione sancte Marie 18. Kal. Septembris diem unum: in transitu sancti Martini 3. Idus Nouembr. diem unum; in passione sancti Andree apostoli 2. Kal. Decembris diem unum.

190. Ut annuntient presbiteri eodem modo, sicut sabbatum pasche cum suo pascha, sabbatum pentecoste cum suo die dominico obseruare. Annuntient  presbiteri eodem modo sicut uesperascente sabbato sanctum pascha celebratur, et ipsum diem pentecostes similiter celeberrimum habeant, ut sanctum pascha et ieiunium et missam et baptismum.

191. Ut annuntient presbiteri populo, se ab inlicitis abstinere connubiis. Annuntiet unusquisque presbyter publice plebi ab inlicitis connubiis abstinere et secundum Domini mandatum legitimum coniugium nequaquam posse ulla occasione separari, excepta causa fornicationis, nisi consensu amborum, et hoc propter seruitium Dei.

192. Ut publice presbiteri annuntient plebi decimas et [1 1Kb] primitias omnium frugum ad benedicendum offerre. Annuntient presbiteri plebi publice, ut primitias omnium frugum terre ad benedicendum afferant ad domos illorum et sic postea inde manducent, et decimas ex omnibus fructibus et pecoribus terre annis singulis ad ecclesias reddant et de nouem partibus, que remanserint, elimosinas faciant, et ex  ipsis peccata illorum redimant, sicut scriptum est: Elimosina a morte liberat. Et ipsa purgat peccata, sicut in sapientia legitur: Sicut aqua extinguit ignem, ita elimosina extinguit peccatum.

193. Ut fideles intellegant pactum quod cum Deo in baptismate fecerunt. Placuit, ut fideles intellegant pactum, quod cum Deo in baptismate fecerunt. A multis ergo ex toto et a multis ex parte transgreditur. Quid sit abrenuntiare diaboli operibus et pompis eius et omnibus operibus eius, instruantur fideles. Si uero iura humane pactionis firma conseruantur; quanto magis feruentius iura tanti pacti, que cum Deo facta sunt, irreuocabiliter sunt obseruanda!

194. Ut sacerdotes admoneant uiros et mulieres, ut luminaria ad basilicas deportent. Ut sacerdotes ammoneant uiros et mulieres, ut ad basilicas luminaria et incensum et bucellas et primitias afferant, sicut scriptum est: Honora Dominum de tua substantia, et de primitiis rugum tuarum da pauperibus.

 195. Ut ammoneant presbiteri plebem, ne in ecclesia contentionibus et uerbositatibus deseruiant. Ammoneant presbiteri plebem, ut in ecclesiis uerbosare non presumant, sed cum fletu et compunctione cordis Dei implorent auxilium tam pro se, quam et proximis suis. Et quando presbiter celebrat missam, corda illorum semper ad celestia adtendant. Et quando lectiones sancte uel euangelia recitata fuerint, cum silentio et deuota mente pariter audiant, sicut Deus dixit per Moysen: Audi Isrel et tace. Et oblationes offerant et communicare faciant.

196. Ut presbiteri sollicite curent, ne inhonesta et turpia quelibet fiant in ecclesiis. Quando populus ad ecclesias uenerit tam per dies dominicos quam et per solemnitates sanctorum, aliud non ibi agat nisi quod ad Dei pertinet seruitium. Illas uero balationes et saltationes canticaque turpia ac luxuriosa et illa lusa [2 1Kb] diabolica non faciat nec in plateis nec in domibus neque in ullo loco: quia hec de paganorum  consuetudine remanserunt. Et qui [3 1Kb] ipsa fecerit, canonicam sententiam accipiat.

197. Ne in mortuorum funeribus iuxta paganorum ritum agutur. Admoneantur fideles, ut ad suos mortuos non agant ea, que de paganorum ritu remanserunt. Sed unusquisque deuota mente et cum conpunctione cordis pro eius anima Dei misericordiam imploret. Et quando eos ad sepulturam portauerint, illum ululatum excelsum non faciant; sed sicut superius diximus, deuota mente et cum conpunctione cordis, in quantum sensum habuerint, pro eius anima implorare Dei misericordiam faciant. Et illi, qui psalmos non tenent, excelsa uoce, Kirie eleison, Christe eleison, uiris incoantibus mulieribusque respondentibus alta uoce canere studeant pro eius anima. Et super eorum tumulos nec manducare nec  bibere presumant. Quod si fecerint, canonicam sententiam accipiant.

198. Ut pro defunctis amicorum parentes eorum triginta dies adimplere faciant. Fideles pro defunctis amicorum et parentibus eorum ieiunia et oblationes triginta dies adimplere faciant, et mortuum super mortuum non ponant, nec ossa defunctorum super terram dimittant. Quod si fecerint, canonice sententie subiaceant.

199. De his, quos episcopus aut sacerdos excommunicauerit, ne eos fideles recipiant. Placuit, ut fideles eos, quos episcopus aut sacerdos propter eorum peccata excommunicauerit, non recipiant, antequam penitentiam accipiant et ad confessionem ueniant.

200. Ut nullus presbiter suam ecclesiam sine consensu episcopi sui derelinquat. Compellimur statuta canonum et in hoc seruare, ut nullus presbiter creditam sibi ecclesiam sine consensu sui episcopi derelinquat  et laicorum suasione ad aliam transeat.

201. Ut sacra misteria nullus presbiter nisi in loco consecrato agat. Ut nullus presbiter sacra misteria, nisi in locis ab episcopo consecratis, agere presumat.

202. Ne aliud altare in ecclesia consecrata, nisi quod ab episcopo consecratum est, aliquis presbiter erigat. Ut nullus presbiter in ecclesia consecrata aliud altare erigat, nisi quod ab episcopo sanctificatum est, ut sit discretio inter sacratum et non sacratum.

203. Ut episcopus, presbiter et diaconus non sint aleatores et ebriosi. Quod episcopus, presbiter et diaconus aleator et ebrius esse non debeat. Similiter clerici et laici, si permanserint in alea, communione priuentur.

204. Ut nemo clericorum usuras accipiat. Quoniam uenerandi canones et diuina prohibet au toritas usuras accipere, ideo nullus hoc clericorum facere presumat, et in quantum potuerint, laicis uetare studeant.

 205. Ut diem dominicum, in quo Dominus resurrexit, cuncti uenerabiliter colant. Placuit, ut fideles diem dominicum, in quo Dominus resurrexit, uenerabiliter [4 1Kb] colant. Nam si pagani ob memoriam et reuerentiam deorum suorum quosdam dies colunt, et Iudei more carnali sabbatum carnaliter obseruant, quanto magis christianis iste dies honorifice colendus est, ne in illo sancto die uanis fabulis aut locutionibus siue cantationibus uel saltationibus, stando in biuiis et plateis, ut solet, inseruiant. Sed ad sacerdotem aut ad aliquem sapientem et bonum ueniant et eorum predicationibus et bonis locutionibus, que ad animam pertinent, utantur. Et illo die seu sabbato ad uesperas et ad matutinas siue ad missam cum eorum oblationibus, si fieri potest, omnes canendo kirie eleison, ueniant, et eundo et redeundo kirie eleison decantent. Similiter et pastores pecorum eundo et redeundo in campum et ad domum  faciant, ut omnes eos ueraciter christianos et deuotos esse cognoscant.

206. De reconciliandis penitentibus. Quia uera necessitate prepedimur canonum statuta de reconciliandis penitentibus pleniter obseruare; propter a omnino non dimittatur, ut unusquisque presbiter iussione episcopi de occultis tantum, quia de manifestis episcopos semper conuenit iudi are, statim post acceptam confessionis penitentiam singulos data oratione reconciliari. Morientibus uero sine cunctamine communio et reconciliatio prebeatur.

207. Quot sint dies purificationis mulieris. Cum enixa fuerit mulier, post quot dies debeat ecclesiam intrare, testamenti ueteris preceptione didicimus, ut pro masculo diebus 33, pro femina autem 66 debeat abstinere. »Quod tamen, ut ait sanctus Gregorius,  sciendum est quia in mysterio accipitur; nam si hora eadem, qua genuerit, actura gratias intret ecclesiam, nullo peccati pondere grauatur. uoluptas enim carnis, non dolor in culpa est. In carnis commixtione uoluptas est, in prolis uero prolatione gemitus. Unde et ipsi primo matrimonio dicitur: In doloribus paries. Si itaque enixam mulierem prohibemus ecclesiam intrare, ipsam ei penam suam culpam eputamus.«

208. Ut missarum celebrationes in locis incongruentibus non fiant. Placuit, ut fideles missarum celebrationes in locis non consecratis et incongruentibus facere [1 1Kb] omnino non debeant nisi causa hostilitatis uel longinqui itineris: et id in altaribus ab episcopo consecratis fieri, si [2 1Kb] necessitas compellat. Sacerdotes tamen, qui in locis illicitis et non consecratis missas cantare presumunt, gradum se sciant amissuros [3 1Kb] . Melius est enim missam non audiri, quam eam ubi non licet nec oportet celebrare aut audire. Et  de usura ut non fiat omnes admoneantur.

209. De propinquitate. In quarta propinquitate carnis, quinta sextaque non licet nubere, sicut in lege scriptum est: Omnis homo ad propinquam sanguinis sui non accedat, ut reuelet turpitudinem eius, id est, usque ad septimum gradum. Legitimum coniugium non licet separari sine consensu amborum, ita tamen ut ambo Deo seruiant innupti. Potest autem alter alteri licentiam dare accedere ad seruitium Dei, si ipse [4 1Kb] tamen innuptus uel innupta permanserit. In ueteri testamento taliter legitur de coitu cum pecoribus: Mulier, que subcubuerit cuilibet iumento, simul interficiatur cum eo. In nouo illa, sicut ille, qui cum pecoribus coierit, quindecim annis, alii undecim [5 1Kb] peniteat. Animalia coitu hominum polluta occidantur carnesque canibus proiciantur; sed coria eorum assumantur. Ubi autem dubium est, non occidantur.

210. De seruo, qui damnum cuilibet intulerit, quid  agendum sit. Nemini liceat seruum suum propter damnum ab illo cuilibet inlatum dimittere, sed iuxta qualitatem damni dominus pro ipso respondeat uel eum in compositionem aut ad penam petitori offerat. Si autem seruus perpetrato scelere fugerit, ita ut a domino penitus inueniri non possit, sacramento se dominus excusare studeat, quod nec sue uoluntatis nec conscientie fuisset, quod seruus eius tale facinus commisit. Sicut petierunt, ita domnus imperator consensit.

211. De eo, qui ad mallum legibus mannitus fuerit et non uenerit. Si quis ad mallum legibus mannitus fuerit et non uenerit, si eum sunnis [6 1Kb] non detinuerit, quindecim solidis culpabilis iudicetur. Similiter ad secundam et tertiam. Si autem ad quartam uenire contempserit, possessio eius in bannum mittatur, donec ueniat et de re, pro [7 1Kb] qua interpellatus fuerit, iustitiam faciat. Si infra annum non uenerit, de rebus eius, que in banno [8 1Kb] misse sunt, rex interrogetur,  et quicquid inde iudicauerit, fiat. Prima mannitio super noctes 7, secunda super 14, tertia super 21, quarta super 42. Similiter et de beneficio hominis, si forte res proprias non habuerit, mittatur in bannum, usque dum rex interrogetur.

212. De eo qui filios non habuerit et in eorum loco alium sibi heredem facere uoluerit. Qui filios non habuerit et alium quemlibet heredem sibi facere uoluerit, coram rege uel coram comite et scabinis uel missis dominicis, qui ab eo ad iustitias faciendas in prouincia fuerint ordinati, traditionem faciat.

213. De denarialibus, qualiter possint hereditare. Homo denarialis non antea hereditare in suam agnationem poterit, quam usque ad tertiam generationem perueniat. Homo cartolarius [9 1Kb] similiter faciat.

214. Ut omne sacramentum in ecclesia iuretur. Omne  sacramentum in ecclesia et super reliquias iuretur; et quod in ecclesia iurandum est, uel cum sex electis, uel si duodecim esse debent, quales potuerit inuenire. Sic [10 1Kb] illum Deus adiuuet et illi sancti, quorum iste reliquie sunt, ut ueritatem dicat: Si res intertiata furto ablata fuerit, liceat ei, super quem res intertiata fuerit, sacramento se excusare de furto, quod nec sue uoluntatis aut conscientie fuisset, quod ablatum est, et aliud tantum sine dampno restituatur.

215. Ut uitia, que remanserunt ex ritu gentilium fideles caueant. Placuit, ut fideles caueant uitia, que ex ritu gentilium remanserunt; id est, magi, arioli, sortilegi, uenefici, diuini, incantatores, somniatorum coniectores, quos diuina fex inretractabiliter puniri iubet. Et ne eos inter se sinant esse, prouidendum illis est.

216. De ecclesiis restaurandis. De ecclesiis emendandis, et ubi in uno loco plures sunt quam opus  sit, ut destruantur, que necessarie non sunt, et alie construantur.

217. Ne presbiteri, priusquam examinentur, ordinentur. Ut presbiteri non ordinentur, priusquam examinentur. Et ut excommunicatio subito et sine causa non fiat.

218. Ut dominici missi scabinos, aduocatos et notarios eligant. Ut missi nostri scabinos, aduocatos et notarios per singula loca eligant et eorum nomina, quando reuersi fuerint, secum scripta deferant.

219. De his qui legem contemnunt seruare. De his, qui legem seruare contempserint, ut per fideiussores in presentiam regis deducantur.

220. Ut fideles se a uitiis abstineant, que quasi naturaliter in usu habentur. Placuit, ut fideles a uitiis detestandis, que habentur quasi naturaliter in usu, se abstineant, que apostolus aperte enumerat, id est, ebrietates, comessationes, contentiones, ire, rixe, dissensiones, detractiones, inuidie, inimicitie;  de quibus apostolus ait: Qui talia agunt, regnum Dei non consequentur. Et [11 1Kb] alibi: Non solum qui faciunt, sed qui consentiunt facientibus. Et de illis dici potest: Letantur, cum male fecerint, et exultant in rebus pessimis.

221. De his qui heribannum soluere debent. Ut illi, qui heribannum soluere debent, coniectum faciant heribannatoribus, et nullum aliud obsequium comitibus uel uicariis faciant.

222. De fugitiuis et peregrinis ut distringantur. De fugitiuis ac peregrinis, ut distringantur, ut scire possimus, qui sint aut unde uenerint.

223. De armillis et bruniis negotiatoribus non dandis. Ut armille et brunie non dentur negotiatoribus.

224. Ut mensure equales fiant. De mensuris, ut secundum iussionem nostram equales fiant.

225. Ut christiani ab otioso sermone se caueant uel a ceteris uitiis. Placuit, ut fideles de otioso sermone,  pro quo in die iudicii secundum Domini sententiam rationes omnes reddituri sumus, et de scurrilitate et stultiloquio et maledictionibus, quoniam iuxta apostolum maledicentes regnum Dei non possidebunt, et de mendacio noxio siue de periculoso assiduoque iuramento et obscenis turpibusque canticis: ab his omnibus cuncti christiani se fortiter cauere debent [12 1Kb] ; ne his studentes per neglegentiam detrimentum suarum patiuntur animarum.

226. Ut super uestituram Pippini regis testimonia, non mittantur. Ut non mittantur testimonia super uestituram domni Pippini regis.

227. Ut nec colonus nec fiscalinus traditiones faciat. Ut nec colonus nec fiscalinus possit alicubi traditiones facere.

228. Ne presumat hominem aliquis sine causa ad  iudicium mittere. Ut nullus presumat hominem ad iudicium mittere sine causa, nisi iudicatum fiat.

229. Si liber homo in monasterio regulari comam deposuerit. Si liber homo in monasterio regulari comam deposuerit, et res suas ibidem delegauerit, promissionem factam secundum regulam firmiter teneat.

230. De coniugio, quod a Deo sit constitutum et quod non causa luxurie, sed causa potius filiorum appetendum sit. Placuit, ut fideles sciant, coniugium a Deo esse constitutum, et quod non sit causa luxurie, sed causa potius filiorum appetendum. Et ut uirginitas usque a nuptias fideliter seruetur. Et uxores habentes neque pellicem neque concubinam habere debeant: quomodo etiam in castitate uxores suas diligere eisque utpote uasi infirmiori honorem debitum impendere. Et quod commixtio carnalis cum uxoribus gratia fieri debeat prolis, non uoluptatis.

231. Ut omnia, que wadiare [1 1Kb] debent, secundum  legem rewadientur. Ut omnia, que wadiare debent, iuxta quod lege continetur, pleniter secundum ipsam legem rewadiata fiant. Et inpostmodum uel domnus rex uel ille, cuius causa est, iuxta quod ei placet, misericordiam faciat.

232. Ut nullus ebrius causam suam possit in mallo conquirere. Ut nullus ebrius suam causam in mallo possit conquirere, nec testimonium dicere. Nec placitum comes habeat, nisi ieiunus.

233. De nullo ad bibendum cogendo. Ut neminem liceat alium cogere ad bibendum.

234. De missis dominicis discurrentibus. De missis nostris discurrentibus uel ceteris hominibus in utilitate nostra iter agentibus precipimus, ut nullus mansionem contradicere presumat nec herbam, excepto suo prato.

235. Ut a coitu pregnantium fideles se abstineant. Placuit, ut fideles se abstineant a coitu pregnantium uxorum, necnon menstruo tempore. Et ut causa fornicationis non sit uxor, secundum Domini sententiam,  dimittenda, sed potius sustinenda. Et quod hi, qui causa fornicationis dimissis uxoribus suis alias ducunt, Domini sententia adulteri esse notantur.

236. De canibus, qui in dextro armo tonsi sunt. De canibus, qui in dextro armo tonsi sunt, ut homo qui eum habuerit, cum ipso cane in presentiam regis ueniat.

237. De capitulis, que in lege nouiter addita sunt. Ut populus interrogetur de capitulis, que in legem nouiter addita sunt. Et postquam omnes consenserint, et manufirmationes suas in ipsis capitulis faciant.

238. Ut nullus ad placitum banniatur preter scabinos septem et qui causam querere debent. Ut nullus ad placitum banniatur, nisi qui causam querere uult aut se ab alio queri scit; exscepto scabinis septem, qui ad omnia placita esse debent.

239. De falsis testibus non recipiendis. Ut falsi testes  minime recipiantur.

240. Qualiter fidelibus christianis incesta cauenda sint. Placuit, ut fideles agnoscant, qualiter incesta christianis cauenda sint, et quod loca Deo dicata frequentius deuotiusque ad Deum exorandum sibique [2 1Kb] propitium faciendum sepius, quam actenus fecissent, frequentent; et quod in basilicis Deo dicatis non sit fabulis otiosis turpibusque et obscenis sermocinationibus uacandum, et negotia secularia publicaque placita habenda; et quod hi qui hec in ecclesiis faciunt, maiora sibi peccata accumulent.

241. De non iurando per uitam regis. Ut nullus presumat per uitam regis et filiorum eius iurare.

242. Ut missi non solum de annuntiatione, sed etiam  de opere breues afferant. Ut missi nostri, qui iam breues detulerunt de annuntiatione, adhuc adducant et de opere.

243. Ut nullus presumat teloneum, rodaticum uel pulueraticum recipere. Ut nullus homo presumat teloneum per uias, nec per uillas rodaticum, nec pulueraticum recipere.

244. Ut fideles iusta iudicia iudicent. Placuit, ut fideles iusta iudicia iudicent et munera pro hoc non accipiant, et ut falsum testimonium uitent, et a detractione se abstineant necnon a ceteris malis, que longum est dinumerare.

245. Ut ecclesie earum iustitiam obtineant. In primis omnium iubendum est, ut habeant ecclesie earum iustitias, et in uita illorum, qui habitant in ipsis ecclesiis, et post uitam [3 1Kb] in pecuniis et in substantiis earum.

246. Ut potestatem episcopi omnes intelligant, et instruantur, qualiter siue secundum canonicam siue secundum  monasticam regulam eis uiuendum sit. Ut omnes episcopi potestatem intellegant, et instruantur, ut uel secundum canonicam uel secundum monasticam regulam regant [4 1Kb] ministeria corum tam in monasteriis uirorum, quam et in puellarum et in forensibus presbiteris seu reliquo populo Dei.

247. De uiduis et orphanis et minus potentibus. Ut uidue, orphani et minus potentes sub Dei defensione et nostra mundeburde [5 1Kb] pacem habeant et eorum iustitias adquirant.

248. De non paruipendenda excommunicatione sacerdotum. Placuit, ut fideles non paruipendant excommunicationem sacerdotum illorum; quoniam si hoc fecerint, iuste [6 1Kb] segregabuntur a cetu christianorum.

249. De episcopis et comitibus, ut sibi consensum inuicem prebant. Ut episcopi cum comitibus stent et comites cum episcopis, ut utrique pleniter suum ministerium peragere possint.

250. Ut latrones uel homicide siue adulteri sub magna  correctione distringantur. Ut latrones uel homicide seu adulteri uel incestuosi sub magna districtione et correctione sint correpti secundum eduam Baiuuariorum [7 1Kb] uel legem.

251. De rebus inuasis. De rebus proprisis, ut ante missos et comites et iudices nostros ueniant ii, qui hoc egerunt, et ibi accipiant finitiuam sententiam, ita ut inantea nullus presumat alterius rem proprendere [8 1Kb] ; sed magis suam causam querant ante iudices nostros, ut diximus, et ibi recipiant quod iustum est.

252. De superbia, propter quam diabolus corruit. Placuit, ut fideles de superbia instruantur, per quam angelus factus diabolus de celo electus est.

253. De eo, cui non recte iudicatur. Ut si aliquis uoluerit dicere, quod iuste ei non iudicetur, tunc in presentiam nostram ueniat. Aliter uero non presumat in presentiam nostram uenire pro alterius iustitia dilatanda.

 254. De inuidia, per quam diabolus hominem eiecit de paradyso. Placuit, ut fideles admoneantur de inuidia, per quam diabolus hominem de paradyso eiecit.

255. De odio et discordia. Placuit, ut fideles ammoneantur de odio et discordia, que caritatem inter proximos extinguunt et dilectionem ouacuant et omnia bona peruertunt et non sinunt proximos in mutua dilectione consistere.

256. Kapitulum hoc, datum anno dominice incarnationis 806. ad Teodonis uillam anno imperii domni Karoli 6. CAP. 1. Ut lectiones in ecclesia distincte legantur. 2. De cantu, ut secundum ordinem et morem Romane ecclesie fiat cantatus. 3 De notariis, ut unusquisque episcopus et abba et singuli comites  suum notarium habeant. 4. De ceteris disciplinis ecclesie, ut secundum canones uel regulam fiant. 5. De medicinali arte, ut infantes hanc discere mittantur. 6. De ecclesiis sine honore manentibus absque officiis et luminaribus; et de his qui decimas assumunt et de ecclesiis non curant, ut hoc omnimodis emendetur; et de altaribus, ut non superflua sint in ecclesiis.

257. De laicis qui nouiter sunt conuersi. De laicis nouiter conuersis, ne, antequam suam legem pleniter uiuendo discant, ad alia negotia mittantur.

258. Ut scribe falso non scribant. De scribis, ut non uitiose scribant.

259. Ut compotus discatur. De compoto, ut ueraciter [1 1Kb] discant omnes.

260. De derelinquentibus seculum propter seruitium Dei. De his qui seculum relinquunt propter seruitium inpediendum et tunc neutrum faciunt, ut unum e duobus eligant, aut pleniter secundum canonicam aut secundum regule institutionem uiuant, aut seruitium  dominicum faciant.

261. Ut serui proprii non tondantur uel ancille non [2 1Kb] uelentur nisi ad mensuram. De seruis propriis uel ancillis, ut non amplius tondantur uel uelentur nisi secundum mensuram. Et ut ibi satisfiat, et uille non sint desolate.

262. Ut superflue congregationes nullatenus fiant. De congregationibus superfluis, ut nullatenus fiant; sed tantos congreget unusquisque, quantis consilium dare potest.

263. De his qui secundum regulam non pulsantur. De his qui non fiunt secundum regulam pulsati, ut deinceps emendetur.

264. Ut infantule non uelentur. Ut infantule parue etatis puelle non uelentur, antequam ille eligere sciant quid uelint, salua canonica auctoritate.

265. De laicis, ut non sint prepositi monachorum. Ut laici non sint prepositi monachorum infra monasterium, nec archidiaconi sint laici.

 266. Ut incestuosi canonice examinentur. De incestuosis, ut canonice examinentur, nec propter alicuius amicitiam quidam relaxentur, quidam constringantur.

267. De his qui per aliquod scelus rebelles fiunt. Ut paci omnes studeant; et qui pro aliquo scelere sibi rebelles sunt, constringantur.

268. De iustitiis ecclesiarum Dei, orphanorum, pupillorum ac uiduarum. Iustitie ecclesiarum Dei, uiduarum, orphanorum et pupillorum et in publicis iudiciis non despiciantur clamantes, sed diligenter audiantur.

269. De iustitiis regalibus. Ut iustitie regales pleniter inquisite fiant.

270. De fame uel ceteris tribulationibus. Si uenerit fames, clades, aut inequalitas eris uel qualiscumque tribulatio, non expectetur edictum dominicum, sed statim deprecetur Dei misericordia. Et in presenti anno de famis inopia, ut unusquisque adiuuet  prout potest, et nemo suam annonam nimis care uendat. Et ne foris imperium nostrum uendatur aliquid alimonie.

271. Ut arma infra patriam non portentur. De armis infra patriam non portandis, id est scutis, et lanceis uel loricis. Si faidosus quis sit, discutiatur tunc, quis e duobus contrarius sit; et ut pacati sint, constringantur ad pacem, etiamsi noluerint. Et si aliter pacificare nolunt, adducantur in nostram presentiam. Et si aliquis post pacificationem alterum occiderit, componat illum et manum, quam periurauit, absque ulla redemptione perdat et insuper bannum dominicum soluat. Et ut serui lanceas non portent. Qui inuentus fuerit post bannum, asta frangatur in dorso eius.

272. Ut omnis homo de duodecim mansis bruniam  habeat. De armatura in exercitu, sicut antea in alio capitulari mandauimus, ita seruetur. Et insuper omnis homo de duodecim mansis bruniam habeat. Qui uero bruniam habens eam secum non duxerit, omne beneficium cum brunia perdat.

273. De negotiatoribus qui partes Sclauorum uel aliarum gentium petierint. De negotiatoribus qui ad partes Sclauorum et Auarorum pergunt, quousque procedere debeant, id est, partibus Saxonie usque ad Bardenwic, ubi preuideat Herti, et ad Cesla [3 1Kb] , ubi Madalgaudus [4 1Kb] preuideat; ad Magadeburc, preuideat Atto [5 1Kb] ; ad Herphesfurt, preuideat Madalgaudus; et ad Alagastat, similiter ad Forachem [6 1Kb] et ad Brehembret [7 1Kb] et ad Ragenesburc [8 1Kb] preuideat Ottulfus, ad Lauariocam Warnarius, ut arma et brunias non ducant ad uendendum. Quod si inuenti fuerint portantes, omnem substantiam eorum auferant ab eis; dimidia quidem pars partibus palatii, alia uero medietas inter iamdictos missos et inuentores diuidatur.

 274. Ut causedici qui adquiescere noluerint, recludantur. De clamatoribus uel causedicis, qui nec iudicium scabinorum adquiescere nec blasphemare uolunt, antiqua consuetudo seruetur, id est ut in custodiam recludantur donec unum e duobus faciant. Et si ad palatium pro hac re reclamauerint et litteras detulerint, non quidem eis credatur, nec tunc tamen in carcerem mittantur, sed cum custodia et cum ipsis litteris eos ad palatium nostrum remittant et ibi discutiantur, sicut dignum est.

275. De iuramento, ut nulli alteri nisi proprio se niori iuramenti fidelitas promittatur. De iuramento, ut nulli alteri per sacramentum fidelitas promittatur nisi nobis et unicuique proprio seniori ad utilitatem nostram et sui senioris; excepto his sacramentis que iuste secundum legem alteri ab altero debentur. Et infantes, qui antea non potuerunt propter iuuenilem etatem iurare, modo fidelitatem promittant.

276. De his, qui conspirationem fecerint, ut tripliciter  iudicentur. Conspirationes quicumque facere presumpserint et sacramento quocumque conspirationem firmauerint, triplici ratione iudicentur. Primo, ut ubicumque aliquod malum propter hoc perpetratum fuerit, auctores facti interficiantur; adiutores uero eorum singuli alter ab altero flagellentur et nares sibi inuicem precidant. Ubi uero nichil mali perpetratum est, similiter quidem inter se flagellentur et capillos sibi inuicem defundant. Si uero per dexteras aliqua conspiratio firmata fuerit, si liberi sunt, aut iurent cum idoneis iuratoribus, quod hoc pro malo non fecissent; aut si hoc facere non potuerint, secundum legem suam componant. Si uero serui sunt, flagellentur; ut de cetero in regno nostro nulla huiuscemodi conspiratio per sacramentum neque sine sacramento fiat.

277. De periuriis, ut caueantur. Precipimus, ut periuria caueantur, nec admittantur testes ad iuramentum antequam discutiantur. Et si aliter discuti  non possunt, separentur ab inuicem et singulariter inquirantur. Et non liceat accusatores testes eligere absente suo causatore. Et omnino nullus nisi ieiunus ad iuramentum uel ad testimonium admittatur. Et ille, qui ad testimonium adducitur, si refutatur, dicat ille qui eum refutat, et probet quare illum recipere nolit. Et de ipso pago, non de altero, testes eligantur, nisi forte longius extra comitatum causa sit inquirenda. Et si quis conuictus fuerit periurii, perdat manum aut redimat.

278. Ut uicedomini, aduocati et centenarii praui auferantur. De aduocatis, uicedominis, uicariis, centenariis prauis, ut tollantur, et tales eligantur qui et sciant et uelint iuste causam discernere et terminare. Et quisquis prauus inuentus fuerit, nobis pro certo nuntietur.

 279. Ut antiqua telonea et iusta exigantur a negotiatoribus, noua uero et iniusta repellantur. Placet nobis ita, ut antiqua et iusta telonea a negotiatoribus exigantur tam de pontibus, quam et de nauigiis seu mercatis. Noua uero siue iniusta, ubi uel funes tenduntur uel cum nauibus sub pontibus transitur seu his similia, in quibus nullum adiutorium iterantibus prestatur, ut non exigantur. Similiter etiam nec de his qui sine negotiandi causa substantiam suam de una domo sua ad aliam aut ad palatium aut in exercitum ducunt. Si quid uero fuerit unde dubitetur, ad placitum nostrum, quod cum missis nostris habituri sumus, interrogetur.

280. De fugitiuis clericis et laicis illud seruandum est, quod in capitulari dominico continetur. De fugitiuis clericis siue laicis, uel etiam feminis, sicut iam in alio capitulari nostro precepimus, ita seruetur.

281. De his qui ad Dei seruitium uolunt accedere, ut absque licentia regali non id agant, qui liberi existunt. Liberi homines, qui ad seruitium Dei se tradere  uolunt, precipimus ut prius hoc non faciant, quam a nobis licentiam postulent; nam quia audiuimus aliquos ex illis non tam causa deuotionis, quam exercitum siue aliam functionem regalem fugiendo, quosdam uero cupiditatis causa ab his qui res illorum concupiscunt, circumuentos audiuimus, et hoc ideo fieri prohibemus.

282. Ut potentiores pauperes non obprimant. De obpressione pauperum liberorum hominum, ut non fiant a potentioribus per aliquod malum ingenium contra iustitiam obpressi, ita ut coacti res eorum uendant aut tradant. Ideo hec de liberis hominibus dicimus, ne forte parentes contra iustitiam fiant exheredati et regale obsequium minuatur et ipsi heredes propter indigentiam mendici uel latrones seu malefactores efficiantur. Et ut sepius non fiant manniti ad placitum [1 1Kb] , nisi sicut in alio capitulari precepimus.

283. Ut ecclesie nouiter inuente sine episcopi probatione  non uenerentur. De ecclesiis seu sanctis nouiter sine auctoritate inuentis, nisi episcopo probante minime uenerentur: salua etiam de hoc et de omnibus ecclesiis canonica auctoritate.

284. De falsis monetis, que contra iustitiam fiunt. De falsis monetis, quia in multis locis contra iustitiam et contra edictum fiunt, uolumus ut in nullo alio loco moneta sit nisi in palatio nostro, nisi forte iterum aliter a nobis fuerit ordinatum. Illi tamen denarii, qui modo monedati sunt, si pensantes et meri fuerint, habeantur.

285. Ut heribannus dominicus fideliter exigatur. De heribanno uolumus, ut missi nostri hoc fideliter exigant absque ullius persone gratia, blanditie [blanditie] seu terrore secundum iussionem nostram; id est de homine habente libras sex in auro, in argento, bruniis, eramento, pannis integris, caballis, ouibus, uaccis uel alio peculio, ita ut uxores eorum uel infantes non fiant dispoliati pro hac re, de uestimentis  eorum accipiant legitimum heribannum, id est libras tres. Qui uero non habuerit amplius in suprascripto pretio ualente nisi libras tres, solidi triginta ab eo exigantur. Qui autem non habuerit amplius nisi duas libras, decem solidos exsoluat. Si uero nisi [2 1Kb] unam libram habuerit, solidos quinque, ita ut iterum se ualeat reparare ad Dei seruitium et nostram utilitatem. Et missi nostri caueant ut diligenter inquirant, ne per aliquod malum ingenium nostram subtrahant iustitiam alteri tradendo aut commendando.

286. Ut census regalis inde soluatur, unde olim exigebatur legitime. Census regalis undecumque olim  legitime exigebatur, uolumus ut inde soluatur siue de propria persona hominis siue de rebus.

287. Quid de latronibus agendum sit. De latronibus sicut iam ante in alio capitulari commendauimus, ita maneat.

288. Quid de illis qui uxores habent fiscalinas, sit agendum. De liberis hominibus qui uxores de fiscis regalibus habent, et de feminis que libere sunt et homines similiter fiscalinos regios hab nt aut accipiunt: ut nec de hereditate parentum uel de causa sua querenda nec de testimonio pro hac re abiciantur; sed talis nobis in hac causa honor seruetur, qualis et antecessoribus nostris regibus uel imperatoribus seruatus esse cognoscitur.

289. De libris canonicis, ut ueraciter habeantur. uolumus et ita missis nostris mandare precipimus, ut in ecclesiis libri canonici ueraces habeantur, sicut iam in alio capitulari sepius mandauimus.

290. De laicis, ut orationem dominicam memoriter discant. Ut laici simbolum et orationem dominicam  pleniter discant. Comites quoque et centenarii, nobiles uiri, legem suam pleniter discant, sicut in alio loco decretum est. Precipimus autem missis nostris ut ea, que multis iam annis per capitula nostra in toto regno nostro mandauimus agere, discere, obseruare uel in consuetudinem habere, ut hec omnia nunc diligenter inquirant et omnino ad seruitium Dei et ad utilitatem nostram uel ad omnium christianorum hominum profectum innouare studeant, et quantum Domino donante preualent, ad perfectum usque perducant et nobis omnino renuntient, quis inde certamen bonum hoc adimplere habuisset, ut a Deo et a nobis gratiam habeat. Qui autem neglegens inde fuerit [3 1Kb] , ut talem disciplinam percipiat, qualem talis sit contemptor recipere dignus, ita ut et ceteri metum habeant amplius.

291. Capitula que ad legem Salicam mittenda sunt de occisione clericorum [4 1Kb] uel aliis causis. Qui subdiaconum occiderit, trecentos [5 1Kb] solidos conponat; qui  diaconum, quadringentos [6 1Kb] solidos conponat; qui presbiterum, sexcentos [7 1Kb] ; qui episcopum, nongentos [8 1Kb] ; qui monachum, quadringentis [9 1Kb] solidis culpabilis iudicetur. Si quis in inmunitate damnum aliquod fecerit, sexcentos [10 1Kb] solidos conponat. Si autem homo furtum aut homicidum fecerit aut quodlibet crimen foris committens infra inmunitatem fugerit, mandet comes uel episcopo uel abbati uel uicedomino uel illi, qui locum episcopi uel abbatis tenuerit, ut reddat ei reum. Si ille contradixerit et eum reddere noluerit, in prima contradictione quindecim solidos componat. Si ad secundam inquisitionem eum reddere noluerit, triginta solidos conponat. Si nec ad tertiam consentire uoluerit quicquid reus damni fecerit, totum ille, qui eum infra inmunitatem retinet nec reddere uult, soluere cogatur. Et ipse comes ueniens licentiam habeat ipsum hominem infra inmunitatem querendi, ubicumque eum inuenire potuerit. Si autem in prima inquisitione comiti responsum  fuerit, quod reus infra inmunitatem quidem fuisset, sed fuga lapsus fuerit; statim iuret, quod ipse ad iustitiam cuiuslibet disfaciendam fugere eum non fecisset, et sit ei in hoc satisfactum. Si autem intranti in ipsam inmunitatem comiti collecta manu quislibet resistere tentauerit, comes hoc ad regem uel ad principem deferat, ut ibidem iudicetur. Et sicut ille, qui in inmunitate damnum fecit, sexentos [11 1Kb] solidos conponere debet, ita qui comiti collecta manu resistere presumit, sexcentos solidos conponat.

292. Capitula que domnus Karolus imperator constituit. Ut nullus ad placitum arma infra patriam portet.

 293. De latronibus. Quicumque post illam missam sancti Iohannis preteriti anni cuidam latroni mansionem dederit, si Francus est, cum duodecim similibus Francis iuret, quod latronem eum fuisse non scisset, licet pater eius sit aut frater uel aliquis propinquus. Si hoc iurare non potuerit et ab alio conuictus fuerit, quod latronem in hospitio suscepisset, quasi latro sit, quia infidelis est noster [1 1Kb] et Francorum; et qui illum suscepit, similis est illi. Si autem audiuit, quod latro fuisset, et tamen non scit firmiter, iuret solus, quod nunquam eum audisset nec per ueritatem, nec per mendacium latronem; aut sit paratus, si ille postea de latrocinio conuincitur, ut similiter dampnetur.

294. Ne aliquis de ignoto homine equum, bouem uel aliud animal emat. Ut nullus comparet caballum, bouem aut iumentum uel aliud animal, nisi illum hominem cognoscat, qui eum uendidit et de quo pago est et ubi manet [2 1Kb] et quis est eius senior.

 295. De illis hominibus qui propter eorum culpas ad mortem diiudicati fuerint et postea eis fuerit uita concessa, quod si iustitiam ab aliis requisierint aut ab eis iustitiam quis querere uoluerit, qualiter inter illos iudicium terminetur. Primo omnium de illis causis pro quibus iudicatus quis [3 1Kb] fuerit ad mortem, nullam potest facere repetitionem, quia omnes res sue secundum iudicium Francorum in publico fuerunt reuocate. Et si aliquid inpostmodum, postquam ei uita concessa est, cum iustitia adquirere potuerit, in sua libertate teneat et defendat secundum legem. In testimonium uero non suscipiatur nec inter scabinos legem iudicando locum teneat. Et si ad sacramentum aliquid ei iudicatum fuerit, quod iurare debeat, si aliquis ipsum sacramentum falsum dicere uoluerit, cum armis contendat.

296. De homine iudicio scabineorum iudicato. Si alicui post iudicium scabinorum fuerit uita conces a et ipse postmodum aliqua mala perpetrauerit et iustitiam  reddere noluerit, dicendo quod mortuus sit et ideo iustitiam reddere non debeat, statutum est, ut superius iudicium sustineat, quod antea sustinere debuit. Et si aliquis aduersus eum aliquid mali fecerit, secundum equitatis ordinem licentiam habeat suam iustitiam requirendi de causa perpetrata, postquam ad mortem iudicatus est. De preteritis uero maneat, sicut supra iudicatum fuit.

297. De eo, qui latronem forbannitum recipit, siue seruus, siue liber sit. De latrone forbannito, liber homo, qui eum susceperit, ut [4 1Kb] quindecim solidos persoluat, seruus centum uiginti ictus accipiat.

298. De comite qui latronem in forbannum miserit, ut aliis uicinis comitibus notum faciat. Ut comes, qui latronem in forbannum miserit, uicinis suis comitibus notum faciat, eundem latronem a se esse forbannitum, ut illi eum non recipiant.

299. De his qui terrenis mercimoniis insistunt, ut magis ob superne uite desiderium, quam pro humana  ambitione faciant. Placuit, ut admoneantur omnes fideles qui negotiis ac mercationibus rerum inuigilant, ut non plus terrena lucra, quam uitam cupiant sempiternam; nam qui plus de rebus terrenis quam de anime sue salute cogitat, ualde a uia ueritatis aberrat, et iuxta quendam sapientem in uita sua perdit intima sua. Sequendus est enim in hac parte, sicut et in ceteris apostolicus sermo, qui ait: Et ne quis supergrediatur neque circumueniat in negotio fratrem suum; uindex est enim Deus de his omnibus. Sicut ab his, qui labori agrorum et ceteris laboribus uictum atque uestitum et necessaria usibus humanis adquirere inhiantes [5 1Kb] instant, decime et elimosine dande sunt: ita his quoque qui pro necessitatibus  negotiis insistunt, faciendum est. Unicuique homini Deus dedit artem, qua pascitur; et unusquisque de arte sua, de qua corporis necessaria uel subsidia habet, anime quoque, quod magis necessarium est, subsidium administrare debet.

300. Ut ecclesiasticis audientia minime denegetur prouocantibus. Placuit, ut a quibuscunque iudicibus ecclesiasticis ad alios iudices ecclesiasticos, ubi est maior auctoritas, fuerit prouocatum, non eis denegetur, qui prouocauerint.

301. Ne episcopus quilibet alterius plebem episcopi uel fines usurpet. Ut episcopus alterius episcopi plebes uel fines non usurpet.

302. De clericis superbis, ut cerceantur. Ut clerici, qui superbi uel contumaces sunt, cerceantur; ut minores, qui maioribus inrogauerunt iniuriam, metum habeant; quia manifestum est illos non esse Dei, qui humilitatem contemnunt, sed diaboli, qui superbie inuentor et princeps est. Unde si quis tumidus  uel contumeliosus extiterit in maiorem natu, contemptus debet contumacie et superbie in omnibus frangi.

303. De his qui statuta patrum uiolant; si laicus fuerit, communione priuetur; si clericus, honore. Si quis statuta supergressus corruperit uel pro nichilo habenda putauerit, si laicus est, communione, si clericus, honore priuetur.

304. De his qui contra suam professionem uel subscriptionem uenerint. Qui contra professionem uel subscriptionem suam uenerit, in concilio deponatur.

305. De presbitero qui se ab episcopo suo diuiserit. Si quis presbiter contra episcopum suum inflatus scisma [6 1Kb] fecerit, anathema sit. Quod si superbia, quod absit, inflatus secernendum se ab episcopi sui communione duxerit ac separatim cum aliquibus scisma faciens sacrificium Deo obtulerit, loco amisso anathema habeatur. Nihilominus et de ciuitate et congregatione, in qua fuerit, longius repellatur, ne uel ignorantes uel simpliciter uiuentes serpentina  fraude decipiat.

306. De presbiteris qui absque episcopi sui conscientia agendam celebrauerint. Si quis presbiter inconsulto episcopo agendam in quolibet loco uoluerit celebrare, ipse honori suo contrarius extitit.

307. Ut episcopus lapsum incurrens, si plures congregare nequiuerit, a duodecim audiatur. Si quis episcopus quod non optamus, in reatum aliquem incurrerit [7 1Kb] , et fuerit ei [8 1Kb] nimia necessitas non posse plurimos congregare, ne in crimine maneat, a duodecim episcopis audiatur.

308. Ut episcopi plebes alienas non usurpent et ut nemo ex eis collegam suum in diocesi uel aliubi supergrediatur [9 1Kb] . Placuit ut a nullo episcopo usurpentur plebes aliene, nec aliquis episcoporum supergrediatur in diocesi [10 1Kb] collegam suum.

309. De episcopo qui ab aliquo inpetitur, uel si ipse questionem aliquam retulerit, ut per episcopos iudices causa terminetur. Si quis episcopus a quoquam  inpetitur, uel ille aliquam questionem retulerit, per episcopos iudices causa finiatur, siue quos eis primates dederint, siue quos ipsi uicinos ex consensu delegerint.

310. Ut nullus episcopus alium episcopum conculcet aut inpediat. Ut nullus episcopus alium episcopum conculcet uel supergrediatur aut aliquod ei incommodum faciat.

311. Ne presbiteri uel diaconi sine conscientia episcoporum suorum aliquid agant. Ut presbiteri uel diaconi sine conscientia episcoporum suorum nichil agant.

312. De loco dando peregrino episcopo, in quo sacrificet. Ut peregrino episcopo locus sacrificandi detur atque benigne suscipiatur.

 313. De non condempnando [1 1Kb] illo, cuius causa diligenter non est examinata. Non est iustum condempnare uirum [2 1Kb] cuius causa ad liquidum non est examinata.

314. De his qui falsa fratribus capitalia obiciunt. Eos, qui falsa fratribus capitalia obiecisse conuicti fuerint, placuit eos usque ad exitum non communicare.

315. De deponendo sacerdote uel le ita, si crimen aliquod de se confessus fuerit. Ut sacerdos uel leuita, si de se crimen aliquod confitetur, deponatur.

316. De his qui libellos famosos inuenti fuerint in ecclesia posuisse [3 1Kb] , ut anathematizentur. Si qui inuenti fuerint libellos famosos in ecclesia ponere, anathematizentur.

317. Ut delator communionem nec in fine accipiat, si inuentus fuerit quilibet per dilationem eius prescriptus uel interfectus. Delator si quis extiterit fidelis, et per delationem eius aliquis fuerit prescriptus uel interfectus, placuit eum nec in fine accipere communionem.

 318. Ne aliquis episcopus uel inferior gradus dominico die quemquam iudicare presumat. Ut nullus episcopus uel quis infra positus die dominico causas indicare presumat. Ceteris uero diebus conhibentibus personis illa que iusta sunt habeant licentiam iudicandi, excepto criminalia negotia [4 1Kb] .

319. De potente, si pauperem expoliauerit et non reddiderit a monente episcopo, ut excommunicetur. Si quis potentum quemlibet expoliauerit et admonente episcopo non reddiderit, excommunicetur.

320. Ut nullus clericus ab episcopo suo recedere presumat et ad alium transire. Ut nullus clericus ab episcopo suo recedat et ad alium se transferat.

321. Ut clerici, qui arma presumpserint, in monasterium ad agendam penitentiam tradantur. Ut cleuici, qui in quacunque seditione arma uolentes presumpserint, reperti amisso ordinis sui gradu in monasterio penitentie contradantur.

322. Ut nullus [5 1Kb] regum huius canonis [6 1Kb] censuram  in aliquo uiolare permittat. Huius constitutionis forma seruetur, ut execrandum [7 1Kb] anathema fiat et uelut preuaricator catholice fidei semper a Domino reus exsistat, quicumque regum deinceps canonis huius censuram in quocumque crediderit aut permiserit uiolandam.

323. Ut unusquisque alterius ruinis succurrat et iram Dei per suam compassionem a se remoueat. Occurrere certe miserorum ruinis debet subsidio unusquisque, quo ualet, et [8 1Kb] releuatione aliene uindicte a se Dei remouere uindictam. Libat enim Domino prospera, qui ab afflictis pellit aduersa.

324. Quod lex, quam rex, qui prior fuit, instituit, ab illo, qui ei successerit, pari sententia roborata sit. Legem, quam noster edidit princeps, stabili robore firmamus atque ut futuris temporibus obseruetur pari sententia definimus.

325. Ut in metropolitana sede ad synodum agendam omnes pontifices conferantur. Placuit definire, ut  paternis institutionibus obsequentes in metropolitana sede tempore, quo omnes prouinciales elegerint pontifices, ad synodum faciendam deuotis studiis conferamus.

326. Ut dignitatem amittant omnes, qui ad expeditionem exercitus non pergunt aut de exercitu fugiunt. Placuit, ut omnis, qui aut in expeditionem exercitus absque graui necessitate non progreditur, aut de exercitu fugit, te timonio dignitatis sue sit inreuocabiliter carens; ita ut in quibusdam uillulis uel territoriis siue uicis pestis [9 1Kb] huius infamationis habitatores ipsorum locorum sint degeneres, et testificandi uel accusandi nullam habeant licentiam.

327. Ut christiani ex propinquitate sui sanguinis  connubia non ducant. Ut christiani ex propinquitate sui sanguinis connubia non ducant, nec sine benedictione sacerdotis nubere audeant.

328. Ut non uarientur, que propter utilitatem sunt instituta. Que ad perpetuam utilitatem sunt instituta, nulla commutatione uarientur; nec ad priuatum trahantur commodum, que ad bonum sunt commune prefixa. Et manentibus terminis, quos statuerunt patres, nemo dampnet alienum; sed intra fines proprios atque legitimos, prout quis uoluerit, in latitudine se caritatis exerceat.

329. De fide Nicena seruanda. Et ut priuilegia ecclesiarum integra maneant. Ut fides Nicena seruetur, et priuilegia ecclesiarum inlibata permaneant.

330. Quod contra caput non sit agendum. Contra caput etiamsi faciendum est, non libenter admittimus.

331. De presbiteris qui contra canones ad comitatum ire uoluerint susceptis, qui dominico decreto [10 1Kb] communione alieni decernuntur. Ex relatione quorundam  didicimus, qualiter presbiteri, qui contra canones aduersum nos ad comitatum nescio qua audaci temeritate ire uoluerunt, suscepti sunt. Unde has ad uos litteras destinamus, in quibus decreto nostro sancimus memoratos perturbatores a communione esse alienos debere. Et illos, qui effrenato huic facto consilio assensum commodare uoluerunt, uestre caritatis est estimare, qualiter habeantur. Quibus obicere debetis, quod iuxta canones fortiter incurrere et qualiter presbiteros non decebat rebelles existere tentauerunt. uos autem monemus in speculis esse debere, neque in eorum proruptam audaciam [11 1Kb] deuenire, quos anathematizatos scit sancta et apostolica ecclesia.

332. De sacerdotum Domini causis non terminandis priusquam ex utraque parte fideliter audiantur, et pariter ac diligenter perscrutentur. Nos, qui sacerdotum Domini natura uolumus esse iura, nichil possumus in incognitis rebus in cuiusquam partis iudicio definire, priusquam uniuersa que gesta sunt ueraciter  audiamus.

333. Quod Dominus, qui animas hominum saluat, imitatores nos uelit sue esse pietatis. Dominus, qui uenit animas hominum saluare, non perdere, imitatores nos uult esse sue pietatis, ut peccantes quidem iustitia coherceat, conuersos autem a misericordia non repellat.

334. De religionis periculo ab uniuscuiusque pietatis conscientia remouendo. Remouete, quesumus, a uestre pietatis conscientia periculum religionis et fidei. Et quod in secularibus negotiis uestre equitati conceditur, in rerum diuinarum pertractatione prestate, ut Christi euangelio uim non inferat presumptio.

335. Ut suarum rerum et omnium ecclesiarum sint communione contenti, quorum causa adhuc terminanda est. Illud quod ab antecessoribus nostris constitutum est, et nos approbamus, ut suarum rerum omniumque ecclesiarum communione sint interim contenti, quousque a nobis causa terminetur.

 336. Ut non sinantur incurri, quorum causa incerta est. Ne cuiusquam procaci inpudentique uersutia, quasi incertum quid sequendum sit, sinatis incurri, cum ab euangelica apostolicaque doctrina nec in uno quidem uerbo liceat discedere, aut aliter de scripturis diuinis habere, quam beati apostoli et patres nostri didicerunt atque docuerunt.

337. De his qui a sedibus suis fuerunt pulsi, et alii in illorum locum substituti sunt. Plurimos fratres sedibus suis pulsos et in exilia audiuimus deportatos, atque in loco superstitum [12 1Kb] alios substitutos. His primitus uulneribus adhibeatur medicina iustitie, ne quisquam ita careat propriis, ut alter utatur alienis. Quem errorem omnes relinquant. Nemini quidem  perire honor debeat. Sed illis, qui pro fide laborauerunt, prius cum omni priuilegio suo oportet ius proprium reformari.

338. De his qui non debent redire ad militiam secutarem. Quod ad militiam secularem post penitentiam redire nemo debeat; nec eis iustam superesse querimoniam, qui se ab incoatis disceptationibus sponte subtraxerint.

339. De his quos oportet maiori auctoritate curari. Si exstiterint aliqui fratres desides uel neglegentes, quos oporteat maiori auctoritate curari, sic tamen est adhibenda correctio, ut semper sit salua dilectio. Unde apostolus Timotheum imbuens dicit: Seniorem ne increpaueris, sed obsecra ut patrem. Que moderatio si quibuscumque inferioribus membris ex apostolica institutione debetur, quanto magis fratribus et cepiscopis nostris reddenda est?

340. Ut non imponat aliquis alicui pondus, quod ipse ferre non ualeat. Sicut non uult aliquis grauis  oneris sarcinam ferre, ita non audeat alii graue pondus imponere.

341. Ut nullus apostolicas sanctiones temerare presumat. Ita unanimes diuinis apostolicis constitutionibus seruiatis, ut in nullo patiamini pia canonum decreta uiolari. Ut nulli fas sit sine status sui periculo uel diuinas constitutiones uel apostolice sedis decreta temerare.

342. De amicitia et familiaritate seruanda; quam qui non contendunt, facile seruant. Omnes, ut non contendant, protegat amicitia. Nam et apostolus ad Corinthios scribit: Cum sint inter uos emulationes et contentiones, nonne carnales estis et secundum hominem ambulatis? Nihil per contentionem neque per inanem gloriam; sed in humilitate mentis inuicem estimantes semetipsos non sua singuli respiciant, sed aliorum.

343. Ut aliene gentis homines ad exercitium imbuantur legibus. Aliene gentis homines legibus ad exercitium imbui et permittimus et optamus. Ad negotiorum  uero discussionem resultamus et prohibemus; quamuis enim eloquiis polleant, tamen difficultatibus herent.

344. De seruo non credendo, si super aliquem crimen obiecerit. Seruo penitus non credatur, si super aliquem crimen obiecerit, aut si etiam dominum suum in crimine impetierit. Nam si in tormentis positus exponat quod obicit, credi tamen illi nullo modo oportebit [1 1Kb] .

345. Ut testes testimonium nisi presentes non dicant. Testes non absentes neque per epistolam testimonium dicant, sed presentes quam nouerunt et uiderunt non taceant ueritatem. Nec de aliis negotiis testimonium dicant, nisi de his tantummodo, que sub presentia eorum acta esse noscuntur. Super qua re sacra scriptura testatur dicens: Damus, inquiunt pharisei ad milites, uobis pecuniam, et dicite quia uobis dormientibus uenerunt discipuli Iesu et abstulerunt  eum. Unde ait Augustinus: »Dormientes testes adhibes! uere tu ipse obdormisti, qui scrutando talia defecisti. Si dormiebant, quid uidere potuerunt? Si nichil uiderunt, quomodo testes sunt? Sed defecerunt scrutantes scrutationes.«

346. De pactis et placitis conseruandis. Pacta uel placita, que per scripturam legitime ac iustissime facta sunt, dummodo in his dies uel annus sit euidenter expressus, nullatenus inmutari permittimus.

347. Quod hec sit uera caritas, qua Deus proximusque diligitur. Et idcirco ammonendi sunt omnes fideles, ut hanc obseruare curent. Placuit, ut admoneantur omnes fideles, quod hec sit uera caritas, quia Deum diligit homo plusquam se, et proximum tanquam se; et quia nichil uult alii facere nisi quod sibi uult fieri, et plura, que recenseri longum est.  Nam quicumque in potu et cibo et dandis atque accipiendis rebus caritatem putant, non mediocriter errant, dicente apostolo: Regnum Dei cibus et potus non est. Nam et ipsa, quando cum caritate fiunt [2 1Kb] , bona sunt et inter uirtutes computanda.

348. Ut contra extraneos parentela aut propinquitas testimonium minime dicat. Fratres, sorores, uterini, patrui, auunculi, matertere, seu eorum filii, item nepos, neptis, consobrini, uel amitini, seu etiam quidam ex propria consanguinitate in iudicio aduersus extraneos testimonium dicere non permittimus; nisi forsitan parentes eiusdem cognationis inter se litem habuerint, aut in causa de qua agitur aliam omnino ingenuitatem deesse constiterit.

349. Contra priorum definitionem filio uel heredi non licere uenire. Filio uel heredi contra priorum iustam aut legitimam definitionem uenire non liceat, quia iuste repellitur presumptio illius, qui facta seniorum iniuste conatur inrumpere.

 350. Non est danda passim accusandi uel puniendi licentia. Non passim damus accusandi uel puniendi licentiam, nisi aut manifestis indiciis patuerit scelus, aut legitime fuerit idipsum malum accusatum atque conuictum; quatinus nulla uideantur intentione uel ordine patrum transgredi precepta sanctorum, aut obuiare [3 1Kb] sacris regulis antiquorum.

351. Si de fure quis nesciens aliquid comparauerit. Uniuersam rem nulli ingenuo liceat de incognito homine comparare, nisi certe fideiussorem adhibeat, cui credi possit, ut excusatio ignorantie auferatur. Quod si aliter fecerit qui comparauerit, a iudice districtus auctorem [4 1Kb] presentet infra tempus sufficienter a iudice constitutum. Quem [5 1Kb] si non potuerit inuenire, adprobet se aut sacramento aut testibus innocentem, quod eum furem nescierit; et quod apud eum agnoscitur, accepta pretii medietate [6 1Kb] restituat; atque ambo datis inuicem sacramentis promittant, quod furem fideliter querant. Quod si omnino furem inuenire nequiuerint, rem tantum,  que empta [7 1Kb] est, domino rei emptor ex integritate reformet. Si uero dominus rei furem nouerit et eum publicare noluerit, rem ex toto amittat, quam emptor quiete possideat. Hec et de seruis forma seruabitur.

352. Ne testificentur manumissi. Libertus uel liberta in nullis negotiis contra quemquam testimonium dicere admittantur, excepto in aliquibus causis, ubi ingenuitas deesse dinoscitur, sicut premissum [8 1Kb] est et de seruis: quia indignum nostra pensat clementia, ut libertorum testimonia ingenuis damna concutiant. Qui uero de eisdem fuerint progeniti, ad testimonium in tertia generatione admittantur.

353. Si possessor per uiolentiam expellatur. Quicumque uiolenter expulerit possidentem, priusquam pro ipso iudicis sententia procedat, si causam meliorem habuerit, ipsam causam, de qua agitur, perdat: ille uero, qui uiolentiam pertulit, uniuersa in  statu quo fuerant recipiat, et que possedit securus teneat. Si uero illud inuadit, quod per iudicium obtinere potuerit, et causam amittat, et aliud tantum, quantum inuasit, reddat expulso.

354. Si ad diripiendum quisque alios inuitasse reperiatur. Si quis ad diripiendum alios inuitauerit, ut cuiuscumque rem euertat [9 1Kb] , aut pecora uel animalia quecumque diripiat [10 1Kb] , illi, cuius res direpta est, in septuplum que sublata sunt restituat. Hi uero, qui cum ipso fuerint, si ingenui sint, quinos solidos conponere conpellantur; aut si non habuerint, unde conponant, centum [11 1Kb] quinquaginta flagella suscipiant. Si uero serui hoc sine domini uoluntate commiserint, centenis quinquagenis flagellis uerberentur, et ab eis res omnes integro in statu reddantur.

355. Ut socios suos nominet, apud quem pars rapine  fuerit inuenta. Apud quem scelus agnoscitur et pars rapine fuerit inuenta, statim socios suos nominare cogatur. Quod si nominare noluerit, teneatur ad uindictam. Quod si honestior persona est, et pro scelere rationem reddat et que ablata uel euersa fuerant, quadrupli conpositione [1 1Kb] restituat. Quod si certe apud seruum rapine pars reperiatur, centum quinquaginta [2 1Kb] flagella publice extensus accipiat, et socios suos nominare non differat.

356. De his qui diripienda indicare repperiuntur. Quicumque ingehuus uel seruus aliquid diripiendum indicauerit, ut cuiuscumque res euertatur aut pecora uel iumenta diripiantur, et ex hoc certis probationibus publice conuictus inueniatur, pro eo quod indicauit, si [3 1Kb] ingenuus est, que euersa uel ablata sunt legibus in duplo restituat et nobis bannum nostrum, id est sexaginta solidos, conponat. Si uero seruus uel colonus fuerit, centum quinquaginta [4 1Kb] flagella publice extensus bene impressa [5 1Kb] accipiat, et  insuper ea, que ablata sunt, secundum suam legem restituat.

357. De non suscipienda criminatione aduersus doctorem, neque accusatorem aduersus eum audiendum. Criminationes aduersus doctorem nemo suscipiat, nemo audiat; quia indignum est ut hi qui throni Dei uocantur, aliqua motione turbentur.

358. Ne unus episcopus cognitionem sibi uindicet. Placuit, ut unus episcopus non uindicet sibi cognitionem.

359. Ut hi, quorum libertas nescitur, nequaquam accusent sacerdotes. Quorum fides, uita et libertas nescitur, non possint accusare sacerdotes.

360. Ut absentes non iudicentur. Aduersus absentes non iudicetur. Quod si factum fuerit, prolata sententia non ualebit.

361. De his qui falsa aliis inrogant. Omnis qui falsa aliis intulerit, puniatur et [6 1Kb] pro falsitate ferat infamiam.

362. Ne uiles persone ad accusandum sacerdotes  admittantur. uiles persone nullatenus admittantur ad accusationem sacerdotum.

363. Ne iudices causam persone absentis sua sententia presumant. Caueant iudices ecclesie, ne absente eo, cuius causa uentilatur, sententiam ferant; quia irrita erit, immo et causam in synodo pro facto [7 1Kb] dabunt.

364. Ne aliquis criminosus episcopum accuset. Nulli criminoso liceat episcopum accusare.

365. Quod qui episcopum accusat, Dei ordinationem accusat. Dei ordinationem accusat, in qua constituuntur, si quis episcopos [8 1Kb] accusat uel condemnat [9 1Kb] , dum minus spiritalia quam terrena sectatur.

366. Ut litem habentes, siue petitor, seu possessor, si antistitum iudicium elegerint, ad eos dirigantur. uolumus atque precipimus, ut omnes ditioni nostre Deo auxiliante subiecti, tam Romani, quam Franci, Alamani, Baiowarii, Saxones, Thuringii, Fresones, Galli, Burgundiones, Britones, Longobardi, Wascones,  Beneuentani, Gothi, Hispani ceterique nobis subiecti omnes, licet quocumque uideantur legis uinculo constricti uel consuetudinario more connexi, hanc sententiam, quam ex sextodecimo Theodosii imperatoris libro, capitulo uidelicet 11, ad interrogata Ablauii ducis illi et omnibus rescriptam sumpsimus, et inter nostra capitula pro lege tenenda consultu omnium fidelium nostrorum tam clericorum quam et laicorum posuimus legem cunctis perpetuo tenendam [10 1Kb] , id est: »Quicunque litem habens, siue  possessor siue petitor fuerit, uel in initio litis, uel decursis temporum curriculis, siue cum negotium peroratur, siue cum iam ceperit promi sententia si iudicium elegerit sacrosancte legis antistitis, illico sine aliqua dubitatione, etiamsi alia pars refragatur, ad episcoporum iudicium cum sermone litigantium dirigatur. Multa enim que in iudicio captiose prescriptionis uincula promi non patiuntur, inuestigat et promit sacrosancte religionis auctoritas. Omnes itaque cause, que uel pretorio iure [11 1Kb] uel ciuili tractantur, episcoporum sententiis terminate perpetuo stabilitatis iure firmentur; nec liceat ulterius retractari iudicium, quod episcoporum sententiis deciderit. Testimonium etiam ab uno licet episcopo perhibitum omnes iudices indubitanter accipiant, nec alius audiatur, cum testimonium episcopi a qualibet parte fuerit repromissum. Illud est enim ueritatis auctoritate firmatum, illud incorruptum, quod a sacrosancto homine conscientia mentis illibate protulerit. Hoc  nos edicto salubri aliquando censuimus, hoc perpetua lege firmamus malitiosa litium semina comprimentes; ut miseri homines longis ac pene perpetuis actionum laqueis implicati ab inprobis petitionibus uel a cupiditate prepropera [12 1Kb] maturo fine discedant. Quicquid itaque de sententiis episcoporum clementia nostra censuerat, etiam hac sumus lege complexi, grauitatem tuam et ceteros pro utilitate omnium imperpetuum obseruare conueniat.«

367. Ut ea illibata seruentur, que patrum auctoritas catholicorum lege instituit. Ea, que circa catholicam legem uel olim ordinauit antiquitas, uel parentum nostrorum auctoritas religiosa constituit, uel nostra serenitas roborauit, nouella superstitione submota integra et inuiolata conseruari [13 1Kb] precipimus.

368. Ut priuilegia, que propter religionem instituta sunt nulla interminatione noua mutilentur [14 1Kb] . Non nouum aliquid presenti sanctione precipimus, sed illa, que olim uidentur indulta, firmamus. Priuilegia  igitur, que olim reuerentia religionis obtinuit, mutilari [15 1Kb] sub pene etiam interminatione prohibemus; ita quoque ut qui ecclesie optemperant, his quibus ecclesia [16 1Kb] beneficiis perfruantur.

369. Ut si chorepiscopi aliquam consecrationem aut confirmationem fecerint, ab episcopis canonice reformentur. Hominum confirmatio, ecclesiarum, altarium, uirginum, krismatum, presbiterorum, diaconorum et subdiaconorum consecrationes a chorepiscopis acte ab episcopis canonice ordinatis sunt reformande canoniceque peragende [17 1Kb] , quia chorepiscopi hec contingere non debuerunt nec agere potuerunt. Non enim ea tribuere ualuerunt, que non habent [18 1Kb] . Nequaquam enim talis ordinatio uel consecratio reiteratio esse a prudentibus et recte sapientibus uidetur, sed irrita talis ordinatio et confirmatio ac consecratio indubitanter fore agnoscitur. Si quis autem chorepiscoporum aliquid ex predictis agere temptauerit, non acta, sed imperfecta atque irrita erunt,  et ipse omni ecclesiastico inreuocabiliter careat gradu.

370. De generali totius populi supplicatione apud principem pro sacerdotum causa, ne in hostem aut pugnam pergerent, et quale eis omnibus ex hoc inmineat periculum. Ex capitulis domni Karoli imperatoris Wormatia generaliter decretis atque ab omnibus [19 1Kb] firmatis et cunctis pro lege tenendis contraditis. Flexis omnes precamur poplitibus maiestatem uestram, ut episcopi deinceps sicut hactenus non uexentur hostibus;  sed quando uos nosque in hostem pergimus, ipsi propriis resideant in parochiis Deoque fideliter famulari studeant et eorum sacrosancta misteria [1 1Kb] canonice et Deo placide peragere satagant, atque pro uobis et cuncto exercitu uestro una cum omnibus sibi commissis orare uiriliter missasque decantare et letanias atque elimosinas agere decertent. Quosdam enim ex eis in hostibus et preliis uulneratos uidimus, et quosdam perisse cognouimus. Hec uero ualde periculosa et oppido sunt cauenda. Que idcirco suggerimus, ne pro talibus uos et nos simul pereamus. Nouit Dominus, quando eos in talibus uidemus, terror adprehendit nos, et quidam ex nostris timore perterriti propter hoc fugere et inimicis terga uertere solent. Plures enim potestis habere preliatores, si illi propriis resident in parrochiis, quam si uobiscum pergunt; quoniam illi, qui eos preuident, omnes tunc pugnabunt; quod modo nequaquam faciunt, sed eos tantummodo custodiunt. Nam sine  dubio potius uobis nobisque proficere possunt, si remanserint, quam si in hostem uel ad pugnam perrexerint: quia tunc eorum precibus adiuuamur, et modo eorum pressuris grauamur. Quando uero Moyses expansis ad celum manibus orabat, uincebat Israhel; et quando a precibus cessabat et manus eius grauabantur, priusquam sustentate fierent et ipse precibus insisteret, uincebatur et terga uertebat. Talibus ergo et multis aliis exemplis fulti, quorum prolixitatem uitantes [2 1Kb] modo non dicimus, quia sapienti semel dicta sufficiunt [3 1Kb] predicta, obnixe omnes precamur et ut concedantur rogamus, quia nullatenus uolumus adsentire [4 1Kb] ut nobiscum ad talia pergant nisi duo aut tres bene docti, electione uidelicet ceterorum, ad benedictionem dandam et ad periclitantium reconciliationem faciendam, ne uos et nos simul cum pluribus pereamus, sed eorum precibus, ut iam memoratum est, fulciamur. Quam formam et de sacerdotibus tenere optamus, id est ut nec illi in hostem nisi bene docti et ipsi electione  atque permissione propriorum episcoporum; qui tamen tales sint, de quorum scientia et uita ac conuersatione omnes securi esse possimus. Illud tamen uel uos uel omnes [5 1Kb] scire cupimus, quod non propterea hec petimus, ut eorum res aut aliquid ex eorum pecuniis, nisi ipsis aliquid sponte nobis dare placuerit, aut eorum ecclesias uiduare cupiamus, sed magis eis, si Dominus posse dederit, augere desideramus; ut et ipsi et uos et nos saluiores simus et Deo potius ipso adminiculante placere mereamur. Scimus enim res ecclesie Deo esse sacratas; scimus eas esse oblationes fidelium et precia peccatorum [6 1Kb] . Quapropter si quis eas ab ecclesiis, quibus a fidelibus collate Deoque sacrate sunt, aufert, procul dubio sacrilegium committit. Cecus enim est, qui ista non uidet. Quisquis ergo nostrum suas res ecclesie tradit, Domino Deo illas offert atque dedicat suisque sanctis, et non alteri, dicendo talia et agendo ita. Facit enim scripturam de ipsis rebus,  quas Deo dare desiderat, et ipsam scripturam coram altari aut supra tenet in manu, dicens eiusdem loci sacerdotibus atque custodibus: »Offero Deo atque dedico omnes res, que hac in cartula tenentur inserte, pro remissione peccatorum meorum ac parentum et filiorum  ad seruiendum ex his Deo in sacrificiis missarumque solemniis, orationibus, luminariis, pauperum ac clericorum elimosinis et ceteris diuinis cultibus atque illius ecclesie utilitatibus. Si quis autem eas inde, quod fieri nullatenus credo, abstulerit, sub pena sacrilegii ex hoc Domino Deo,  cui eas offero atque dedico, districtissimas reddat rationes.« Ponit etiam [8 1Kb] in ea alias coniurationes, quas enumerare longum est. Nam qui eas inde postea aufert, quid agit nisi sacrilegium? Si ergo amico quippiam rapere furtum est, ecclesie uero fraudare uel auferre indubitanter sacrilegium est. Unde et in sacris canonibus spiritu Dei conditis habetur ita: »Si quis oblationes ecclesie extra ecclesiam accipere uel dare uoluerit preter episcopi conscientiam uel eius, cui huiuscemodi sunt officia commissa, nec cum eius uoluerit agere consilio, anathema sit.« Absit enim, ut rerum ecclesiasticarum cupiditate uel ablatione sacrilegi aut anathema efficiamur aut talibus laqueis umquam deuinciamur; quoniam scimus anathematos homines uel sacrilegos non solum infames et a consortio fidelium, priusquam hec per publicam satisfactionem ecclesie et episcoporum reconciliationem manusque impositionem emendent, alienos esse, sed etiam a regno Dei extorres fieri, si in talibus defecerint, non dubitamus.  Ut ergo omnis suspicio a nobis cunctis sacerdotibus et omnibus Christi et sancte Dei ecclesie fidelibus funditus auferatur, profitemur omnes, stipulas dextris in manibus tenentes easque propriis e manibus eicientes, coram Deo et angelis eius ac uobis cunctisque sacerdotibus et populis [9 1Kb] circumstantibus, nec talia facere nec facere uolentibus consentire, sed magis Deo auxiliante resistere. Et hoc uobis omnibusque fidelibus sancte ecclesie et nostris notum esse cupimus, quod cum his qui absque uoluntate aut consensu uel datione rectoris illius ecclesie, cuius res iuste esse debentur, et maxime proprii episcopi res ecclesie a regibus petere aut retentare uel auferre aut inuadere uel uastare presumpserint, nec in hostem nec ad pugnam ire, nec cibum sumere, nec ad ecclesiam uel ad palatium aut in itinere pergere, nec etiam nostros homines cum eorum hominibus, aut caballos uel reliqua pecora cum eorum pecoribus aut ad pastum ire aut [10 1Kb] simul habitare  uel manere, nec ullam participationem cum eis nisi pro emendatione, ante publicam emendationem et ecclesie satisfactionem umquam scienter aut libenter habere debeamus, ne pro eorum iniquitatibus atque flagitiis una cum eis et nos et nostri, quod absit, pereamus. Scimus enim, quod perit iustus pro impio. Tales uero a nobis, si nos fideles habere [11 1Kb] uultis, segregate et in ergastulum sub publica penitentia redigite, et postulata concedite. Ut ergo hec omnia a uobis et a nobis, siue a successoribus uestris et nostris, futuris temporibus absque ulla dissimulatione conseruentur, scriptis ecclesiasticis inserere iubete et inter uestra capitula interpolare precipite. Quod ita factum esse omnibus liquet.

371. Ne episcopi ad bella pergant. Concessio domni Karoli imperatoris. Omnibus notum esse uolumus, quia non solum ea, que super episcoporum et presbiterorum hostium uexationibus et precibus pro  nobis et uobis fieri rogitastis, concedere optamus, sed quidquid pro sancte Dei ecclesie et sacerdotum siue totius populi et uestra utilitate inueneritis, concedere paratissimi sumus. Et modo ista, sicut petistis, concedimus; et quando uita comite Deo auxiliante ad generale placitum uenerimus, consultu omnium fidelium nostrorum scriptis firmare, nostris nostrorumque atque futuris temporibus inrefragabiliter manenda firmissime Domino amminiculante cupimus. Modo ea, que generalia sunt et omnibus conueniunt ordinibus, statuere ac cunctis sancte Dei ecclesie nostrisque fidelibus ob Dei omnipotentis  amorem et recordationem tradere parati sumus, et ad proximum synodalem [1 1Kb] nostrum conuentum ac generale placitum, ubi plures episcopi et comites conuenerint, ista sicut postulastis firmabimus.

372. Ex quibus supra. Sacerdotibus omnibus [2 1Kb] . Primo omnium monemus, ut fides catholica a presbiteris et episcopis diligenter legatur et omni populo predicetur; quia hoc primum preceptum Domini omnipotentis in lege est dicentis: Audi, Isrel, dominus Deus tuus Deus unus est. Et ut diligatur ex toto corde et ex tota mente et ex tota uirtute.

573. Ex quibus supra. Generaliter omnibus [3 1Kb] . Ut pax sit et concordia et unanimitas cum omni populo christiano inter episcopos, abbates, comites, iudices, et omnes ubique maiores seu minores persone [4 1Kb] pacem habeant; quia nichil Deo sine pace placet, nec munus sancte oblationis ad altare, sicut in euangelio ipso Domino precipiente legitur; quia et illud secundum mandatum est: Diliges proximum tuum sicut temetipsum. Item in euangelio: Beati pacifici,  quoniam filii Dei uocabuntur. Et iterum: In hoc cognoscent omnes, quia mei discipuli estis, si dilectionem habueritis ad inuicem. In hoc enim precepto discernuntur filii Dei et filii diaboli; quia filii diaboli semper dissensiones et discordias mouere satagunt: filii autem Dei semper paci et dilectioni student.

374. Ex quibus supra. Generaliter omnibus. Item habemus in lege Domini mandatum: Non anguriamini [5 1Kb] . Et in deuteronomio: Nemo sit, qui ariolos sciscitetur [6 1Kb] uel somnia obseruet uel auguria intendat. Item: Nemo sit maleficus nec incantator nec fitonis consultor [7 1Kb] . Ideo precipimus, ut cauculatores [8 1Kb] et incantatores uel tempestarii [9 1Kb] uel obligatores non fiant, et ubicumque sunt emendentur uel damnentur [10 1Kb] . Item de arboribus uel petris uel fontibus, ubi aliqui stulti luminaria uel alias obseruationes faciunt omnino mandamus, ut iste pessimus usus et Deo exsecrabilis ubicumque inuenitur, tollatur et destruatur.

375. Ex quibus supra. Generaliter omnibus. Item  ut homicidia infra patriam, sicut lege Domini interdictum est, nec causa ultionis nec auaritie nec latrocinando fiant. Et ubicumque inuenta [11 1Kb] fuerint, a iudicibus nostris secundum legem ex nostro mandato uindicentur. Et non occidatur homo nisi lege iubente.

376. Ex quibus supra. Sacerdotibus omnibus. Ut episcopi diligenter discutiant per suas parrochias presbiteros, ut eorum fidem, baptisma et missarum celebrationes bene sciant, et ut fidem rectam teneant et baptisma catholicum obseruent, et missarum preces bene intellegant, et ut psalmi digne secundum diuisiones uersuum modulentur, et dominicam orationem ipsi intellegant et omnibus predicent intellegendam, ut quisque sciat, quid petit a Deo. Et ut gloria Patri eiusque Filio et Spiritui sancto cum omni honore apud omnes canatur, et ipse sacerdos cum cunctis angelis et populis Dei communi [12 1Kb] uoce, Sanctus, Sanctus, Sanctus cantet. Et omnimodis dicendum  est presbyteris et diaconibus, ut arma non portent, sed magis confidant in defensione [13 1Kb] Dei, quam in armis.

377. Ex quibus supra. Aliquid sacerdotibus, aliquid populo. Item placuit nobis admonere reuerentiam uestram, ut unusquisque uestrum preuideat per suam parrochiam, ut ecclesia Dei suum habeat honorem, simul et altaria secundum suam magnitudinem uenerentur, et non sit domus Dei et altaria sacrata peruia canibus, et ut uasa sacrata Deo cum magna ueneratione habeantur, et ut sacrificia sanctificata  cum magna diligentia ab eis colligantur, qui digni sunt, uel cum honore seruentur, et ut secularia negotia uel uana gloria in ecclesiis non agantur; quia domus Dei domus orationis debet esse, non spelunca latronum. Et ut intentos habeant animos ad Deum, quando ueniunt ad missarum sollemnia; et non exeant ante completionem benedictionis sacerdotalis.

Sex sunt, que odit Dominus, et septimum detestatur anima eius, oculos sublimes, linguam mendacem, manus effundentes sanguinem innoxium, cor machinans cogitationes pessimas, pedes ueloces ad currendum in malum, testem fallacem, et eum qui seminat inter fratres discordias.

Qui secundum Deum sapiens est, secundum Deum beatus est. Melius est uidere quod cupias, quam desiderare quod [14 1Kb] nescias. Ubi fuerit superbia, ibi et contumelia erit: ubi autem humilitas, ibi et sapientia: ubi non est gubernator, populus corruet in malum. Melius autem est, ubi multa consilia: Deus  enim in celo, et tu super terram. Idcirco sint tibi pauci sermones. Multas curas secuntur somnia, et in multis sermonibus inuenitur stulticia.

Obsecramus omnes, ut bonam et probabilem habeant conuersationem, sicut ipse Dominus in euangelio precepit: Sic luceat lux uestra coram hominibus, ut uideant opera uestra bona et glorificent patrem uestrum, qui in celis est; ut eorum bona conuersatione multi pertrahantur ad seruitium Dei. Et non solum seruilis conditionis infantes, sed etiam ingenuorum filios congregent [15 1Kb] sibique socient. Et ut scole gentilium puerorum fiant. Psalmos, notas, cantum, compotum, grammaticam per singula monasteria uel episcopia, et libros catholicos bene habeant emendatos: quia sepe dum bene aliquid Deum rogare cupiunt per mendosos libros male rogant. Et pueros uestros non sinite eos [16 1Kb] uel legendo uel scribendo corrumpere. Et si opus est euangelium, psalterium, missale [17 1Kb] scribere, perfecte etatis homines  scribant cum omni diligentia.

378. Ex quibus supra. Generaliter omnibus. Ut equales mensuras et rectas et pondera iusta et equalia omnes habeant, siue in ciuitatibus, siue in monasteriis, siue ad dandum, siue ad accipiendum, sicut in lege Domini preceptum habemus. Item in Salomone, Domino dicente: Pondus et pondus, mensuram et mensuram odit anima mea.

Et hoc nobis competens et uenerabile uidetur, ut hospites peregrinique et pauperes susceptiones regulares et canonicas per loca diuersa habeant; quia ipse Dominus dicturus erit in remuneratione magni diei: Hospes eram, et suscepistis me. Et apostolus hopitalitatem laudans dixit: Per hanc quidam placuerunt Deo, angelis hospitio susceptis.

379. Ex quibus supra. Aliquid sacerdotibus, aliquid populo. Item ut isti mangones et isti cociones, qui sine omni lege uagabundi uadunt per istam terram, non sinantur uagare et deceptiones in hominibus agere; qui [18 1Kb] nudi cum ferro dicunt alicubi datam  sibi penitentiam uagantes discurrunt. Melius enim uidetur, ut si aliquid inconsuetum et capitale crimen commiserint, in uno loco permaneant laborantes et seruientes et penitentiam agentes, secundum quod sibi canonice inpositum sit.

380. Ex quibus supra. Generaliter omnibus. Statuimus secundum quod in lege Dominus precepit, ut opera seruilia diebus dominicis non agantur, sicut et bone memorie genitor noster in suis synodalibus edictis mandauit, ut uiri talia opera non exerceant, hoc est nec in uinea colligendo, nec in  campis arando, metendo uel fenum secando, uel sepem ponendo, nec concides stirpare, uel arbores cedere, uel in petris laborare, nec domus construere; nec in horto laborent, nec ad placitum conueniant, nec uenationes exerceant. Sed tria tantummodo opera, si necessitas ingruerit summa, agant, et non alia, id est carra hostilia uel uictualia uel si forte necesse fuerit corpus cuiuslibet ducere ad sepulchrum. Item similiter mulieres [1 1Kb] opera textrilia non faciant, nec capulent, nec consuant, nec opera pectilia faciant, nec lanam carpere, nec linum battere, nec in publico uestimenta lauare, nec ueruices tondere habeant licitum, ut omnimodis honoretur dies dominicus, requiesque seruetur; quatinus ad missarum solemnia et ad ecclesiam undique libere conueniant, et laudent Deum pro omnibus bonis, que nobis in illa die fecit. Legimus enim, apostolo dicente: Manifesta autem sunt opera carnis; que sunt fornicationes, immundicie, luxurie, idolorum seruitus, ueneficia, inimicitie, contentiones, emulationes, animositates,  ire, rixe, dissensio es, hereses, secte, inuidie, homicidia, ebrietates, comessati nes et his similia; que predico uobis, sicut predixi, quoniam qui talia agunt, regnum Dei non possidebunt. Ideo hec eadem, que magnus predicator in ecclesia Dei singillatim nominauit, cum studio prohibete, intellegentes, quam sit terribile illud quod dixit: Qui talia agunt, regnum Dei non consequentur. Et omni instantia predicate fidem tenendam Domino. De humilitate uero et paciencia, de castitate et continentia, de benignitate et misericordia, de elemosinis et confessione peccatorum suorum, et debitoribus suis ut secundum dominicam orationem omnibus sua debita dimittant, cunctos monete.

381. Ex quibus supra. Sacerdotibus omnibus. Studendum est episcopis, ut dissidentes fratres magis ad pacem, quam ad iudicium cohortantur.

Auctoritas ecclesiastica atque canonica docet, non debere absque sententia Romani pontificis concilia  celebrare.

Episcopi intercessionem prestent his, qui iniqua ui opprimuntur.

Nullus episcopus nisi in legitima synodo et suo tempore apostolica atque canonica uocatione congregata super quibusdam criminibus pulsatus audiatur.

Nemo episcopum apud iudices seculares accusare presumat, sed apud primates suos.

Accusatores et accusationes, quas leges seculi [2 1Kb] non adsciscunt, canonica funditus repellit auctoritas.

uariis detractionibus et accusationibus non decet labefactari primatem, sed magis patrum regulis roborari. Nam et Liberius papa pro Athanasio duobus annis in exilio trusus est, et multi alii episcopi, qui eum damnare noluerunt, exilio sunt damnati: quorum exemplum omnes conuenit sequi sacerdotes.

Multum derogatio preualet, quando derogator creditur fide dignus. Ideo non omnes admittendi  sunt, sed uiri probatissimi. Primo semper persona, fides, uita et conuersatio accusantium inquiratur. Et postea, que obiciuntur, fideliter pertractentur; quia nichil aliter fieri debet, nisi impetitorum prius uita discutiatur.

Non est auctoritas, quemquam clericorum iudicare uel dampnare, antequam accusatores presentes habeat, locumque defendendi [3 1Kb] accipiat ad abluenda crimina.

Omnis accusatio intra prouinciam audiatur, et a conprouincialibus terminetur. Ultra prouincie terminos accusandi licentia non progrediatur.

Episcopus nec prouocatus pro rebus transitoriis litiget.

Non est iustum iudicare aut condemnare uirum, cuius causa ad liquidum non est examinata.

 Maior a minore non potest iudicari.

Iudicis non est quemlibet iudicare uel condempnare absque legitimo accusatore; quia et Dominus Iudam furem esse sciebat, sed quia non est accusatus, ideo non est eiectus.

Episcopos eiectos atque suis rebus expoliatos in sedes proprias recipi et sua omnia legaliter primo eis reddi sancti canones decreuerunt; et postea si quis eos accusare uellet, equo periculo facere sanciuerunt, iudices esse decernentes episcopos recte sapientes in ecclesia conuenientes, ubi testes essent singulorum, qui oppressi uidebantur.

Placuit, ut si quecumque persona contra episcopum uel actores ecclesie se proprium crediderit habere negotium, prius ad eum recurrat caritatis studio; ut familiari colloquio commonitus ea sanare debeat, que in querimoniam deducuntur. Quam rem si differre [4 1Kb] uoluerit, sententiam suscipiat excommunicationis.

 Si que cause uel contentiones inter clericos et laicos tam maioris ordinis, quam etiam inferioris fuerint exorte, placuit, ut secundum synodum Nicenam congregatis omnibus eiusdem prouincie episcopis iurgium terminetur; nec cui liceat, sine preiudicio tamen ecclesie romane, cui [5 1Kb] in omnibus causis debetur reuerentia custodiri relictis his sacerdotibus qui in eadem prouincia Dei ecclesias motu diuino gubernant, ad alias conuolare prouincias uel aliarum prouinciarum episcoporum iudicium expeti uel pati, nisi fuerit prouocatum. Quod si quis presumpserit, et ab officio cleri depositus et iniuriarum reus ab omnibus iudicetur.

Si autem maiores cause in medio fuerint deuolute, ad sedem apostolicam, ut sancta synodus statuit et beata consuetudo exigit, per iudicium episcopale referatur.

Prudentissime iustissimeque decreta Niceni concilii siue Africani decreuerunt, quecumque negotia in suis locis, ubi orta sunt, finienda; maxime quia  unicuique concessum est, si iudicio offensus fuerit cognitorum, ad concilia sue prouincie uel etiam uniuersale prouocare.

Seruata que scripta est de gubernationibus regula, manifestum est quod illa, que sunt per unamquamque prouinciam, ipsius prouincie synodus dispensat, sicut Niceno constat decretum esse concilio.

Si quis episcopus super certis accusatur criminibus, ab omnibus audiatur uel iudicetur qui sunt in prouincia episcopis.

Quecumque sunt ad religionis obseruantiam pertinentia, locis suis et a sue dioceseos synodis audiantur.

Unaqueque prouincia suo metropolitano et suis comprouincialibus episcopis sit contenta.

Maledictus omnis qui transfert terminos proximi sui. Et dicet omnis populus: Amen. Et reliqua.

Qui [6 1Kb] sunt supra diocesim episcopi, nequaquam  ad ecclesias, que sunt extra prefixos sibi terminos, accedant, nec eas aliqua presumptione confundant.

Non oportet transferri terminos a patribus constitutos, ut alter alterius parrochiam inuadat atque illic celebrare diuina mysteria inconsulto episcopo, [7 1Kb] cui commissa est, presumat.

382. Ex capitulis domni Karoli regis anno regni eius undecimo actis. De his, qui infra regnum sine iussione dominica per uim aliquid rapuerint. Si quis in exercitu infra regnum sine iussione dominica per uim hostilem aliquid predari uoluerit, aut fenum tollere, aut granum, siue pecora maiora uel minora, domusque infrangere uel incendere: Hec ne fiant omnino prohibemus. Quod si ab aliquo presumptioso factum fuerit, sexaginta solidis, si liber est,  sit culpabilis et omnia similia restituat, aut cum duodecim testibus se purget [1 1Kb] . Si uero seruus hoc fecerit, capitali sententie subiaceat, et dominus omnia similia restituat, quia seruum suum non correxit nec custodiuit, ut talia non perpetraret: quoniam si nos ipsos comedimus, cito deficiemus. Unusquisque tamen custodiat exercitum suum, ne aliqua depredatio infra regnum fiat, qui non uult legibus emendare, que sibi commissi iniuste fecerunt [2 1Kb] . Dignum est enim, ut magistri uel seniores pro sibi commissis reddant rationes, si aliquid prede egerint aut iniuste fecerint, eo quod eos ita correctos non habent, ut talia non audeant perpetrare.

383. Ex capitulis domni Ludowici Inghilenaim [3 1Kb] apostolica auctoritate et synodali sanctione omnium uidelicet clericorum ac laicorum generaliter consensu atque hortatu, decretis. Si quis infra regnum rapinam fecerit aut cuiquam nostro fideli eiusque homini aliquid ui abstulerit, in triplo cui aliquid abstulit legibus conponat, et insuper bannum nostrum, id est  sexaginta solidos, nobis persoluat. Postmodum uero ante nos a comite adducatur, ut in bastonico retrusus, usque dum nobis placuerit, penas luat. Nam si publice actum fuerit, publicam inde agat penitentiam iuxta sanctorum canonum sanctionem; si uero occulte, sacerdotum consilio ex hoc agat penitentiam: quoniam raptores, ut ait apostolus, nisi ueram egerint penitentiam, regnum Dei non possidebunt. Qui uero de rebus ecclesiarum aliquid abstulerit, grauius inde iudicetur; quia sacrarum rerum ablatio sacrilegium est et sacrilegus uocatur, qui ex eis aliquid abstulerit aut rapuerit. Extorres namque a liminibus sancte matris ecclesie tales persone usque ad satisfactionem ecclesie, quam leserunt, sunt habende atque infamia notande.

384. De eo qui facultatem depredationis dederit malitiosa factione, ut uiuus conburatur. Si quis scelerata factione facultatem depredationis dederit, uel si quis factam diuiserit, uiuus conburatur.

 385. Ut uexatio in prediis ecclesiarum presumpta ab uniuersis depellatur. Ab omnibus illius usurpationis contumelia depellenda est, ne predia sibi celestium sacrorum dicata a quibusdam irruentibus uexentur. Quod si quis presumpserit, post debite ultionis acrimoniam que erga sacrilegos iure promenda est, exilio publice deportationis uretur.

386. Ut capitale supplicium excipiat, qui uiolentiam commisisse dinoscitur. Qui manifestam detegitur commisisse uiolentiam, non iam relegatione aut deportatione insule plectatur, sed supplicium capitale excipiat, nec interposita prouocationis sententia, que in eum fuerit [4 1Kb] dicta, suspendatur: quoniam multa facinora sub uno uiolentie nomine continentur, cum aliis uim inferre tentantibus, aliis cum indignatione resistentibus uerbera cedesque crebro deteguntur admisse. Unde placuit, ut si forte quis uel ex possidentis parte, uel ex eius qui possessionem temerare temptauerit, interemptus sit, in eum supplicium exeri, [5 1Kb] qui uim facere tentauerit, et  alterutri patri causam malorum prebuit.

387. De eo qui sibi indebitum locum usurpauerit. Si quis indebitum sibi locum usurpauerit, nulla se ignoratione defendat, sitque plene sacrilegii reus, qui hoc agere temptauerit.

388. Ut inuiolata permaneant, que diuersi principes circa sanctas ecclesias statuerunt. Quecumque circa sacrosanctas ecclesias a principibus diuersis sunt statuta, manere inuiolata precipimus.

389. Ut si ecclesie priuilegia alicuius temeritate fuerint corrupta piaculum quinque [6 1Kb] librarum auri pena multetur. Si ecclesie uenerabilis priuilegia cuiusquam fuerint temeritate uiolata uel dissimulatione neglecta, commissum quinque librarum auri condempnatione plectatur.

 390. Ut que diuersi principes statuerunt, uel antistites singuli pro causis ecclesiasticis obtinuerunt, inconuulsa perpetuo seruentur. Quecumque a diuis principibus constituta sunt, uel singuli quique antistites pro causis ecclesiasticis impetrarunt, sub pena sacrilegii iugi et solida eternitate seruentur. Clerici non secularibus iudicibus, sed episcopali audientie reseruentur: fas enim non est, ut diuini muneris ministri temporalium potestatum subdantur arbitrio.

391. De priuilegiis ecclesiarum, quatinus incorrupta persistant. Precipimus, ut priuilegia, que ecclesiis et clericis lege concessa sunt, maneant incorrupta.

392. Quod seruari debeat potius quam auferri, quod sancte Dei ecclesie fuerit collatum. Iniquum est et sacrilegii instar, ut que pro salute uel requie animarum suarum unusquisque uenerabili ecclesie contulerit aut certe reliquerit, ab his, quibus maxime seruari conuenerat, auferri et in aliud transferri.

 393. Ut laicis quamuis religiosis, nulla sit disponendi de rebus ecclesie data facultas. Laicis quamuis religiosis, nulla de ecclesiasticis facultatibus aliquid disponendi legitur umquam adtributa facultas.

394. Quod predones ecclesie sacrilegi sint, sicut scripture testimonio conprobatur. Sacrilegi sunt ecclesie predones. Unde et in concilio Agathensi sub quarto capitulo decretum habetur ita: Amico quippiam rapere furtum est: ecclesie uero fraudari uel abstrahi subripique sacrilegium. Omnes enim contra leges facientes resque ecclesie diripientes uel ecclesias sacerdotesque contra diuinas sanctiones uexantes sacrilegi uocantur, atque indubitanter infames sacrilegique habendi sunt.

395. Quod ea, que Domino consecrantur, ad ius ecclesiasticum pertineant. Ea, que Domino offeruntur uel consecrantur, ad ius pertinent sacerdotum. Et sacrilegi sunt omnes, qui ea auferunt uel in aliud transferunt.

 396. Ut si quis dignitatem presumpserit, quam non meruit a principe uel iusto seniore, sacrilegus habeatur. Si quis presumpserit quam non meruit a principe uel seniore dignitatem, sacrilegus habeatur.

397. Ut illi, qui diuersis sceleribus implicati sunt, ad testimonium non admittantur. Homicide, malefici, fures, sacrilegi, raptores, uenefici, adulteri et qui raptum fecerint uel falsum testimonium dixerint, seu qui ad sortilegos magosque decucurrerint, nullatenus erunt ad accusationem uel ad testimonium admittendi.

398. Ne ante iudex iaculetur in reum sententiam, auam ipse confiteatur aut socii sui eum conuincant. Iudex criminosum discutiens non ante sententiam proferat capitalem, quam aut reus ipse confiteatur, aut conuictus per innocentes testes uel socios criminis sui manifestius conuincatur.

399. Non esse iudicandum aduersus absentes. Aduersus absentes non iudicetur. Quod si factum fuerit, prolata sententia non ualebit.

 400. Ne episcopus quilibet alium conculcet episcopum. Ut nullus episcopus alium conculcet episcopum, nec eum supergrediatur, aut aliquod incommodum ei in sua faciat parrochia.

401. De episcopo deposito, qui se ad Romanum pontificem reclamauerit. Si quis episcopus depositus agendum sibi negotium in urbe Roma proclamauerit, alter episcopus in eius cathedra post apellationem eius, qui uidetur esse depositus, omnino non ordinetur, nisi causa fuerit iudicio Romani episcopi determinata.

402. Ne in predicatores ecclesie detractiones seu uituperationes fiant; quod canonica scriptura damnat. Quod omnibus fidelibus omnibusque ordinibus summopere cauendum sit, ne clanculo aut publice unctum  Domini detractionibus et uituperationibus dilanient, perpendentes illud exemplum Marie, que eo, quod Moysi famulo Domini propter Aethiopissam detraxit, inmunditia lepre multata sit. Et illud psalmiste: Nolite tangere christos meos, et in prophetis meis nolite malignari. Et Dominus per Moysen ait: Diis non detrahes, et principi populi tui non maledices. Et si Dauid, regum iustissimus, in Saul, quem constabat iam a Domino reprobatum et abiectum esse, manum mittere non presumpsit, multo magis cauendum est, ne manum detractionis aut uituperationis siue indiscretionis aut dehonorationis quidam mittant in unctum Domini et in predicatores sancte Dei ecclesie.

403. Quod episcopi inter se corrigere, si quid ortum fuerit, debent. Constantinus imperator de accusationibus episcoporum ait: »He quidem accusationes tempus habent proprium, id est diem magni iudicii, iudicem uero illum, qui tunc futurus est omnes iudicare. Mihi ergo homini constituto de huiusmodi  rebus non licet habere auditorium, sacerdotum scilicet accusantium et simul accusatorum, quos minime conuenit tales debere monstrari qui iudicentur ab aliis.« Imperator quoque ualentinianus de episcoporum causis sic ait: »Supra nos, inquit, est uestrum negotium. Et ideo uos de uestris inter uos agite causis, quia supra nos estis.« Et reliqua.

404. De sacrilegis, quod fures sint teste scriptura. Omnibus sciendum est, quod sacrilegi fures sint cuncti, qui res ecclesie diripiunt, uastant, inuadunt uexantque, aut a iure ecclesiarum quibus tradite fuerant, iniuste alienant. Unde et beatissimus Augustinus in omelia quadragesima octaua euangelii Iohannis ita dicit: »Ecce inter sanctos est Iudas: ecce fur est Iudas; et ne contempnas, fur sacrilegus, non qualiscumque fur, fur loculorum, sed dominicorum loculorum, sed sacrorum. Si crimina discernuntur in foro qualiscumque furti et peculatus  quanto uehementius iudicandus est sacrilegus fur, qui ausus fuerit non undecumque tollere, sed de ecclesia tollere? Qui aliquid de ecclesia aufert uel furatur, Iude perdito comparatur.« Nota, quod aliquid [2 1Kb] de ecclesia tollere furtum esse beatus Augustinus asseueret, et patratorem tanti furti furem sacrilegum appellet, necnon et Iude perdito equiparet. Et post pauca: »Quare, inquit, loculos habuit, cui angeli ministrauerunt, nisi quia ecclesia ipsius loculos suos habitura erat?« Ecce quibus tanti doctoris documentis instruimur, quia quod in capite precessit, in corpore eius, quod est ecclesia, uidetur impletum. Porro Christum et ecclesiam unam personam esse non nescimus. Et ideo que ecclesie sunt, Christi sunt; et que ecclesie offeruntur, Christo offeruntur; et que ab ecclesia eius tolluntur, procul dubio Christo tolluntur. Esto, futurum erat, ut ecclesia Christi nummos haberet. Si nummos, utique et predia et mancipia et diuersarum specierum  innumera ornamenta. Et quia inlicitum sit, ea que conferuntur ecclesie auferri, beati Hieronymi scribentis in expositione Mathei euangeliste uerba ita testantur: »Omnes, inquit, qui stipe templi et his, que conferuntur in usus ecclesie, abutuntur in aliis rebus, quibus suam expleant uoluntatem, similes sunt scribarum et sacerdotum redimentium mendatium et sanguinem Saluatoris.«

405. Quod quicquid offertur Domino, sanctum sanctorum sit et [3 1Kb] ad ius pertineat sacerdotum. Nulli liceat ignorare quod omne, quod Domino consecratur, siue homo fuerit siue animal siue ager uel quicquid semel fuerit consecratum, sanctum sanctorum erit Domino ad ius pertinet sacerdotum; propter quod inexcusabilis  erit omnis, qui ea Domino et ecclesie, cui conpetunt, aufert, uastat, inuadit uel diripit, usque ad emendationem ecclesieque [4 1Kb] satisfactionem: quod [5 1Kb] sit sacrilegus et non tantum sacrilegus, sed etiam fur sacrilegus.

406. De his sacrilegis qui ecclesie eiusque sacerdotibus iniurias inferunt. Si quis in hoc genus sacrilegii proruperit, ut in ecclesias earumque res inruens sacerdotibus et ministris uel ipso cultui locoque aliquid importet iniurie uel inferat ad diuini cultus iniuriam, in conuictos siue confessos reos capitali sententia nouerit uindicandum. Nec expectetur, ut episcopus iniurie proprie ultionem deposcat, cui sanctitas ignoscendi soli gloriam derelinquit [6 1Kb] . Sitque cunctis non solum liberum, sed etiam laudabile, factas atroces sacerdotibus aut ministris iniurias ueluti publicum crimen persequi ac de talibus reis ultionem mereri.

407. Quod omnia, que Deo offeruntur, procul dubio et consecrantur. Omnia que Domino offeruntur, procul  dubio Domino consecrantur. Et non solum sacrificia, que a sacerdotibus super altare Domino consecrantur, oblationes fidelium dicuntur: sed quicquid ei a fidelibus offertur [7 1Kb] , siue in mancipiis, siue in agris, uineis, siluis, pratis, aquis aquarumue decursibus, artificiis, libris, utensilibus, petris, edificiis, uestimentis, pellibus, lanificiis, pecoribus, pascuis, membranis, mobilibus et immobilibus, uel quecumque de his rebus, que ad laudem Dei fiunt uel supplementum sancte Dei ecclesie eiusque sacerdotibus atque ornatum prestare possunt, Domino ecclesieque sue [8 1Kb] a quibuscumque ultro offeruntur, Domino indubitanter consecrantur et ad ius pertinent sacerdotum. Et quia Christum et ecclesiam unam personam esse ueraciter agnoscimus, quecumque ecclesie sunt, Christi sunt; et que ecclesie uel in supradictis uel in quibuscumque speciebus, siue pollicitationibus siue pignoribus, siue scriptis siue corporalibus rebus offeruntur, Christo  offeruntur; et que ab ecclesia eius quocumque commento alienantur uel tolluntur, siue alienando, siue uastando, siue inuadendo, siue minorando, siue diripiendo, Christo tolluntur. Et si ab amico quippiam rapere furtum est, precipue Christo Domino nostro, qui est rex regum et Dominus dominantium, aliquid auferre uel alienare, subripere uel uastare sacrilegium est. Omnes namque ecclesie predones manifestissime sunt sacrilegi; et nullus a sacrilegiis nisi per puram probatamque atque publicam penitentiam et per ecclesie satisfactionem episcoporumque per manus impositionem iuxta canonicas sanctiones reconciliationem regnum Dei possidebit; et non solum a regno Dei fit alienus, sed etiam a liminibus sancte ecclesie et precipue ab illius, quam lesit, usque ad predictam satisfactionem extorris efficitur. Talium uero scelerum patratoribus nisi post predictam satisfactionem nec uiuis nec mortuis communicare minime debemus; quia qui rapit pecuniam proximi sui, iniquitatem facit; qui autem pecuniam  ecclesie abstulerit, sacrilegium facit. Qui non solum sacrilegi, sed etiam fures sacrilegi et lupi atque homicide pauperumque necatores sunt [9 1Kb] , et insuper anathematis uinculo dampnati coram Deo et sanctis eius efficiuntur.

408. Ut christiani ex propinquitate sui sanguinis connubia non ducant [10 1Kb] . Ne christiani ex propinquitate sui sanguinis connubia ducant, nec sine benedictione sacerdotis cum uirginibus nubere audeant, neque uiduas absque suorum sacerdotum consensu et conhiuentia plebis ducere presumant.

409. De eo qui se incestuoso ordine his personis, quibus a diuinis regulis prohibitum est, coniunxerit. Si quis sine gradu se [11 1Kb] incestuoso ordine cum his  personis, quibus a diuinis regulis prohibitum est, coniunxerit, usquequo penitentiam sequestratione testentur, utrique communione priuentur, et neque in palatio habere militiam, neque in foro agendarum causarum licentiam habebunt. Nam eorum qui modo predicto [1 1Kb] se incesto coniunxerint, episcopi seu presbiteri in quorum diocesi uel pago actum fuerit, regi uel iudicibus scelus perpetratum annuntient, ut cum ipsis [2 1Kb] denuntiatum fuerit, se ab eorum communione aut cohabitatione sequestrent. Res autem eorum ad primos parentes usque ad sequestrationem perueniant sub ea conditione, ut antequam segregentur, per nullum ingenium neque per parentes, neque per emptionem neque per auctoritatem regiam ad proprias perueniant facultates, nisi prefatum scelus sequestrationis separatione et penitentia [3 1Kb] fateantur.

410. Ex libro legum Theodosii 3. capitulo 11. de incestis. Quod incesti non sint legitimi heredes, sed infamia sint notate utreque persone.

 411. Ut nullus deuotam Deo uirginem uel uiduam coniugem accipiat. Ut deinceps, sicut canones ecclesiastici prohibent, nullus Deo deuotam uirginem, nullus sub religionis habitu consistentem, siue uiduitatis continentiam professam, uel sui proximam generis, aut etiam de cuius admixtione incestiue notam possit subire infamie, inlicito connubio aut ui aut consensu accipiat coniugem; quia nec uerum poterit esse coniugium, quod a meliori proposito deducitur ad deterius et sub falsi nominis copula, incesta [4 1Kb] pollutione et fornicationis immunditia perpetratur. Hoc uero nefas, si agere amodo cuiuslibet gentis homines sexus utriusque temptauerint, insistente sacerdote uel iudice, etiamsi nullus accuset [5 1Kb] , omnimodis separati exilio perpetuo relegentur [6 1Kb] ; nec aliqua definitione [7 1Kb] sui, quousque uixerint, longitudine temporis excusentur.

412. Quod blasphemiam Deo inferat, qui se cum Deo sacrata miscuerit. Scire uos conuenit, quia  blasphemiam Deo irrogat qui cum Deo sacrata uel cum uelata femina se commaculat.

413. Ut clericus proprio honore priuetur, si cum femina Deo [8 1Kb] sacrata uel uelata se commiscuerit. Si clericus cum uelata femina uel cum Deo sacrata se maculauerit, proprio honore priuetur.

414. Quod sacrilegi et uiolatores iuxta apostolum sint, qui uiolant sacratarum feminarum corpora. Sciendum est omnibus, quod Deo sacratarum feminarum corpora per uotum proprie sponsionis et uerba sacerdotis Deo consecrata templa esse scripturarum testimoniis conprobantur. Et ideo uiolatores earum sacrilegi ac iuxta apostolum filii perditionis esse noscuntur.

415. Quod fornicatio omnibus peccatis periculosior esse perhibetur. Quod pene omnibus peccatis grauior et deterior sit fornicatio, et ueraciter dici potest laqueus mortis et puteus inferni ac uorago perditionis, eo quod adulteri uel luxoriosi propter cordis inopiam perdunt animas suas. Nam ut ait scriptura, pretium  scorti uix unius est panis; et qui se iungit meretrici, unum corpus efficitur; et qui iuxuriatur, mortuus est in corpore uiuente.

416. Quales debeant scripture ualere. Scripture, que diem et annum habuerint euidenter expressum atque secundum legis ordinem conscripte esse noscuntur, seu conditoris uel bestium fuerint signis aut subscriptionibus roborate, omni habeantur stabiles firmitate.

417. Ut ita ualeat commutatio, sicut et emptio. Commutatio si non fuerit per uim et metum extorta, talem qualem et emptio habeat firmitatem.

 418. De excommunicandis iudicibus et potentibus, qui non se emendauerint. Ut iudices aut potentes, qui pauperes obprimunt, si commoniti a pontifice suo se non emendauerint, excommunicentur.

419. Ut episcoporum iudicio incesta matrimonia emendentur. Precipimus, ut iuxta decreta canonum adulteria et incesta matrimonia, que non sunt legitima, prohibeantur et episcoporum iudicio emendentur.

420. Quod in eo loco manendum unicuique, ubicunque uolum uouerit [9 1Kb] . Ut unusquisque in loco, ubi constitutus fuit et ubi uotum uouit, ibi maneat et ibi reddat uota sua.

421. Quod maximum peccatum sit spiritalis commatris coniunctio. Sciendum est omnibus, quod coniunctio spiritalis commatris maximum peccatum sit et diuortio separandum atque capitali sententia multandum, uel peregrinatione perpetua delendum.

422. De eo qui paganas obseruationes fecerit. Decreuimus, sicut et antecessores uel parentes nostri  olim decreuerunt, ut qui paganas obseruationes in aliqua re fecerit, multetur et dampnetur quindecim solidis.

423. Preceptio [10 1Kb] , ut mancipia christiana paganis uel Iudeis non tradantur. Precipimus generaliter omnibus, ut mancipia christiana paganis uel Iudeis non tradantur.

424. Ut omnes nouerint [11 1Kb] , quantum malum sit Deo, sacratas incestare. Iubemus omnes scire omnibusque sacerdotibus predicare atque sub pena sacrilegii denuntiare quantum malum et quam maximum flagitium sit cum Deo deuotis feminis uiduis uel uirginibus, siue cum uelatis, siue cum Deo deuotis, maximeque cum sanctimonialibus et sacratis Deo uirginibus uel uiduis tam in monasteriis quam et extra commisceri. Nam hoc peccatum duplex esse non dubium est. Ut uerbi gratia dicamus, cuius uindicte reus sit puer ante dominum suum, qui uxorem domini sui adulterio uiolauerit; quanto magis ille, qui  sponsam Christi creatoris celi ac terre putredine sue libidinis commaculauerit, dicente beato Paulo apostolo: An nescitis, quia corpora uestra templa sint Spiritus sancti? Et alibi: Nescitis, quia templum Dei estis et spiritus Dei habitat in uobis? Si quis autem templum Dei uiolauerit, disperdet illum Deus: templum enim Dei sanctum est, quod estis uos. Et iterum idololatrie [12 1Kb] seruituti adulteros et fornicatores in sermone et numero peccatorum iungit dicens: An nescitis, quia iniqui regnum Dei non possidebunt? Nolite errare; quia neque fornicarii, neque idolis seruientes, neque adulteri, neque molles, neque masculorum concubitores, neque fures, neque auari, neque ebriosi, neque maledici, neque rapaces regnum Dei possidebunt.

425. Ut quia necessitas bellorum cogit, pars pecunie, que ecclesie debetur, aliquanto tempore sub precario retineatur. Assentimus cum consilio seruorum Dei et populi christiani propter inminentia bella et persecutiones ceterarum gentium, que [13 1Kb] in circuitu  nostro sunt, ut sub precario et censu aliquam partem ecclesialis pecunie in adiutorium exercitus nostri cum indulgentia Dei aliquanto tempore retineamus ea conditione, ut annis singulis de unaquaque casata solidus, id est duodecim denarii, ad ecclesiam uel monasterium reddatur [14 1Kb] ; eo modo ut si moriatur ille, cui pecunia commodata fuit, ecclesia cum propria pecunia reuestita sit; et iterum si necessitas cogat ut [15 1Kb] princeps iubeat, precarium renouetur et rescribatur nouum. Hoc omnino obseruetur, ut ecclesie uel monasteria penuriam et paupertatem non patiantur, quorum pecunia in precario  prestata sit; sed si paupertas cogat, ecclesie et domui Dei reddatur integra possessio.

426. Ut [1 1Kb] ecclesiarum priuilegia uel facultates siue quicquid ad easdem pertinet, nullus inuadere presumat. Precipimus omnibus ditioni nostre subiectis, ut nullus priuilegia ecclesiarum uel monasteriorum infrangere, resque ecclesiarum inuadere uel uastare aut alienare uel facultates earum diripere presumat, nec sine precaria [2 1Kb] possidere pertentet; quia, sicut a sanctis patribus instructi sumus, grauissimum peccatum hoc esse dinoscitur, testante sacra scriptura, que ait: Qui abstulerit aliquid patri uel matri, et dicit hoc non esse peccatum, homicidii particeps est. Pater noster sine dubio Deus est, qui nos creauit: mater nostra ecclesia, que nos in baptismo spiritaliter [3 1Kb] regenerauit. Ergo qui Christi pecunias ecclesie fraudat uel rapit siue uastat uel alienat, homicida ante conspectum iusti iudicis esse deputabitur. De quo quidam sapientum dicit: Qui rapit pecuniam proximi sui, iniquitatem facit; qui autem pecuniam  ecclesie abstulerit, sacrilegium facit.

427. Ut neque rex neque secularium quisquam per uim predia ecclesiarum rapiat, quas [4 1Kb] episcopi, abbates uel abba isse regere uidentur. Omnibus nos ipsos corrigentes posterisque nostris exemplum dantes generaliter interdicimus, ut nullus laicus homo, uel imperator, uel rex, aut aliquis prefectorum uel comitum, seculari potestate fultus, sibi per uiolentiam rapiat aut a nobis competere uel quocumque modo inuadere presumat monasterium aut predia uel quascunque res de potestate episcopi uel abbatis aut abbatisse, et incipiat ipse uice abbatis regere et habere sub se monachos et pecuniam possidere, que fuit Christi sanguine comparata. Talem hominem antiqui patres nominabant raptorem et sacrilegum et homicidam pauperum et lupum diaboli, intrantem in ouile Christi, et maxime anathematis uinculo dampnandum ante tribunal Christi. De talibus memores estote scripture sancti Pauli apostoli ad  Timotheum dicentis: Diuitibus huius seculi precipe non sublime sapere, neque sperare in incerto diuitiarum, sed in Deo, qui prestat omnia. Tales si ecclesie correctionem non recipiunt, ethnicis et publicanis sunt similes, quibus nec uiuis nec mortuis communicat ecclesia Dei, Talibus, qui et hic et ibi [5 1Kb] reperiuntur, cum tuba [6 1Kb] Dei clangamus, ne tacentes dampnemur et simul cum eis pereamus. Si autem impietate [7 1Kb] horribilis est Deo ille, qui impie agit; certe separatus est talis a Deo, et anathemati iuste subicitur. Anathema enim nichil aliud significat, nisi a Deo separationem sicut in ueteri et nouo testamento iudicium de anathemate significat.

428. De his qui non solum de rebus suis aliquid ecclesie conferunt, sed etiam ab aliis conlatas iniuste possident. Placuit nobis et ab omnibus obseruari conuenit, ut quia nonnulli memores sui per quaslibet scripturas pro remedio anime sue de facultatibus suis ecclesiis aliquid contulisse probantur, quod a diuersis Deum minus timentibus actenus mortifera  calliditate tenetur, ita ut aliorum oblatio illis pertineat ad ruinam nec intueri corde possunt diem iudicii Domini, qui hoc cupiditatis delectantur ardore, quicumque inmemor interitus sui res ecclesiis, ut supra diximus, delegatas iniuste possidebit [8 1Kb] presumpseritque retinere, et ueritate conperta res Dei seruis dissimulauerit reformare, ab omnibus ecclesiis segregatus a sancta communione habeatur extraneus, nec aliud mereatur habere remedium, nisi culpam cum propria [9 1Kb] rerum emendatione purgauerit: indigne enim ad altare Domini properare permittitur, qui res ecclesiasticas aut audet rapere aut iniuste  possidere. Qui uero in hac iniqua defensione perdurant, ut necatores pauperum omnes iudicandi sunt, quod eorum taliter alimenta subtraxerint. Sacerdotalis tamen debet esse prouisio, ut uindictam ammonitio manifesta precedat, ut [10 1Kb] res usurpatas iniuste qui abstulit, adhibita equitate restituat. Quod si neglexerit et necessitas conpulerit postea predonem sacerdotalis districtio maturata percellat. Neque quisquam per regna [11 1Kb] absque proprii episcopi auctoritate res dispensare nitatur; quia Dei potentia cunctorum regnorum terminos singulari dominatione concludit. Qui uero his nostris sanctionibus contraierit, et que neglexit, legibus emendare tardauerit, uel deinceps in predicta nequitia perdurare uoluerit, omnes honores quos habere uidebatur, perdat et a nobis seculariter et legaliter strictim fortiterque puniatur, et a sacerdotibus celesti gladio feriatur. Et si se non correxerit, non solum excommunicatus, sed etiam anathematizatus moriatur.

429. De rebus ecclesie, que sibi iure debentur, ne in  aliud transferantur. Sciendum est omnibus, quod sacrilegium sit res ecclesie quocumque modo iniuste ab ecclesiis, quibus iure debentur, auferri et in aliud transferri.

430. Quod homicide ante Deum deputentur, qui res ecclesie uastant. uolumus omnes scire, quod qui Christi et ecclesie pecunias auferunt resque eius fraudant, rapiunt, uastant uel diripiunt, homicide ante Deum esse deputantur; quia res pauperum, quos ecclesia pascere debet, diripiunt.

431. Ut capitali pena multentur qui sacrilegia, adulteria, predationes aut deuastationes exercuerint. Sub pena capitali sacrilegia, adulteria, predationes uastationesque in regno nostro a quibuscumque fieri prohibemus, ita ut si uoluntarie quis ex his unum uel aliquid fecerit, de uita conponat, et omnes res eius, tam mobiles quam et immobiles, fisco nostro socientur uel ecclesie, cuius res uastauerit uel alienauerit aut abstulerit, tradantur. Maximum enim sacrilegium  est, oblationes fidelium, que sunt res ecclesiarum, auferre, uastare, alienare, inuadere, uel subripi [12 1Kb] . Nam, ut ait sacra scriptura, neque sacrilegi, neque adulteri, neque predones, uel uastatores, qui sunt raptores, regnum Dei possidebunt. Et si hi, qui res fratrum diripiunt, a regno Dei alieni fiunt, quid super his fieri putatis, qui res Deo dicatas diripiunt uel auferunt? Nam quanto grauius quis in presenti seculo peccat, tanto grauius in inferno torquebitur.

432. De uiris, quod in castitate uxores suas diligere eisque ut uasi infirmiori custodiam et reliquam necessitatem debeant impendere. Omnes [13 1Kb] scire uolumus, quod iubente Domino uiri uxores suas in castitate debeant diligere; et eis utpote uasi infirmiori honorem et custodiam atque cuncta, que necessaria sunt, prout quisque potuerit, ministrare fideliter debebit. Quod et nos, qui ministri Domini sumus nec sine causa Dei gladium portamus, episcopali in uice omnium episcoporum atque regali auctoritate pro uiribus cunctos agere iubemus.

 433. De conseruanda fide inter uirum et uxorem. Scire omnes uolumus, sicut et sepius a Domini episcopis et reliquis Dei seruis admoniti sumus, quod uiri uxoribus suis et uxores similiter uiris suis ueraciter fidem et dilectionem seruare debent, et non in aliquo ab his declinare, et quod non liceat coniugatis neque pellicem neque concubinam habere.

434. Ne clerici cuiuslibet ordinis a quibuslibet [14 1Kb] laicis iniurientur, uel apud alios quam apud episcopos accusentur. Ut neque presbiter neque diaconus neque subdiaconus de ecclesiis trahantur aut iniuriam aliquam eorum inscio episcopo patiantur. Sed quidquid  quis aduersus eos habuerit, in notitiam episcopi proprii perducat; et ipse causam iustitia preeunte discutiens, animo clericos accusanti satisfaciat.

435. Ut hi [1 1Kb] , qui innocentes apud principem uel apud alios accusauerint damnentur [2 1Kb] . De his, qui innocentes ad principes aut iudices accusare conuicti fuerint, si clericus honoratior fuerit, ab officii sui ordine degradetur; si uero secularis, penam,  quam ipsi, si conuicti essent, passuri erant, patiatur. Et insuper si talis causa fuerit, unde uiuere debeant, a sacerdotibus publica penitentia multentur, ut spiritus saluus sit in die Domini.

436. Ut clerici de his causis quas seculi leges non admittunt [3 1Kb] minime impetantur. Nulle cause a iudicibus ecclesiasticis audiantur, que legibus non continentur uel que prohibite esse noscuntur.



LIBER TERTIUS.


Nonnulla hec capitula pro breuitate libri canonum atque leuitate a domno Karolo et a suis [1 1Kb] , sapientissimis episcopis excerpta sunt, quedam de capite sententie, quedam uero de medio, quedam autem de fine. Que ualde necessaria habenda sunt, atque memoriter retinenda. Reliqua uero tam ab eisdem, quam et postea a domno Hluduwico filio eius suisque proceribus aucta sunt.

 1. De primatu ecclesiarum et sacerdotum. Ut unaqueque ecclesia siue unusquisque sacerdos suum primatum teneat, sicut in antiquis canonibus constitutum est.

2. Ut omnis ordo clericorum episcopo suo subiectus maneat. Clerici, qui preficiuntur in ptochiis [2 1Kb] uel qui ordinantur in monasteriis uel basilicis martyrum, sub episcoporum, qui in unaquaque ciuitate sunt, secundum sanctorum patrum traditiones potestate permaneant nec per contumaciam ab episcopo suo dissiliant. Quicumque uero audent euertere huiuscemodi formam quocumque modo, nec proprio subiciuntur episcopo, siquidem clerici sunt, canonum correptionibus subiciant; si uero laici uel monachi fuerint, communione priuentur.

3. Ut nemo clericorum relicto episcopo proprio ad negotia secularia migret. Quod non oporteat sacerdotem uel clericum, habentes aduersus inuicem negotia, proprium episcopum relinquere et ad secularia negotia conuolare.

 4. Ut presbiteri uel diaconi absque episcopi proprii consensu nichil presumant. Presbiteri [3 1Kb] et diaconi preter episcopum nichil agere pertentent.

5. Ut tempus penitentum in consideratione episcopi consistat. Penes episcopos erit potestas, modum conuersationis penitentum probantes, uel humanius erga eos agere uel amplius tempus adicere. Ante omnia uero precedens eorum uita et posterior inquiratur, et ita eis inperciatur humanitas.

6. De penitentum conuersatione et fide. Conuersatio penitentum et fides tempus adbreuiat.

7. De fructuum oblationibus, que ministris ecclesie conferuntur. Si quis oblationes ecclesie extra ecclesiam accipere uel dare uoluerit preter episcopi conscientiam uel eius, cui huiuscemodi sunt officia commissa, nec cum eius uoluerit agere consilio, anathema sit.

8. De [4 1Kb] his que in usus pauperum conferuntur. Si quis oblata dederit uel acceperit preter episcopum, uel eum qui constitutus est ab eo ad dispensandam  misericordiam pauperibus, et qui dat et qui accipit, anathema sit.

9. Ut quicumque synodalem excommunicationem transgressus fuerit, in alia synodo spem recuperationis non habeat. Si quis episcopus damnatus a synodo, uel presbiter aut diaconus a suo episcopo, ausi fuerint de sacro ministerio aliquid contingere, siue episcopus iuxta precedentem consuetudinem, siue presbiter aut diaconus: nullo modo liceat ei nec in alia [5 1Kb] synodo restitutionis spem aut locum habere satisfactionis. Sed et communicantes ei omnes abiciantur [6 1Kb]  de ecclesia; et maxime, si, postquam didicerint hoc factum esse, communicare temptauerint.

10. Ut excommunicatis siue his, qui ecclesias deserunt, nemo communicet. Cum excommunicatis non licere communicare; nec cum his qui per domos conueniunt deuitantes orationes ecclesie, simul orandum est. Ab alia ecclesia non suscipiendum, qui in alia minime congregatur.

11. De conturbatoribus ecclesie opprimendis. Si quis ecclesiam Dei conturbare et sollicitare persistit, tamquam seditiosus per potestates exteras opprimatur.

12. Ut monachi episcopis suis ubique subiecti maneant. Monachos per unamquamque ciuitatem aut regionem subiectos esse episcopo et quietem diligere et intentos esse tantummodo ieiunio et orationi in locis, in quibus renuntiauerunt seculo, permanentes. Nec ecclesiasticis uero nec secularibus negotiis communicent, uel in aliqua sint molestia propria monasteria deserentes; nisi forte precipiatur propter  opus necessarium ab episcopo ciuitatis.

13. Ut unusquisque ecclesie, cui ordinatus est, ministret. Clericum permanere oportet in ecclesia, cui in initio ab episcopo pretitulatus est, et ad quam confugit quasi ad potiorem; hoc autem refutantes reuocari debere ad suam ecclesiam, in qua primitus ordinatus est, et ibi tantummodo ministrare. Si quis hanc definitionem transgressus fuerit, decreuit sancta synodus a proprio gradu recedere.

14. De suscipiendis his qui persecutionem patiuntur. Statuimus per omnia, ut hi, qui persecutionem patiuntur a prauis quibusque uel infidelibus, suscipiantur a iustis et fidelibus.

15. De lege et consuetudine. Aliqua canone et ordine tenentur, aliqua consuetudine firmata sunt.

16. De alienis finibus non usurpandis. Inhibitum est, ne quis alienos fines usurpet aut per premium uel fauorem alicuius terminos patrum statutos transcendat. Quamquam nouelle suggestiones, que uel obscure sunt uel sub genere latent, inspecte a nobis  formam accipiant, et quod in laicis reprehenditur, id multo magis debet in clericis predamnari. Uniuersum concilium dixit: »Nemo contra prophetas, nemo contra euangelium uel contra apostolum facit aliquid absque periculo.«

17. Ut transgressores canonum excommunicentur. Transgredientem canonum definitionem excommunicatum esse precipimus.

18. Ut episcopus curam monasteriorum gerat. Episcopum conuenit ciuitatis competentem monasteriorum prouidentiam gerere.

 9. De monendis his qui ordinantur. Si quis clericus ordinatur, moneri debet constituta seruare.

20. De satisfactione penitentie. Satisfactio penitentie non est tam temporis longitudine, quam cordis conpunctione pensanda.

21. De mensura penitentie. Tempora penitudinis habita moderatione episcopali [1 1Kb] arbitrio sunt constituenda, prout inspectorum animos uiderit esse deuotos: pariter [2 1Kb] etiam habentes etatis senilis intuitum, et periculorum quorumque aut egritudinum respicientes necessitates.

22. De malorum ordinatione uitanda. Qui tales ordinat sacerdotes, quales esse non debent, non est hoc consulere populis, sed nocere; nec prestare regimen, sed augere discrimen.

23. De episcopis qui inutiles ordinauerint. Qui in ordinandis sacerdotibus sanctorum patrum statuta neglexerunt, et quos refutare debuerunt, consecrarunt; unde si qui episcopi talem ordinauerint sacerdotem, qualem esse non liceat, etiamsi aliquo modo  dampnum proprii honores euaserint, ordinationis tamen uim ulterius non habebunt, nec ei sacramento umquam intererunt, quod neglecto iudicio [3 1Kb] prestiterunt.

24. De cauendis illicitis ordinationibus. Ab illicitis ordinationibus est abstinendum. Et si que facte sunt ordinationes illicite, remoueantur. Nec tantum putemus petitiones ualere populorum, ut cum his parere cupimus, contra uoluntatem domini Dei nostri, que nos peccare prohibet, aliquid agamus.

25. De rebaptizatis non ordinandis. Non est permittendum, ut rebaptizati ad clericatus gradum promoueantur.

26. Ut qui excommunicatus sine licentia communicauerit, dampnetur. Si quis excommunicatus fuerit pro suo neglectu, et tempore excommunicationis ante audientiam communicare presumpserit, ipse in se damnationis iudicetur protulisse sententiam.

27. De non uendendis rebus ecclesie. Placuit, ut  presbiteri non uendant rem ecclesie, ubi sunt constituti, nescientibus episcopis suis.

28. Ut absque licentia episcopi ad uirgines uel uiduas clerici non accedant. Clerici uel continentes ad uiduas uel uirgines nisi ex iussu episcoporum uel presbiterorum non accedant. Et hoc non soli faciant, sed cum conclericis [4 1Kb] uel cum his quibus episcopus aut presbiter iusserit. Nec ipsi episcopi uel presbiteri soli habeant accessum ad huiuscemodi feminas, sed ubi clerici presentes sunt aut graues aliqui christiani.

29. De appellatione prime sedis. Ut prime sedis episcopus non appelletur princeps sacerdotum aut summus sacerdos aut aliquid huiuscemodi, sed tantum prime sedis episcopus.

30. De arbitrio episcopi erga penitentes. Penitentibus secundum differentiam peccatorum episcopi arbitrio penitentie tempora decernantur.

31. De manumissionibus. Manumissiones in ecclesia sunt [5 1Kb] celebrande.

 32. Ut nemini sit facultas, relicta principali cathedra in ecclesia in sua diocesi uel in re propria diutius residere. Placuit, ut nemini sit facultas, relicta principali cathedra ad aliam ecclesiam in diocesi constitutam se conferre, uel in re propria diutius quam oportet constitutum curam uel frequentationem agere et propriam plebem neglegere.

33. De defensoribus ecclesie a rege poscendis. Defensores ecclesiarum aduersus potentias secularium uel diuitum ab imperatore sunt poscendi.

34. De occursu clericorum ad concilium. Placuit, ut quotienscumque concilium congregandum est, episcopi et presbiteri, qui neque etate neque egritudine aut alia grauiori necessitate impediuntur, competenter  occurrant. Quod si occurrere non potuerint, excusationes suas in tractatoria [6 1Kb] subscribant.

35. De lectore unius ecclesie in alia ecclesia non promouendo. Placuit, ut qui semel in ecclesia legerit, ab alia ecclesia ad clerum non teneatur aut promoueatur. Et ut ab electis iudicibus non sit prouocandum.

36. De remissione penitentum. Penitentes quicumque ex grauioribus siue ex leuioribus culpis penitentiam gerunt, si nulla interueniat egritudo, quinta feria ante pascha eis est remittendum. Ceterum de pondere estimando delictorum sacerdotis est indicare.

37. De non inuadenda alterius parrochia. Non oportet transferri terminos a patribus constitutos, ut alterius parrochiam alter inuadat atque illic celebrare diuina mysteria inconsulto eo, cui commissa est, presumat.

38. De iusto baptismate non iterando. Rite baptizatos illo dono iterari non posse. Et aliter sola aqua  lotos baptizare in nomine Patris et Filii et Spiritus sancti necesse est prouideri.

39. De ultione peccatorum. In ecclesia peccata populi inulta remanere non debere.

40. De prohibitis non despiciendis. Si quis interdicta despexerit, gradus sui periculo subiacebit:

41. De preuaricatoribus canonum summouendis. Quisquis sacerdotum contra interdicta canonum fecerit, a suo est officio submouendus, et ueniam sibi deinceps nouerit denegari.

42. De dilatione temporum erga eos, qui ad sacros ordines promouentur. Qui se diuine milicie desiderat mancipari, siue inter lectores, siue inter exorcistas, quinquennio teneatur. Exinde acolitus uel subdiaconus quatuor annis. Et sic ad benedictionem diaconatus, si meretur, accedat: in quo ordine quinque annis, si inculpate gesserit, adherere debebit. Et postea, si probus fuerit, sacerdos efficiatur.

43. De confessione scelerum. Manifestum est confiteri  eum de crimine, qui indulto et delegato iudicio purgandi se occasione non utitur. Nihil enim [7 1Kb] interest utrum in presenti examine omnia, que dicta sunt de eo, comprobentur, cum ipsa absentia pro confessione constat.

44. Ut doctoribus contraria non doceantur. Non debere quemquam ad iniuriam doctorum uindicare doctrinam; quia timeo ne conhibere sit hoc tacere. Et alibi: Merito causa nos respicit, si silentio faueamus errori.

45. De profundioribus questionibus. Profundiores questiones nec contempnende sunt, nec penitus asserende.

46. De non negligendis preceptis canonum, sed uiriliter exercendis. Nec ociosa nobis esse patitur, qui exercenda, non neglegenda, donauit.

47. De non studendo nouitati. Si studere incipiamus nouitati, traditum nobis a patribus ordinem calcabimus [8 1Kb] .

48. Ut nullus sacerdos in alterius parrochia aliquid  presumat. Sit unusquisque sacerdos concessis sibi contentus limitibus, nec in alterius parrochia quicquam presumat; ne usurpatione locus alicui sacerdoti [9 1Kb] in alterius concedatur iniuriam.

49. De non ignorandis canonibus. Nulli sacerdoti liceat canones ignorare.

50. De populo docendo. Docendus est populus, non sequendus.

51. Ut aliqua conditione obligatus absque petitione domini sui non ordinetur. Qui originali aut alicuius conditione obligati sunt, non debent ab episcopis ordinari, nisi forte eorum petitio aut uoluntas accesserit, qui aliquid sibi in eos uindicant potestatis:  debet enim esse inmunis ab aliis, qui diuine militie fuerit aggregandus.

52. De matis funditus abscidendis. Ea que male pullulant radicitus euellantur, et messem dominicam zizania nulla corrumpant.

53. De non exigendis usuris. Usuram non solum clerici, sed nec [1 1Kb] laici christiani exigere debent [2 1Kb] .

54. De prauis persequendis. Aliter nobis commissos regere non possumus, nisi eos, qui sunt perditores aut perditi, zelo fidei dominice persequamur, et sanis mentibus, ne pestis hec latius deuulgetur, seueritate qua possumus abscidamus.

55. De plebe aduersus sacrilegos custodienda. Ante tribunal Domini de reatu neglegentie se non poterit excusare, qui plebem suam contra sacrilege persuasionis auctores noluerit custodire.

56. De utilitate gregis et pastoris. Aliter unus grex et unus pastor non sumus, nisi quemadmodum apostolus docet dicens: Simus autem perfecti in eodem sensu et in eadem sapientia.

 57. De tepidis doctoribus [3 1Kb] . Interiorum [4 1Kb] ordinum culpe ad nullos magis referende sunt, quam ad desides neglegentesque doctores, qui multam sepe nutriunt pestilentiam, dum necessariam dissimulant adhibere medicinam.

58. Quomodo aubia uel obscura teneantur. In his, que uel dubia uel obscura fuerint, id nouerimus sequendum, quod nec preceptis euangelicis contrarium, nec decretis sanctorum [5 1Kb] inuenitur aduersum.

59. De uxoribus et concubinis. Non omnis mulier uiro iuncta uxor est uiri, neque omnis filius heres est patris. Itaque aliud est uxor, aliud concubina. Sic et aliud ancilla, aliud libera. Et alibi: Non est dubium eam mulierem non pertinere ad matrimonium, in qua docetur nuptiale non fuisse mysterium.

60. De concubinis relinquendis. Non est coniugii duplicatio, quando, ancilla relicta, uxor assumitur, sed profectus est honestatis.

61. De abstinendo a liciti. Oportet, qui pro inlicitis ueniam poscit, etiam a multis licitis [6 1Kb] abstinere.

 62. Quod penitentibus nulla lucra negotiationis exercere conueniat. Nulla lucra negotiationis penitentibus exercere conuenit quia difficile est inter uendentis ementisque commercium non interuenire peccatum.

63. De reatu potentum. Reatu maiore delinquit, qui potiore honore [7 1Kb] perfruitur; et maiora facit uitia delictorum sublimitas dignitatum.

64. Ut praui non consecrentur. Quisquis prauorum consecrator extiterit sacerdotum, factum suum ipse dissoluat; et quod commisit illicite aut a decessoribus suis inuenit admissum, si proprium periculum uult uitare, dampnabit.

65. Ut iniusta populi petitio effectu careat. Nec tantum putemus petitiones ualere populorum, ut, cum his parere cupimus, contra uoluntatem domini Dei nostri, qui peccare prohibei, aliquid agamus.

66. De potestate data non abutenda. Priuilegium meretur amittere, qui permissa sibi abutitur potestate.

 67. Ut nemo penitentem alterius parrochie absoluat. Nullus sacerdos in alterius ciuitate uel diocesi penitentem, uel sub manu positum sacerdotis, uel qui reconciliatum se esse dixerit, sine consensu et litteris episcopi uel presbiteri, in parrochia presbiter, aut episcopus in ciuitate suscipiat.

68. De criminosis non promouendis. Ad clerum criminosi nequeant promoueri; et in clero positi si in aliquibus criminibus inuenti fuerint, a suis officiis arceantur.

69. De iis qui uariis passionibus irretiti sunt. De moniis aliisque passionibus inretitis ministeria sacra tractare non licet.

 70. De mortuis temere non iudicandis. Non est temere iudicandum de his, qui ad Deum migrauerunt.

71. De contentione uitanda. Summopere contentio est uitanda.

72. Quod mali bona ministrando sibi noceant. Mali bona ministrando sibi tantummodo nocent, nec ecclesie sacramenta commaculant.

73. Ut uiuente uiro uel uxore nemo eorum alteri coniugio copuletur. Qui interueniente repudio alio se matrimonio copularunt, hos in utraque parte adulteros esse manifestum est. Qui uero uel uxore uiuente, quamuis dissociatum uideatur esse coniugium, ad aliam copulam festinarunt, nec possunt adulteri non uideri, in tantum ut etiam he persone, quibus coniuncti sunt, adulteri esse monstrentur.

74. De potestate episcopi in parrochia sua. Ut unusquisque episcopus habeat sue parrochie potestatem, et regat iuxta reuerentiam singulis competentem, et prouidentiam gerat omnis possessionis que sub eius est potestate.

 75. Ut nemo clericorum absque consensu episcopi sui principem adeat. Si quis adire principem necessaria causa deposcit, hoc agatur cum consilio et tractatu metropolitani et ceterorum episcoporum ipsius prouintie.

76. De potestate episcopi in rebus ecclesiasticis. Episcopus ecclesiasticarum rerum habeat potestatem, ad dispensandum erga omnes, qui indigent, cum summa reuerentia et timore Dei. Participat autem et ipse quibus indiget, si tamen indiget.

77. Ut clericus extra suam parrochiam absque sui pontificis permissu non proficiscatur. Non oportet, sacerdotem uel clericum sine iussione sui proficisci pontificis.

78. Qualiter episcopi prouehantur. Episcopi iudicio metropolitanorum et eorum episcoporum qui circumcirca sunt, prouehantur ad ecclesiasticam potestatem.

79. Quod turbis electiones episcoporum non concedantur. Non est permittendum turbis, electiones eorum  facere, qui sunt ad sacerdotium prouehendi.

80. Ut episcopi terminos parrochie sue non transeant. Qui sunt supra diocesim episcopi, nequaquam ad ecclesias, que sunt extra prefixos sibi terminos, accedant, nec eos aliqua presumptione transcendant. [8 1Kb] .

81. Ut episcopi nisi uocati extra suam diocesim nullas ordinationes fatiant. Non uocati episcopi extra suam diocesim accedant propter ordinationes faciendas uel propter alias dispensationes ecclesiasticas.

82. Quod ea, que in prouincia agenda sunt, ipsius prouintie synodus dispenset. Seruata uero que scripta est de gubernationibus regula, manifestum est quod illa, que sunt per unamquamque prouintiam, ipsius prouincie synodus dispenset, sicut Niceno constat decretum esse concilio.

83. De protestate primatis dioceseos. Si quis a metropolitano leditur, apud primatem dioceseos iudicetur.

 84. Ut accusatores clericorum sine probatione non recipiantur. Clericos uel laicos accusantes episcopos aut clericos, passim et sine probatione ad accusationem recipi non debere, nisi prius eorum discutiatur existimationis opinio uel suspitio.

85. Ut criminosus uocem accusandi non habeat. Is qui in aliquibus criminibus irretitus est, uocem aduersus maiorem natu non habeat accusandi. Ab uniuersis episcopis dictum est: si criminosus est, non admittatur. Placet.

86. Ut accusato locus, unde ipse est, conceaatur, ubi testes habere queat. Placuit, ut accusatus uel accusator in eo loco, unde est ille qui accusatur, si metuit aliquam uim temerarie multitudinis, locum sibi  eligat proximum, quo non sit difficile testes eius perducere, ubi causa finiatur.

87. Ut episcopus ante iustam definitionem nullatenus propria potestate priuetur. Adimi episcopo episcopatum, antequam cause eius exitus appareat, nulli christiano uideri iure potest.

88. Ut nulli criminoso liceat accusare episcopum. Episcopum nulli criminoso liceat accusare.

89. De primate in accusatione episcopi expetendo. Si quis episcopus accusatur, ad primates ipsius prouincie causam eius deferat accusator.

90. Ut accusator culpabilis non recipiatur. Si accusatoris persona in iudicio episcoporum culpabilis apparuerit, ad arguendum non admittatur nisi de propriis causis.

91. Ut nemo ecclesiasticus testificari conpellatur. Ut nulla ad testimonia dicendum ecclesiastici cuiuslibet persona pulsetur.

92. De concilio uniuersali. Concilium uniuersale non nisi necessitate faciendum.

 93. De causis specialibus. Cause que communes non sunt, in suis prouinciis iudicentur.

94. Ut metropolitanus in alterius prouintia nichil presumat. Unaqueque prouincia suo metropolitano et suis conprouincialibus episcopis sit contenta, nec aliquis in limitibus alterius prouintie quicquam presumat.

95. Ut contradicentibus non ordinetur episcopus. Nolentibus clericis uel populis nemo debet episcopus ordinari. Sit facultas clericis renitendi, si se uiderint pregrauari. Et quos ex transuerso cognouerint, non timeant refutare.

96. Quod tres episcopi precepto archiepiscopi ordinare possunt [1 1Kb] episcopum. Si necessitas fuerit, tres episcopi, in quocunque loco sint, archiepiscopi precepto ordinare possunt episcopum.

97. De contradictione ordinationis episcopi. Si de ordinatione episcopi fuerit contradictio oborta, non presumant ad purgandum eum, qui ordinandus [2 1Kb]  est, tres iam, sed postuletur ad numerum unus uel duo in eadem plebe, cui ordinandus est. Discutiantur ergo primo persone contradicentium: postremo uero illa, que obiciunt, pertractentur. Et cum purgatus fuerit sub conspectu publico, ita demum ordinetur episcopus.

98. Ut chorepiscopi modum mensure, qui in sacris canonibus prefixus est, non excedant. Emersisse reprehensibilem et ualde inolitum usum comperimus, eo quod quidam chorepiscopi ultra modum suum progredientes et donum sancti Spiritus per inpositionem manuum tradant, et alia, que solis pontificibus debentur, contra fas peragant, presertim cum nullum ex septuaginta discipulis, quorum speciem in ecclesia gerunt, legatur donum sancti Spiritus per manus inpositionem tradidisse. Quod autem solis apostolis eorumque successoribus proprii sit officii tradere Spiritum sanctum, liber actuum apostolorum docet. In concilio uero Cesariensi ita  de chorepiscopis habetur scriptum: »Chorepiscopi quoque ad exemplum quidem et formam septuaginta uidentur esse. Ut comministri autem propter studium, quod erga pauperes exhibent, honorentur.« Item in concilio Antioceno, capitulo decimo: »Qui in uicis uel possessionibus chorepiscopi nominantur, quamuis manus inpositionem episcoporum perceperint et ut episcopi consecrati sint, tamen sancte synodo placuit, ut modum proprium recognoscant et gubernent subiectas sibi ecclesias earumque moderamine curaque contenti sint.«

99. Quales persone ad accusationem non admittantur. Placuit, ut omnes serui uel liberti [3 1Kb] omnesque infames persone ad accusationem non admittantur,  uel omnes quos ad accusanda publica crimina leges publice non admittunt.

100. Ut si unum crimen accusatores approbare nequiuerint, de ceteris non admittantur. Placuit, ut quociescumque clericis ab accusatoribus multa crimina obiciuntur, et unum ex ipsis, de quo prius egerint, approbare non ualuerint, ad cetera non admittantur.

101. Ut testes infra quattuordecim annos etatis non recipiantur. Testes ad testimonium non admittendos, qui nec ad accusationem admitti precepti sunt, uel quos ipse accusator de sua domo produxerit. Ad testimonium autem infra quattuordecim etatis sue annos nullus admittatur.

102. Ut clerici siue episcopi a suis metropolitanis uel a conprouincialibus audiantur. Canones Africane prouincie uel etiam decreta Nicena inferioris gradus clericos siue ipsos episcopos suis [4 1Kb] metropolitanis apertissime commiserunt. Prudentissime enim iustissimeque definierunt quecumque negotia in suis locis, ubi orta sunt, finienda; maxime quia unicuique  concessum est, si iudicio offensus fuerit cognitorum, ad concilia sue prouintie uel etiam uniuersale prouocare.

103. Si quis episcopus depositus Romanum pontificem appellauerit, causa eius iudicio episcopi Romani determinetur. Si quis episcopus depositus fuerit eorum episcoporum iudicio, qui in uicinis locis commorantur, et proclamauerit agendum sibi negotium in urbe Roma, alter episcopus in eius cathedra post appellationem eius, qui uidetur esse depositus, omnino non ordinetur, nisi causa fuerit iuditio episcopi Romani determinata.

104. Ut episcopus accusatus ab omnibus conprouincialibus, cepiscopis [5 1Kb] uidelicet suis, audiatur uel indicitur. Si quis episcopus super certis criminibus accusatus fuerit, ab omnibus audiatur qui sunt in prouincia episcopis.

105. Quod legitima uxor sit nuptialiter ducenda [6 1Kb] . Dubium non est, eam mulierem non pertinere ad  matrimonium, in qua docetur nuptiale non fuisse mysterium. Igitur quicumque filiam suam uiro habenti concubinam in matrimonium dederit, non ita accipiendum est, quasi eam coniugato dederit, nisi forte illa mulier et ingenua facta et dotata legitime et publicis nuptiis honestata uideatur. Paterno arbitrio uiris iuncte carent culpa, si mulieres, que a uiris habebantur, in matrimonio non fuerunt, quia aliud est nupta, aliud concubina.

106. De metropolitanis, ne conprouincialium causas absque proprio episcopo audiam, neque alicuius cepiscopi querelam uel crimen preter ceterorum omnium conprouincialium cepiscoporum presentiam discutere presumant. Ut nullus metropolitanus absque ceterorum omnium conprouintialium cepiscoporum instantia aliquorum audiat causas eorum clamante canonum tuba: »Metropolitanus preter omnium conscientiam non faciat aliquid , nisi quantum ad propriam pertinet [7 1Kb] parrochiam.«

 107. De accusatoribus sacerdotum calumniosis uel suspectis. Accusatores calumniosos uel suspectos nemo suscipiat, nemo audiat.

108. De accusatoribus et accusationibus submouendis quas leges non admittunt. Accusatores et accusationes quas seculi leges non admittunt, et nos summouemus.

109. De causis episcoporum uel reliquorum sacerdotum a conprouincialibus infra propriam prouinciam terminandis, et non ab aliis, nisi ad primates uel ad sedem apostolicam [8 1Kb] fuerit prouocatum. Si que cause uel contentiones inter clericos et laicos uel inter clericos tam maioris ordinis quam etiam inferioris fuerint exorte, placuit, ut secundum synodum Nicenam  congregatis omnibus eiusdem prouincie episcopis iurgium terminetur. Nec [1 1Kb] cui liceat , relictis his sacerdotibus, qui in eadem prouintia Dei ecclesias nutu diuino gubernant, ad alias conuolare prouincias, uel aliorum conprouincialium episcoporum iudicium expeti uel pati, nisi hi [5 1Kb] suspecti fuerint. Quod si quis presumpserit, et ab officio cleri depositus et iniuriarum reus ab omnibus iudicetur.

110. De accusatoribus in maiorum natu iudicio requirendis. Querendum est [6 1Kb] in iudicio, cuius sit conuersationis et fidei is qui accusat et is qui [7 1Kb] accusatur.

111. De accusatoribus praue conuersationis, uel quorum uita est accusabilis, non recipiendis in causa sacerdotum. Ut hi, qui non sunt bone conuersationis uel quorum uita est accusabilis, non permittantur maiores natu accusare.

112. De accusatoribus, quorum fides, uita et libertas  nescitur, non admittendis in sacerdotum pulsatione. Quorum fides, uita et libertas nescitur, non possunt sacerdotes accusare.

113. De canonibus a sacerdotibus non ignorandis. Placuit, ut nulli sacerdoti liceat canones ignorare.

114. De episcopo sibi soli presumente cognitionem. Placuit, ut unus episcopus non uendicet sibi cognitionem.

115. De episcopis damnare uolentibus eos a quibus sunt consecrati. Episcopi pontifici a quo consecrati probantur, preiuditium inferre nullum possunt. Quod si presumptum fuisse cognoscitur, uiribus carere non dubium est, nec posse inter ecclesiastica ullo modo statuta censeri.

116. De episcopis eiectis uel suis rebus expoliatis, ut ante non accusentur, quam legibus pleniter restituantur. Si quis episcopus suis fuerit rebus expoliatus et accusatione pulsatus, odinatione pontificum oportet prima fronte cedere, ut omnia, que per [8 1Kb] suggestiones inimicorum amiserat, legaliter potestati  eius ab honorabili concilio redintegrentur, et presul prius statui pristino reddatur; ipseque [9 1Kb] demum potestatiue, non subito, sed diu dispositis ordinatisque suis, tunc ad tempus ueniat ad causam; et si iuste uidetur, accusantium propositionibus respondeat.

117. De his, quos leges seculi non admittunt, in clericorum causis non admittendis. Quos leges seculi non admittunt, his dicendi in cognitionem uel adsequendi aliquid deneganda est licentia.

118. De non cogendo clericos in publicum dicere testimonium. Clerici de iudicii sui cognitione non cogantur in publicum dicere testimonium.

119. De accusato is persona scelerum maculis aspersa ad sacerdotum accusationem non admittenda. Si accusatoris persona in iudicio episcoporum culpabilis, id est sceleribus irretita apparuerit, ad arguendum non admittatur nisi de propriis causis.

120. Ne interuentor episcopus cathedram [10 1Kb] , ubi intercessor est, sedeat. Item constitutum est, ut nulli  interuentori [11 1Kb] licitum sit cathedram, cui intercessor datus est, quibuslibet populorum studiis uel seditionibus retinere.

121. Quotiens de minoribus iudicibus ecclesiaticis ad maiores ecclesiasticos iudices fuerit prouocatum, non eis denegetur qui prouocauerint. Placuit, ut a quibuscumque iudicibus ecclesiasticis ad alios iudices ecclesiasticos, ubi est maior auctoritas, fuerit prouocatum, non eis degenetur, qui prouocauerint.

122. De apostolicis et canonicis decretis minime uiolandis. Prouidendum est in omnibus, ne in aliquo apostolica uel canonica decreta uiolentur.

123. Decretum domni Karoli regis Francorum, ut  serui Dei neque in hostem pergant, neque armaturam baiulent. Karolus, gratia Dei rex regnique Francorum rector et deuotus sancte ecclesie defensor atque adiutor in omnibus. Apostolice sedis hortatu omniumque fidelium nostrorum et maxime episcoporum ac reliquorum sacerdotum consultu, seruis Dei per omnia omnibus armaturam portare uel pugnare aut in exercitum et in hostem pergere omnino prohibemus, nisi illi tantummodo qui propter diuinum ministerium [12 1Kb] missarum scilicet sollemnia adimplenda et sanctorum patrocinia portanda ad hoc electi sunt; id est unum uel duos episcopos cum cappellanis presbiteris princeps secum habeat, et unusquisque prefectus unum presbiterum, qui hominibus peccata confitentibus iudicare et indicare penitentiam possit.

124. Non esse fundendum sanguinem christianorum uel paganorum a sacerdotibus. Ut sacerdotes neque christianorum neque paganorum sanguinem fundant.

 125. Ut serui Dei uenationes non exerceant. Omnibus seruis Dei uenationes et siluaticas uagationes cum canibus et ut accipitres et falcones non habeant, interdicimus.

126. Ut ignoti episcopi uel presbiteri ante synodalem probationem non admittantur ad ministerium ecclesiasticum. Statuimus, ut secundum canonicam cautelam omnes undecumque superuenientes ignotos episcopos uel presbiteros ante probationem synodalem in ecclesiasticum ministerium non admitteremus.

127. De sacerdotibus, qui plures uxores habuerint. Si sacerdotes plures uxores habuerint, uel sanguinem christianorum uel paganorum fuderint, aut canonibus obuiauerint, sacerdotio priuentur, quia deteriores sunt secularibus.

128. Ut unusquisque sollicitus sit adiuuante defensore ecclesie, ne in sua parrochia populus opera diabolica agat. Decreuimus, ut secundum canones unusquisque episcopus in sua parrochia sollicitudinem adhibeat adiuuante grafione qui defensor ecclesie  est, ut populus Dei paganias [13 1Kb] non faciat, sed ut omnes spurcitias gentilitatis abiciat et respuat, siue profana sacrificia mortuorum, siue sortilegos uel diuinos, siue filacteria et auguria, siue incantationes, siue hostias immolaticias, quas stulti homines iuxta ecclesias ritu pagano faciunt sub nomine sanctorum martyrum uel confessorum Domini; que [14 1Kb] potius quam ad misericordiam sanctos suos ad iracundiam prouocant.

129. Ut parrochiam suam unusquisque episcopus singulis circumeat annis. Statuimus, ut singulis annis unusquisque episcopus parrochiam suam sollicite circumeat, et populum confirmare et plebes docere et inuestigare et prohibere paganas obseruationes diuinosque uel sortilegos, aut auguria, filacteria, incantationes uel omnes spurcitias gentilium studeat.

130. Ut presbiteri episcopis suis subiecti sint, et ut quadragesime tempore ministerii sui ordinem reddant. Decreuimus iuxta sanctorum canones, ut unusquisque  presbiter in parrochia habitans episcopo suiectus sit illi, in cuius parrochia habitat, et simper in quadragesima rationem et ordinem ministerii sui siue de baptismo, siue de fide catholica, siue de precibus et ordine missarum episcopo reddat et ostendat. Et quandocumque iure canonico episcopus circumeat parrochiam populos ad confirmandos, presbiter semper paratus sit ad suscipiendum episcopum cum collectione et adiutorio populi, qui ibi confirmari debet. Et in cena Domini semper nouum chrisma ab episcopo suo querat. Et de uetere nullus baptizare presumat, sed ardere in [15 1Kb] luminaribus ecclesie uetus non tardet.

 131. Ne aliquis accipiat ecclesium infra parrochiam sine consensu episcopi sui. Ut nemo accipiat ecclesiam infra parrochiam sine consensu episcopi sui, nec de una ad aliam transeat.

132. Ut de incestis et infirmis et penitentibus coram gerant sacerdotes. Ut de incestis et criminosis curam gerant sacerdotes magnam. Similiter de infirmis et penitentibus, ut morientes sine sacrati olei unctione et reconciliatione atque uiatico non transeant. Et [1 1Kb] de ieiunio quatuor temporum.

133. Ut duabus uicibus in anno ad mallum omnes liberi ueniant. Ut ad mallum uenire nemo tardet, unum circa estatem, et alterum circa autumnum. Ad alia uero si necessitas fuerit uel denuntiatio regis urgeat, uocatus uenire nemo tardet.

134. Ut nullus neglegens sit, quando pro rege uel fidelibus suis orandum fuerit. Ut quando denuntiatum fuerit pro rege uel pro fidelibus suis qualibet causa orationes facere, nemo ex hoc neglegens appareat.

 135. De ieiunio quatuor temporum et [2 1Kb] a sacerdote plebi denuntiando, et ab omnibus obseruando. Ut ieiunium quatuor temporum et ipse sacerdos obseruet, et plebi denuntiet obseruandum.

136. Ut sacerdos nisi in locis consecratis missam non celebret. Nullus sacerdos nisi in locis Deo dicatis uel in itinere in tabernaculis et mensis lapideis ab episcopis consecratis missas celebrare presumat. Quod qui presumpserit, gradus sui periculo subiacebit.

137. De sacerdotibus qui ministerium suum adimplere non ualent. Sacerdotes, qui rite non sapiunt adimplere ministerium suum, nec discere iuxta preceptum [3 1Kb] suorum episcoporum pro uiribus satagunt, uel contemptores canonum existunt, ab officio proprio sunt submouendi, quousque hec pleniter emendata [4 1Kb] habeant.

138 [a 1Kb] . De his, qui penitentia accepta moriuntur. De his, qui recedunt de corpore penitentia accepta,  placuit sine reconciliatoria manus inpositione eis communicare: quod morientis [5 1Kb] sufficit consolationi secundum definitiones patrum, qui huiusmodi communionem congruenter uiaticum nominarunt. Quod si superuixerint, stent in ordine penitentum; ut ostensis necessariis penitentie fructibus legitimam communionem cum reconciliatoria manus inpositione recipiant.

139. Ut nullus iudex neque presbiterum neque diaconum aut clericum sine consensu episcopi sui distringat. Ut nullus iudex neque presbiterum neque diaconum aut clericum aut iuniorem ecclesie sine scientia pontificis per se distringat aut [6 1Kb] condempnare presumat. Quod si fecerit, ab ecclesia, cui iniuriam irrogare dinoscitur, tamdiu sit sequestratus, quandiu reatum suum cognoscat et emendet.

140. Ut nullus episcoporum uel secularium alterius episcopi res tenere presumat. Ut nullus episcoporum  uel secularium cuiuscumque alterius episcopi siue ecclesie seu priuati [7 1Kb] res, aut regnorum diuisione aut prouinciarum sequestratione, competere aut retinere presumat. Quod si quis hoc facere temptauerit, tamdiu sit ab omnium caritate suspensus, et a communionis gratia sequestratus, quoadusque res ablatas cum fructuum satisfactione restituat.

141. De hoste et pugna atque armis sacerdotibus prohibitis. Secunda uice propter ampliorem obseruantiam apostolica auctoritate et multa sanctorum  episcoporum ammonitione instructi sanctorumque canonum regulis edocti, consultu uidelicet omnium nobilium nostrorum, nosmetipsos corrigentes posterisque nostris exemplum dantes uolumus, ut nullus sacerdos in hostem pergat, nisi duo uel tres tantum episcopi electione ceterorum propter benedictionem et predicationem populique reconciliationem, et cum illis electi sacerdotes, qui bene sciant populis penitentias dare, missas celebrare, de infirmis curam habere, sacratique olei cum sacris precibus unctionem impendere, et hoc maxime preuidere, ne sine uiatico quis de seculo recedat. Hi uero nec arma ferant, nec ad pugnam pergant, nec effusores sanguinum uel agitatores fiant; sed tantum sanctorum pignora et sacra ministeria ferant, et orationibus pro uiribus insistant; ut populus, qui pugnare debet, auxiliante Domino uictor existat, et non sit sacerdos sicut populus. Reliqui uero, qui ad ecclesias suas remanent, suos homines bene armatos nobiscum aut cum quibus iusserimus, dirigant;  et ipsi pro nobis et cuncto exercitu nostro missas, letanias, oblationes, elymosinas faciant, orantes Deum celi, ut proficiamus in itinere quo pergimus, uictoresque Deo amminiculante existamus. Gentes enim et reges earum qui [8 1Kb] sacerdotes secum pugnare permiserunt, nec preualebant in bello, nec uictores exstiterunt; quia non erat differentia inter laicos et sacerdotes, quibus pugnare non est licitum. Hec uero Galliarum, Hispaniarum, Langobardorum nonnullasque alias gentes et reges earum fecisse cognouimus; que propter dictum [9 1Kb] nefandissimum scelus nec uictores fuerunt, nec patrias retinuerunt: Quam foueam cauentes, malumus cum paucis et licitis Domino opem ferente uictores existere, quam cum multis et illicitis tergum [10 1Kb] , quod absit, uertere et cum predictis gentibus perire. Qualis enim uictoria datur, ubi sacerdotes una hora dominica pertractant mysteria, et christianis dominicum porrigunt corpus pro suarum animarum redemptione,  et post christianos, quibus hoc ministrare, aut paganos, quibus Christum predicare debuerant [11 1Kb] , propriis sacrilegisque manibus necant; precipue dicente eis Domino: uos estis sal terre. Quod si sal euanuerit, in quo condielur? Ad nichilum ualet ultra, nisi ut mittatur foras et conculcetur ab hominibus? Et dum hec ita se habeant, elegimus potius Domino adminiculante, nobisque illis et [12 1Kb] cunctis eorum ecclesiis opem ferente, nec quisquam eis pro hoc de honoribus uel ecclesiarum rebus minuente, ut gradus eorum et sanctorum canonum decreta custodiant, quam illi aut nobis imperantibus aut consentientibus [13 1Kb] contra hec faciant, aut gradibus careant, aut pereant, et nos simul, quod absit, cum eis et uictoria careamus uel pereamus. Quoniam peccatis exigentibus timemus, si talia et tam inlicita eis aut imperemus aut agere consentiamus, ut una cum eis pereamus; quia non solum qui faciunt, sed et qui consentiunt facientibus, equo  piaculo re sunt in conspectu Dei et sanctorum eius. Si uero ista ueraciter ex utraque parte fuerint custodita, credimus, quia corruent ante nos omnes [14 1Kb] pagane gentes, et uictores erimus; insuper et bene agentes Domino auxiliante uitam possidebimus sempiternam.

142. De his, qui putauerunt idcirco preceptum fuisse non ire ad pugnam sacerdotes, ut honor eis minueretur. Quia instigante antiquo hoste audiuimus quosdam nos suspectos habere, prepterea quod concessimus  episcopis et sacerdotibus ac reliquis Dei seruis, ut in hostes nisi duo aut tres a ceteris electi et sacerdotes similiter perpauci ab eis electi non irent, sicut in prioribus nostris continetur capitularibus, nec ad pugnam properarent, nec arma ferrent, nec homines tam christianos quam paganos necarent, nec agitatores sanguinum [1 1Kb] fierent, uel quicquam contra canones facerent, quod honores sacerdotum et res ecclesiarum auferre uel minorare [2 1Kb] eis uoluissemus: quod nullatenus facere uel facere uolentibus consentire omnes scire cupimus; sed quanto quis eorum amplius suam normam seruauerit et Deo seruierit, tanto eum plus honorare et cariorem habere uolumus. Et ut hec certius credantur et per futura tempora conseruentur, precipimus, ut nullus res ecclesie nisi precario possideat. Et postquam ipse precarie finite fuerint, faciant potestatiue speculatores ecclesie, utrum elegerint, aut ut [3 1Kb] ipsas res recipiant, aut posteris eorum sub precario et censu habere permittant: ita tamen, ut  ipsi proprias et utiles res eisdem ecclesiis, de quarum iure esse uidentur, legaliter tradant, et si [4 1Kb] a rectoribus earundem ecclesiarum precarie renouande sunt, canonice renouentur. Nouimus ergo multa regna et reges eorum propterea cecidisse, quia ecclesias exspoliauerunt resque earum uastauerunt, abstulerunt, alienauerunt uel diripuerunt, episcopisque et sacerdotibus atque, quod maius est, ecclesiis eorum abstulerunt et pugnantibus dederunt. Quapropter nec fortes in bello nec in fide stabiles fuerunt, nec uictores extiterunt; sed terga multi uulnerati et plures interfecti uerterunt, regnaque et regiones et, quod peius est, regna celestia perdiderunt atque propriis hereditatibus caruerunt et actenus carent. Que omnia uitantes, nec talia facere nec consentire nec infantibus [5 1Kb] aut successoribus nostris exemplum dare uolumus; sed quantum ualemus et possumus, adiuncto Leonis pape et omnium episcoporum, quorum consilio usi hoc egimus,  spiritu nostro spiritui eorum, per Deum et omnium sanctorum merita prohibemus contestamurque, ne talia faciant uel facere uolentibus consentiant; sed adiutores et defensores atque sublimatores ecclesiarum et cunctorum seruorum Dei pro uiribus existant; ne in foueam, in quam predicti reges et regna ceciderunt, cadant, aut in profundum, quod absit, inferni demergantur. Et ut hec deuotius per futura tempora conseruentur, precipientes iubemus, ut nullus tam nostris quam futuris temporibus a nobis uel successoribus nostris ullo unquam tempore absque consensu et uoluntate episcoporum, in quorum parrochiis esse noscuntur, res ecclesiarum petere, aut inuadere, uel uastare aut quocumque ingenio alienare presumat. Quod si quis fecerit, tam nostris quam et successorum nostrorum temporibus, penis sacrilegii subiaceat, et a nobis atque successoribus nostris nostrisque iudicibus uel comitibus sicut sacrilegus et homicida, uel fur sacrilegus legaliter puniatur, et ab episcopis nostris anathematizetur, ita ut mortuus etiam  sepultura et cunctis Dei ecclesie precibus et oblationibus careat, nec elymosinam suam quisquam recipiat. Quod autem maximum sacrilegium sit res ecclesie auferre, inuadere, alienare, uastare uel subripi, maxime omnes scripture diuine testantur. Et beatus Symmachus papa synodali sententia cunctos feriendo, dicit: »Iniquum est, inquit, et sacrilegii instar, ut que uel pro salute uel pro requie animarum suarum unusquisque uenerabili ecclesie pauperum causa contulerit aut certe reliquerit, ab his, quibus maxime seruari conuenerat, auferri aut in aliud transferri.« Et multa sanctorum canonum decreta et sanctorum patrum edicta hec eadem testantur: que scrutari et scire cupientibus perfacile patent.

 143. De sceleribus nefandis, ob que regna percussa sunt, ut penitus caueantur. Prohibemus omnino sub pena sacrilegii generaliter omnibus cunctarum ecclesiarum rerum inuasiones, uastationes, alienationes, sacerdotumque et reliquorum seruorum Dei oppressiones, uexationes atque cunctorum generum iniurias, necnon et cunctis utriusque sexus hominibus adulteria, fornicationes sodomiticasque luxurias atque incesta uel cuncta illicita coniugia, homicidia iniusta, periuria, falsa testimonia, et omnia illicita, pro quibus non solum regna et reges sed etiam homines in eis commanentes perire cognouimus. Sed quia Deo auxiliante per merita et intercessionem sanctorum seruorumque Dei, quos sublimare et honorare curauimus atque curamus, actenus nos et successores nostri regna et regiones adquisiuimus, et uictorias multas habuimus, deinceps summopere omnibus nobis prouidendum est, ne pro predictis [6 1Kb] inlicitis et spurcissimis luxuriis his, quod absit, careamus. Nam multe regiones, que rerum  ecclesiarum inuasiones, uastationes, alienationes uexationesque et sacerdotum reliquorumque seruorum Dei oppressiones uel quascumque iniurias, uel [7 1Kb] iam dicta illicita et adulteria, uel sodomiticam luxuriam uel commixtionem meretricum sectate fuerunt, nec in bello seculari fortes, nec in fide stabiles perstiterunt. Et qualiter Dominus talium criminum patratoribus ultrices penas per Sarracenos et al os populos uenire et seruire permisit [8 1Kb] , cunctis earum gesta legentibus liquet. Et nisi nos ab his caueamus, similia nobis superuenire non dubitamus, quia uindex est Deus de his omnibus. Quapropter sciat unusquisque nobis subiectus, quia qui in uno ex his repertus atque conuictus fuerit, et honores, si habet, omnes perdere, et in carcerem se usque ad iustam emendationem atque per publice penitentie satisfactionem retrodi et ab omni fidelium consortio fieri alienum. ualde enim cauenda est illa fouea, in quam alios cecidisse cognouimus.

 144. De his presbyteris, qui contra episcopos suos seculares defensores habere noscuntur. Quod illi presbyteri, qui sine episcopo proprio arbitrio uiuentes seculares defensores habent contra episcopos, et seorsum populos congregant, eorumque erroneum ministerium non in ecclesia, sed per agrestia loca et mansiunculas agunt et ecclesias conturbant, tales sacerdotes uitandi et honore proprio sunt priuandi, carceribusque uel monastice uite sub penitentia diebus uite sue tradendi, mala que egerunt luituri.

145. Ut cuiuspiam gradus clericus sine pontificis sui concessa nullum ad iudicium seculare attrahere presumat. Clericus cuiuslibet gradus sine pontificis sui permissu nullum ad seculare iudicium attrahere presumat, nec laico quemlibet clericum in seculari iudicio liceat accusare, cum priuatorum christianorum causas magis apostolus ad ecclesias deferri atque ibidem terminari precipiat.

146. Ut clerici uenationes non faciant cum auibus  uel canibus. Ut clerici uenationes non agant, nec acceptores [9 1Kb] uel falcones habeant.

147. Ut omni anno ministerii sui rationem presbiteri episcopo suo reddant. Ut unusquisque presbiter per singulos annos episcopo suo rationem ministerii sui reddat tam de fide catholica, quam de baptismo atque de omni ordine ministerii.

148. Ut omnes episcopi parrochias suas annis singulis circumeant. Ut singulis annis unusquisque episcopus parrochiam suam circumeat populumque confirmet ac doceat, et ea que uitanda sunt prohibeat, et que agenda sunt utiliter agere suadeat.

149. De eo, qui non coacte statuta transgressus fuerit. Si quis statuta supergressus corruperit uel pro  nichilo habenda putauerit, si laicus est, communione, si clericus, honore priuetur.

150. Ut ecclesiarum negotia semper primo audiantur in causis. De ecclesiarum negotiis, ut absque dilatione ulla continuo audiantur a iudice.

151. De episcopo non usurpando alterius fines episcopi. Ne episcopus alterius episcopi plebes uel fines usurpet.

152. De non iudicando uel testificando quemquam in sua causa. Ut nullus in sua causa iudicet aut testimonium dicat.

153. Ut episcopus eiectus uel suis carens rebus ante plenam restitutionem non accusetur; nec ille, qui suis libere et integerrime fruens est bonis, antequam familiariter conueniatur; neque respondere conpellatur, nisi canonice uenerit euocatus. Canonica testante tuba didicimus, quod episcopus eiectus uel suis rebus expoliatus nequaquem debet accusari uel iudicari, antequam legaliter et pleniter restituatur. Si quis uero libere suis ecclesieque sibi commisse et integerrime  fruens rebus ac honoribus super certis accusatus fuerit criminibus, prosequi ante non licet, quam ab accusatoribus familiariter ut ea emendare debeat, super quibus res agitur, ammonitus fuerit. Si inter se se minime ante pacauerint [1 1Kb] , canonice ad synodum conuocentur [2 1Kb] , ut ab omnibus, qui hec pretermiserint, ex utraque parte publice arguantur [3 1Kb] et corrigantur, qui familiariter se et secrete corrigi noluerunt. Quod si sponte aut aliqua necessitate compulsus aut in fratrum conuentu aut in quolibet loco canonice uocatus nec olim familiariter commonitus uenerit, a nullo conpellatur, antequam hec fiant, ut respondeat; sed prius, ut prelibatum est, familiariter conueniatur [4 1Kb] , ut de se et de suis ea sanet, unde querimonia agitur. Deinde tempore in Nicenis canonibus prefixo, ut canonice respondeat, ad synodalem conuocetur conuentum. Et ut episcopum apud iudices publicos nemo audeat accusare, sed aut apud primates diocesearum, aut apud sedem  apostolicam; nec aliorum nisi suorum aut certe electorum indicum [5 1Kb] sententia inpetatur uel teneatur. Sane si circa hec secus actum fuerit, uiribus carere in omnibus haut dubium est.

154. De superbis uel contumacibus clericis uel laicis cohercendis. Ut clerici, qui superbi uel contumaces sunt, cerceantur, ut minores, qui maioribus inrogauerunt iniurias, metum habeant; quia manifestum est illum non esse Dei, qui humilitatem contempnit, sed diaboli, qui superbie inuentor et princeps est. Unde si quis tumidus uel contumeliosus extiterit in maiorem natu, contemptus debet contumacia et superbia in omnibus frangi.

155. Ut nullus clericus uel abbas ad iudicia secularia sine iussione proprii episcopi ire presumat. Et ut nullus suo episcopo contumax aut inobediens existat. Statutum est in synodis a sanctis patribus, ut nullus clericus ad indicia laicorum publica conueniat nisi per iussionem episcopi sui uel abbatis, iuxta canonum Carthaginensium capitulum nonum, ubi scriptum  est: »Qui relicto ecclesiastico iudicio publicis iudiciis purgari uoluerit, etiamsi pro illo fuerit prolata sententia, locum suum amittat. Hoc in criminali iudicio. In ciuili uero perdat, quod euincit, si locum suum obtinere uoluerit. Cum enim ad eligendos iudices undique ecclesie patet auctoritas, quia se indignum fraterno consortio iudicat qui de uniuersa ecclesia male sentiendo quidem de seculari iudicio poscit auxilium, cum priuatorum christianorum causas apostolus magis ad ecclesiam deferri atque ibidem terminari precipiat.« Simul et hoc statutum est, ut nullus presbiter aut diaconus uel subdiaconus aut fidelis laicus uel quicumque regule mancipatur, suo episcopo inflatus aut scisma faciens aut contumax  uel inobediens appareat, quoniam in canonibus scriptum est: Presbiteri et diaconi preter episcopum nil agere pertemptent. Et per inobedentiam primus homo cecidit. Quicumque uero audent euertere huiusmodi formam quocumque modo, nec proprio subiciuntur episcopo, si quidem clerici sunt, canonum correptionibus subiacebunt; si uero laici uel monachi fuerint, communione priuentur.

156. De episcopis non accusandis nisi ad summos primates, quia non omnes metropolitani summi sunt primates. Et hoc summopere ab eis preuideatur, ne aliqua cupiditate uel inuidia fiat [6 1Kb] . Si quis episcoporum accusatur, ad summos primates causa deferat accusator; qui attentius discutiant, si causa pietatis hoc fiat necne. Quod si alicuius inuidia aut inimicitia uel praua cupiditate aut mala uoluntate actum fuerit, nullo modo tale recipiatur negotium; quoniam inconueniens est, ut hi, qui throni Dei uocantur et immobiles esse debent, prauorum accusationibus moueantur uel perturbentur. Nam si causa  pietatis agi inuentum fuerit, patienter audiantur [7 1Kb] ; minus ne, reiciantur et canonice corrigantur.

157. Quid de aduocato agendum sit, qui in dolo uel fraude repertus fuerit. Si aduocatus in causa suscepta iniqua cupiditate fuerit repertus, a conuentu honestorum et a iudiciorum communione separetur, et uideat ne iudicis et assertoris personam accipiat.

158. De his, qui contra suam professionem uel subscriptionem uenerint [8 1Kb] . Qui contra professionem uel subscriptionem suam uenerit, in concilio deponatur.

159. De clericis monachis aut laicis conspirantibus. Ut nec clerici nec monachi nec laici [9 1Kb] conspirationem uel insidias contra pastorem suum faciant. Quod si fecerint, canonicis subiaceant increpationibus.

160. De peruasoribus finium aliorum. Si quis peruasor approbatus fuerit, tantum spatii restituat quantum presumpsit inuadere, cum [10 1Kb] fructibus duplis.

161. De presbiteris infiatis uel scisma facientibus. Si quis presbiter contra episcopum suum inflatus  scisma fecerit, anathema sit. Quod si superbia, quod absit, inflatus secernendum se ab episcopi sui communione duxerit, ac separatim cum aliquibus scisma faciens sacrificium Deo obtulerit, loco amisso anathema habeatur; nichilominus et de ciuitate et congregatione in qua fuerit, longius repellatur, ne uel ignorantes uel simpliciter uiuentes sempiterna fraude decipiat.

162. Ut presbiteri indiscrete ab episcopis uel ab aliis aut laicis non mittantur. Statutum est, ut presbiteri, sicut hactenus factum est, indiscrete per diuersa non mittantur loca, nec ab episcopis, nec ab aliis prelatis, nec etiam a laicis; ne forte propter eorum absentiam et animarum pericula et ecclesiarum, in quibus constituti sunt, neglegantur officia.

163. De criminibus definitis minime refricandis. De his criminibus, de quibus absolutus est accusatus, refricari accusatio non potest.

164. De approbanda accusatione. Si quis aduersarium suum ita apud iudicem crediderit accusandum,  ut se asserat uiolentiam pertulisse, ad probationem rei eum conuenit attineri.

165. De presbiteris, qui inconsultis propriis episcopis in locis non consecratis missas agunt. Si quis presbiter inconsulto episcopo agendam in quolibet loco [11 1Kb] uoluerit celebrare, ipse honori suo contrarius extitit.

166. Ut presbiteri in ecclesiis inconsulto episcopo non constituantur uel de ecclesiis expellantur ab aliquo. Sancitum est, ut sine auctoritate uel consensu episcoporum presbiteri in quibuslibet ecclesiis nec constituantur nec expellantur. Et [12 1Kb] si quis deinceps hoc facere temptauerit synodali sententia districte feriatur.

 167. Quod Dei ordinationem accuset, qui episcopos [1 1Kb] detrahit uel accusat. Dei ordinationem accusat, in qua constituuntur, qui episcopos accusat aut condemnat. Non est itaque arguendus a plebe, uel a male conuersationis aut praue uite accusandus hominibus episcopus, sed rectores ecclesie a Deo sunt iudicandi.

168. De homicidiis [2 1Kb] infantum. Si quis infantem necauerit, ut homicida teneatur.

169. De his, qui rapinam fecerint, aut iter agentes assallierint [3 1Kb] , aut domorum nocturni spoliatores fuerint, quid sit agendum. Si quis ad faciendam rapinam aggreditur, aut iter agentem in prediis adsallierit [4 1Kb] , aut domum alterius nocturnus spoliator intrauerit, et occisus fuerit, mors latronis ipsius a nemine [5 1Kb] requiratur.

170. Ut iudices prius capitalem non proferant sententiam, quam aut reus ipse confiteatur, aut per testes innocentes conuincatur. Iudex criminosum discutiens non ante sententiam proferat capitalem, quam aut reus ipse confiteatur, aut per innocentes testes conuincatur.  Si in maioribus personis crimen obiectum fuerit, principis est expectanda sententia.

171. De episcopis, si in reatum incurrerint, quid agendum sit. Si quis episcopus a quoquam impetitur, uel ille aliquam questionem retulerit, per episcopos iudices causa finiatur, siue quos eis primates dederint, siue quos ipsi uicinos ex consensu delegerint.

172. De his, qui uiduas uel uirgines inconsulto episcopo uelare presumunt. Statutum est, uiduas inconsultis episcopis uelari non debere. Simul et hoc constitutum est, ut si quispiam presbiterorum deinceps huius constitutionis normam contumaciter transgressor extiterit, scilicet ut aliquas uiduas inconsulto episcopo uelare presumpserit, gradus sui periculum incurrat. Similiter et de puellis uirginibus a presbiteris non uelandis statutum est, ut si quis hoc facere temptauerit, tanquam transgressor canonum dampnetur.

173. De accusato episcopo, si comprouinciales suspectos  habuerit, ut Romanum appellet pontificem. Placuit, ut quandocumque episcopus accusatur, si conprouinciales aut uicinos suspectos habuerit, sancte et uniuersalis Romane ecclesie appellet pontificem, ut ab eo quicquid iustum et Deo placitum fuerit terminetur.

174. De reis ad ecclesias uel altaria earum confugientibus, ut non abstrahantur. Ut eos timoris necessitas non constringat circa altare manere, et loca ueneratione digna polluere, depositis armis qui fugerint. Quod si non deposuerint, sciant se armatorum uiribus extrahendos. Et quicumque eos de porticibus et de atriis et de hortulis, de balneis uel adiacenciis ecclesiarum abstrahere presumpserit, capite puniatur.

175. De non usurpandis plebibus alienis, et de non grauando episcopo. Ut nullus episcopus alterius episcopi plebes usurpet, aut alium conculcet episcopum uel supergrediatur, aut aliquod ei incommodum  in sua parrochia uel alicubi faciat.

176. De his, qui in recta fide suspecti sunt, in accusationem sacerdotum uel testimonium non suscipiendis. Ut omnes, qui in fide Christi catholica suspecti sunt, in accusatione sacerdotum uel testimonio humano dubii habeantur nec recipiantur.

177. Quid sint delatores, uel quid de eis faciendum sit. Delatores dicuntur, qui aut facultates prodiderint alienas aut caput inpetunt alienum. Qui si conuicti fuerint, continuo strangulentur. Seruus si super dominum fuerit delator, etiamsi obiecta probauerit, puniatur.

178. De episcoporum causa per episcopos iudices terminanda.  Si quis episcopus a quoquam inpetatur [6 1Kb] , uel ille aliquam questionem retulerit, per episcopos iudices causa finiatur, siue quos eis primates dederint, siue quos ipsi uicinos ex consensu delegerint.

179. Ut nullus occultas nuptias aut raptum faciat, uel quam propinquus suus habuit ducat uxorem; sed dotatam et a parentibus traditam per benedictionem [7 1Kb] sacerdotum accipiat, qui uult nubere, uxorem. Sancitum est, ut publice nuptie ab his, qui nubere cupiunt, fiant: quia sepe in [8 1Kb] nuptiis clam factis grauia peccata tam in sponsis aliorum, quam et in propinquis siue adulterinis coniugiis, et quod peius est dicere consanguineis, accrescunt, uel accumulantur. Ex his autem procreari solent ceci, claudi, gibbi et lippi [9 1Kb] siue alii turpibus maculis aspersi. Et hoc ne deinceps fiat, omnibus cauendum est. Sed prius conueniendus est sacerdos, in cuius parrochia nuptie fieri debent, in ecclesia coram populo. Et ibi inquirere una cum populo ipse sacerdos debet, si eius propinqua sit an non, aut alterius uxor uel sponsa  uel adultera. Et si licita et honesta omnia pariter inuenerit, tunc per consilium et benedictionem sacerdotis et consultu aliorum bonorum hominum eam sponsare et legitime dotare debet. Scribit namque de legitimo matrimonio beatus Augustinus ita: »Talis esse debet que uxor habenda est, ut secundum legem sit casta in uirginitate, et dotata legitime, et a parentibus tradita sponso, et a paranimphis accipienda. Et ita secundum legem et euangelium publicis nuptiis honestata in coniugio licite sumenda; et omnibus diebus uite sue nisi ex consensu et causa uacandi Deum [10 1Kb] numquam propter hominem separanda. Et si fornicata fuerit et uir eius uoluerit, dimittenda; sed illa uiuente, altera non ducenda, quia adulteri regnum Dei non possidebunt; et penitentia illi accipienda. Nolite uos, uiri, habere uxores quarum priores mariti uiuant: adulterina enim sunt ista coniugia.« Et hoc, ut diximus, omnino prouidendum est, ne eius sit propinqua; quia scriptum est:  Omnis homo ad proximam sanguinis sui non accedat, ut reuelet turpitudinem eius. Similiter scriptum est: Cum uxore proximi tui non coibis, nec seminis eius commixtione maculaberis. Et in decretalibus pape Gregorii legitur: »Si quis diaconam aut monacham aut commatrem spiritalem aut fratris uxorem aut neptam aut nouercam aut nurum suam aut consobrinam aut de propria cognatione uel quam cognatus habuit, duxerit uxorem, anathema sit. Et responderunt omnes tertio: anathema sit. Item. Si quis uiduam rapuerit uel furatus fuerit in uxorem, uel consentientes ei, anathema sit. Et responderunt omnes tertio: anathema sit. Si quis uirginem, nisi desponsauerit eam, rapuerit uel furatus fuerit in uxorem, uel consentientes ei, anathema sit. Et responderunt omnes teritio: anathema sit.« Et alibi in canonibus scriptum [11 1Kb] est, ut nemo usque ad affinitatis lineam ex propinquitate sui sanguinis connubia ducat, neque uirginibus sine benedictione sacerdotis quis nubere presumat: oppido enim ista omnia cauenda sunt ne fiant. Sed  postquam ista omnia probata fuerint, et nichil inpedierit, tunc si uirgo fuerit, cum benedictione sacerdotis, sicut in sacramentario continetur, et cum consilio multorum bonorum hominum publice et non occulte ducenda est uxor; ut boni ex eis filii Domino miserante procreentur, et non tales, sicut superius dictum est.

180. Quod excommunicati a sacerdote antequam canonice reconcilientur, non possint maiores natu accusare. Ut excommunicatus a sacerdote, maiores natu uel episcopos accusare non presumat, quamdiu in ipsa est excommunicatione [12 1Kb] . Quod si presumpserit, non recipiatur, sed aut maiori excommunicationi subiaceat, aut ab ecclesia pellatur.

 181. De homicidis, maleficis, ueneficis conuictis appellare uolentibus non audiendis. In ciuilibus causis uel leuioribus criminibus legibus dilatio prestanda est. Homicide, adulteri, malefici, uenefici conuicti si appellare uoluerint, non audiantur.

182. Quod presbiteri, diaconi et reliqui clerici sine iussione sui pontificis nichil agere debeant. Ut presbiteri uel diaconi sine conscientia episcoporum suorum nichil agant.

183. De his, qui uirgines opprimunt aut rapiunt. Et de aliorum sponsis raptis. Statutum est, ne oppressio uirginum aut uiduarum uel raptus ab ullis hominibus de puellis aut uiduis fiat. Scriptum est namque in canonibus, in concilio Calcidonensi: »Eos, qui rapiunt puellas sub nomine simul habitandi, cooperantes et conhibentes raptoribus decreuit sancta synodus, si quidem clerici sunt, decidant a gradu proprio, si uero laici, anathematizentur.« Quibus uerbis aperte datur intellegi, qualiter huius mali auctores dampnandi sint, quando participes et conhibentes  tanto anathemate feriuntur, et quod iuxta canonicam auctoritatem ad coniugia legitima raptas sibi iure uendicare nullatenus possunt. De desponsatis quoque puellis et postea ab aliis raptis in canonibus Ancyrani concilii legitur ita: »Desponsatas puellas et postea ab aliis raptas placuit erui et eis reddi, quibus antea fuerant desponsate, etiamsi eis a raptoribus uis illata constiterit.« Proinde statutum est a sacro conuentu, ut raptor publica penitentia multetur; rapta uero, si eam sponsus recipere noluerit, et ipsa eidem crimini consentiens minime fuit, licentia nubendi alii non negetur. Quod si illa consensit, simili sententie subiaceat. Quod si post hec se iungere presumpserint, utrique anathematizentur.

184. De accusatoribus in iudicium presentandis, et accusatis non modicum spatium accipiendis ad abluenda crimina. Nemo debet iudicari aut dampnari, priusquam accusator presens habeatur; et spatium non  modicum defendendi accipiat accusatus ad abluenda crimina.

185. De clericis nullo fiscali aut publico subdendis officio. Ut clerici nullo fiscali aut publico subdantur officio, sed liberi ab omni humano seruitio ecclesie deseruiant.

186. Ut nullus sacerdos feminas secum habitare permittat aut cum eis frequentare presumat. Sancitum est de presbiteris, qui feminas secum indiscrete habitare permittunt et propter hoc male opinionis suspicione denotantur, ut si deinceps ammoniti non se correxerint, uelut contemptores sacrorum canonum canonica inuectione feriantur.

187. De testibus uel accusatoribus, qui cum inimicis morantur, in sacerdotum accusatione non recipiendis. Non sunt illi testes suscipiendi neque accusatores, qui cum inimicis morantur, uel quos ipsi de domo produxerint, quia corrumpunt mores bonos colloquia mala.

 188. De testibus non recipiendis, qui christiane religioni infesti extiterint. Ut testandi licentia denegetur eis, qui christiane religionis et nominis dignitatem neglexerint.

189. De peregrinis episcopis pie recipiendis. Ut peregrino episcopo locus sacrificandi detur.

190. Ut illicitus accessus feminarum ad altare non fiat, aut ulle femine uasa sacra aut corpus et sanguinem Domini contrectare presumant. Statutum est, ut illicitus feminarum accessus ad altare non fiat; quia contra omnem auctoritatem diuinam et canonicam institutionem est, feminas sanctis altaribus se ultro ingerere, aut sacrata uasa inpudenter contingere, siue indumenta sacerdotalia presbiteris ministrare, aut corpus et sanguinem Domini contingere populisque  porrigere: quod omni ratione et auctoritate caret, et ne ulterius fiat omnimodis prohibitum est. Et quecumque femine deinceps hoc facere presumpserint, iudicio canonico usque ad satisfactionem subdantur. Quod autem mulieres ingredi ad altare non debeant, in concilio Calcidonensi et in decretis Gelasii pape copiosissime inuenitur.

191. De accusatis sacerdotibus, ut non prius in indicium decidant [1 1Kb] , quam accusatores secundum canonicos et regulares sanctiones pleniter inquirantur. Si quis criminatur, non ante in iudicium detrudatur [2 1Kb] quam accusator pertentetur [3 1Kb] , atque secundum legem et canonicam sententiam exquiratur. Quod si indigna ad accusandum persona inueniatur, ad accusationem non admittatur, quia indignum est, ut uita innocentis ulla maculetur pernicie.

192. De uiolatoribus sepulchrorum. Qui sepulchra uiolauerint, puniantur tam ingenui quam serui. Si maior persona in hoc scelere fuerit deprehensa, amissa medietate honorum suorum perpetua notetur  infamia. Si clericus, depositus omni honore clericali perenni exilio deputetur. Si iudex hoc persequi aut implere distulerit, facultatibus et honore priuetur. Et quicumque hoc scelus accusare uoluerit [4 1Kb] , licentia tribuatur.

193. Ut sacerdotes suam non relinquant ecclesiam. Ut ne quis qualibet necessitate suam relinquat ecclesiam.

194. De presbiteris gradum amittentibus, qui adeo [5 1Kb] deteriorari solent, ut filii Belial efficiantur, quid agendum ait. Sancitum est de presbiteris gradum amittentibus, ut unusquisque episcoporum tam per se, quam et per ministros suos uitam et conuersationem morumque emendationem eorum cognoscat, eosque canonice penitentie subdere non neglegat, iuxta quod in concilio Cesariensi titulo primo scribitur: »Presbiter si uxorem acceperit, ab ordine deponatur. Si uero fornicatus fuerit aut adulterium perpetrauerit, amplius pelli debet et ad penitentiam redigi.«  Nonnulli enim, amisso gradu, adeo filii Belial efficiuntur, ut nec publicis, quia fas non est, nec canonicis propter incuriam et neglegentiam rectorum legibus constringantur.

195. De laicis de religione disputandi presumentibus. Nulli egresso ad publicum disceptandi de religione uel tractandi, uel consilii aliquid deferendi uel maiores natu accusandi, patescat occasionis aditus. Si quis posthac contra hec ueniendum crediderit, uel insistere motu [6 1Kb] pestifere persuasionis [7 1Kb] temptauerit, competenti pena et digno [8 1Kb] supplicio cerceatur.

196. De his qui falsa principum rescripta detulerint. Et de nonnullis aliis causis. Qui falsa [9 1Kb] principum rescripta detulerint, ut falsarii puniantur. Qui falsum nesciens allegauit, falsi pena non teneatur. In caput domini patroniue nec seruus nec libertus interrogari potest. Ut pregnantem nemo torqueat. Qui de se confessus est, super alium credi non  potest.

197. De his qui falsa fratribus intulerint quid agendum sit. Eos, qui falsa fratribus capitalia obiecisso conuicti fuerint, placuit usque ad exitum non communicare, et infames semper existere.

198. Ut nullus de alterius presbiteri parrochia [10 1Kb] populo persuadere audeat, ut relicta propria parrochia ad suam ecclesiam conueniant aut sibi eorum decimas dent. Statutum est, ut nullus presbiter fidelibus sancte Dei ecclesie de alterius presbiteri parrochia persuadeat, ut ad suam ecclesiam relicta propria ecclesia conueniant et suas decimas sibi dent. Sed unusquisque sua ecclesia et populo sit contentus, et quod sibi non uult fieri, alteri nequaquam faciat, iuxta illud euangelii: Quecumque uultis ut faciant  uobis homines, hec eadem facite illis. Quisquis autem contra hec constituta uenerit, aut hec infringere temptauerit, tanquam contemptor gradus sui periculo subiacebit.

199. Quod laicis de uiris Deo dicatis uel ecclesiasticis facultatibus aliquid disponendi nulla sit adtributa facultas. De uiris Deo dicatis uel ecclesiasticis facultatibus aliquid disponendi nulla legitur laicis quamuis religiosis umquam adtributa facultas.

200. De his qui in blasphemiam alterius aliquam scripturam uel cantica composuerint uel cantauerint [1 1Kb] . Is [2 1Kb] qui in blasphemiam alterius cantica composuerit, uel qui cantauerit ea, extra ordinem uindicetur, nam lex exiliari iubet eos, qui libellos famosos excogitant aut proponunt. Notatur infamia, quicumque, dum appellat iudicem, conuicium dixerit. Non tantum is, qui maledictum aut conuicium dixerit, famosus efficitur, sed et is, cuius consilio factum esse patuerit.

 201. Quid de sacerdotibus uel leuitis de se crimen confitentibus agendum sit. Ut sacerdos uel leuita, qui de se crimen aliquod confitetur, deponatur.

202. Ut nullus presbiter publice penitentes inconsulto episcopo reconciliare audeat. Et ut omnes publice penitentes in cena Domini ad episcopum proprium conueniant, ut ab eo canonice absoluantur, uel diiudicentur. Statutum est et in sanctis canonibus prohibitum, ut nullus presbiter penitentem publice inconsulto episcopo reconciliare presumat, nisi morte forte periclitantem, sed omnes publice penitentes quinta feria ante pascha, que est cena Domini, ad ciuitatem in cinere et cilicio in presentiam episcopi prostrato uultu conueniant, et ibi ab episcopo canonice et ordinabiliter, sicut in sacramentario [3 1Kb] et in Romano ordine continetur, reconcilientur atque diiudicentur consolenturque et predicentur, quid deinceps agere quidue uitare debeant instruantur, atque insuper diuinis precibus per manus inpositionem [4 1Kb] episcopi sanentur. Nullo namque tempore  presbitero in publica missa penitentem reconciliare sine licentia episcopi concessum est. Si quis hoc facere presumpserit, canonica correctione multetur.

203. De clericis uel laicis, qui suo episcopo calumniatores extiterint. Si quis clericus uel laicus exprobrator uel calumniator suo episcopo extiterit, ut homicida habeatur.

204. De causis in iudicio conuincendis, et de sententia aduersus absentes infirmanda. Et de causis in iudicio non reuoluendis. Et ut absentes non damnentur. Et quod absentes per alium nec accusare nec accusari possint. Conuinci nemo potest iudicio sine testibus aut scriptura. Sententia absente parte alia a iudice data nullam obtinet firmitatem. Causa inter presentes iudicata post decennnium reuolui non potest, nec inter absentes post uicennium. In causa capitali absens nemo dampnetur. Neque absens per alium accusatorem accusari potest.

 205. Quid de dela oribus fidelibus agendum sit. Delator si quis extiterit fidelis, et per delationem eius aliquis fuerit prescriptus uel interfectus, placuit eum nec in fine [5 1Kb] accipere communionem.

206. De sacerdotibus uel clericis, qui per pecunias aliorum sacerdotum ecclesias aut beneficia subripiunt uel subuertunt. Sancitum est atque omnibus prohibitum, ut si quis presbiter preuentus fuerit alicui clerico aut laico munera dare aut aliquam pecuniam tribuere, ut alterius presbiteri ecclesiam subripiat, pro hac cupiditate seu rapina turpis lucri gratia deiciatur a clero et alienus existat a regula. Nam si pro misericordia episcopo [6 1Kb] placuerit longo tempore eum penitendo que gessit in carceris erumna recludere et usque ad satisfactionem ibi retinere,  liceat. Et postea si se correxit et alia deinceps minime se facere promiserit; humanius erga eum agere poterit, si uoluerit et ipse dignus inuentus fuerit.

207. Ut seculares de uiris Deo dicatis ecclesieque facultatibus ad se nichil putent pertinere preter reuerentiam tantum. Synodali decreto sancitum est, ne laici uel seculares de uiris Deo dicatis ecclesieque facultatibus aliquid ad se putent uel presumant preter reuerentiam pertinere, quorum quarumque sacerdotibus disponendi indiscusse a Deo cura commissa docetur. Si quis contra hec uenire presumpserit, anathemate feriatur.

208. De seruis dominorum facinora confessis non audiendis. Si serui facinora dominorum confessi sunt, nullo modo audiantur, nisi forte eos reos deferant maiestatis.

209. Quid de hominibus, qui pauperes expoliant et admonente episcopo non reddiderint agendum sit. Si  quis potentum quemlibet expoliauerit et admonente episcopo non reddiderit, excommunicetur.

210. De his, qui sine iussione episcopi iudices seculares adeunt, aut sine licentia et litteris episcopi sui proficiscuntur. Et de laicis ecclesiis uel clericis calumniam facientibus. Sanccitum est, ut presbiter uel diaconus siue quilibet clericus regule subiectus inconsulto episcopo ad iudicem secularem non pergat. Necnon et hoc sanccitum est, ut sine epistola episcopi sui non liceat clericum uel monachum proficisci. Et alibi in canonibus legitur ita: »Presbiter aut diaconus uel clericus sine antistitis sui epistolis ambulans, communionem ei nullus impendat.« Simulque statutum est, ut si quis secularium per calumniam ecclesiam aut clericum fatigare temptauerit et conuictus fuerit, ab ecclesie liminibus et catholica communione, nisi digne penituerit, coherceatur.

211. De laicis uitiosis a clericis, nisi sponte uoluerint, non recipiendis. Omnes episcopi in tertia sessione  adclamauerunt: »Sane dignum est, ut sicut sacerdotes uel clericos sua in accusatione uel secularibus iudiciis laici non recipiunt, ita ipsi sacerdotum uel clericorum accusationibus seu ecclesiasticis negotiis nisi sponte non recipiantur; quoniam inconueniens est, ut hi, qui hos respuunt, ab his recipiantur.«

212. Ut hi, qui sponte hominem occidere uoluerint et non potuerint perpetra e, ut homicide habeantur. Qui hominem uoluntarie occidere uoluerit et perpetrare non potuerit, ut homicida punietur.

213. De clericis, qui a suis recedunt episcopis. Ut nullus clericus ab episcopo suo recedat et ad alium se transferat.

214. Ut nulli sacerdotes eorum decimas aut aliquid de rebus uel facultatibus ecclesie sine licentia proprii episcopi uendere presumant. Statutum est, ut nullus presbiter uel diaconus eorum decimas uel aliquid de rebus ecclesie sine consilio proprii episcopi inreuerenter  [7 1Kb] uendere presumat; quia in canonibus decretum est ita: »Placuit ut presbiteri uel diaconi non uendant rem ecclesie, ubi sunt constituti, nescientibus episcopis suis.« Et ne deinceps fiat cauendum est, sicut a quibusdam in aliquibus locis impudenter factum audiuimus, eo quod quidam sacerdotes, antequam messes mature uel collecte essent, eorum decimas uendere causa ebrietatis temptauerunt: quod ne deinceps fiat pariter omnes inhibemus, sed ut prius cum gratiarum actione a sacerdotibus recipiantur. Et si necessitas fuerit pro restauratione ecclesiarum uel pro redemptione captiuorum eas uendere, cum consilio proprii episcopi et aliorum bonorum sacerdotum hoc faciant; ne qualibet occasione occulte et sine testimonio fraudentur  oblationes fidelium; et unde pauperes recreari debent uel ecclesie [1 1Kb] restaurari seu clerici uiuere, siue episcopi recipi, hospites et peregrini pasci ac uenerari, presbiteri uel diaconi aut quilibet fidelium in suis nimiis potationibus uel comessationibus seu carnalibus desideriis, que multis modis aguntur, inflectere non presumant, sed in predictis rebus eas fideliter subministrent; et sciant se non suarum, sed dominicarum rerum esse dispensatores. Propterea quasi dominicas res fideliter eas conseruare et utiliter dispensare Domini sacerdotes oportet. Et si, quod absit, aliter fecerint, canonica inuectione districte feriantur.

215. De anathematis hominibus repellendis. Omnium anathematum uox in accusatione uel testimonio aut humano iudicio penitus non audiatur, nec hi accusare quemquam permittantur. Sed si quis anathematis penam parui duxerit, aut in insulam religetur, aut exilio deputetur, ne possit ecclesiam Dei eiusque famulos perturb re.

 216. De sententia aduersus absentes uel minores iudicata non ualenda. Aduersus absentes uel minores sententia iudicata non ualebit.

217. Quid de clericis, qui in seditione arma portauerint, faciendum sit. Clerici, qui in quacumque seditione arma uolentes presumpserint, [2 1Kb] reperti, amisso ordinis sui gradu in monasterio penitentie contradantur.

218. De his qui inebriantur, ut a communione, nisi se correxerint, suspendantur, aut corporali supplicio subdantur. Sancitum est, ut a presbiteris uel diaconibus seu a reliquis clericis omni modo uitetur ebrietas, que omnium uitiorum fomes ac nutrix est. Itaque eum, quem ebrium fuisse constiterit, ut ordo patitur, aut quadraginta dierum spatio a communione statuimus submouendum, aut corporali subdendum supplicio.

219. Quid de his ecclesie iudicibus faciendum sit, qui absentes iudicare presumunt. Caueant iudices ecclesie,  ne absente eo, cuius causa uentilatur, sententiam proferant; quia irrita erit: immo et causam in synodo pro facto dabunt [3 1Kb] .

220. De his, qui apud extraneos iudices causam suam proponunt. Et de his, qui prius in proprio foro non iurgauerint. Et de iudi ibus, qui sua neglegentia causas differunt. Si quis alium crediderit accusandum, apud prouincie illius iudicem negotium suum proponat; et omnem iacturam litis incurrat, qui non ante in proprio foro iurgauerit. Quod si per neglegentiam iudicis causa definita non fuerit, tantum eum fisco nostro iuhemus exsoluere, quantum res ipsa, de qua agitur, ualuisse cognoscitur. Et qui consiliis suis adherent, exilio deputentur.

221. Quod ruinis miserorum oppido succurendum sit. Occurrere certe miserorum ruinis debet subsidio unusquisque, quo ualeat ex releuatione [4 1Kb] aliene uindicte a se Dei remouere uindictam. Libat enim Domino prospera, qui ab afflictis pellit aduersa.

 222. Quid de uaticinatoribus falsis agendum sit. uaticinatores, qui se futura scire dicunt, cesi de ciuitate iactentur.

223. Quod in metropolitana sede, tempore quo omnes elegerint conprouinciales episcopi, ad synodum faciendam sit conueniendum. Placuit definiri, ut paternis institutionibus obsequentes, in metropolitana sede [5 1Kb] tempore quo omnes conprouinciales [6 1Kb] elegerint pontifices, ad synodum faciendam deuotis studiis conferantur.

224. Quid de episcopo, qui alium conculcare uel calumniare aut iniuriare presumpserit episcopum faciendum sit. Ut nullus episcopus alium episcopum  conculcet eumque calumniare uel iniuriare presumat. Quod si fecerit, gradus sui periculo subiacebit.

225. Ut nullus presbiter in ecclesia benedictiones publicas super populum fundere aut altare consecrare uel reconciliare presumat. Statutum est, ut presbiteri benedictionem in ecclesia super plebem fundere aut altare consecrare aut reconciliare aut summouere uel collocare ullo modo non presumant. Simul et hoc statutum est, ut altare erigere uel de loco in locum transmutare, ut a quibusdam factum audiuimus, sine episcopi sui licentia uel consilio, cuius est et ipsum altare consecrare et post motionem uel uiolationem reconciliare, presbiteri non pertemptent. Quod si aliter fecerint, gradus sui periculo subiacebunt.

226. Ut absentibus quod ablatum est, pleniter restituatur. Propter absentes legem uolumus iterare, ut quicquid fuerit eis a qualibet persona ablatum, totum amicis eorumque proximis uel seruis, cum iudicem  interpellauerint, sine dilatione reddatur; ut res, quas discedens dominus in sua proprietate dimisit, integre [7 1Kb] ab actoribus domini, quocumque sedeat, uindicentur [8 1Kb] . Quecumque autem in militia constitutis uel absentibus peruasa fuerint, sine aliqua iubemus dilatione restitui.

227. Ut ea que ad perpetuam utilitatem sunt instituta, inconuulsa permaneant. Que ad perpetuam utilitatem sunt instituta, nulla commutatione uarientur; nec ad priuatum trahantur commodum, que ad bonum sunt commune prefixa. Et manentibus terminis, quos statuerunt patres, nemo damnet alienum; sed intra fines proprios atque legitimos, prout quis uoluerit, in latitudine se caritatis exerceat.

228. De neglegentibus officia diuina et non uenientibus ad matutinalia uel uespertinalia siue reliqua diuina officia. Sancitum est, ut si quis presbiter uel diaconus aut quilibet clericus ecclesie deputatus si intra ciuitatem fuerit, aut in quolibet loco, in quo  ecclesia est, et ad quotidianum psallendi sacrificium matutinis uel uespertinis horis, ad ecclesiam non conuenerit, deponatur a clero; si tamen castigatus ueniam ab episcopo per satisfactionem noluerit promereri.

229. De his, qui in captiuitatem ducti sunt, quid agendum sit. Quicumque necessitate captiuitatis ducti sunt, et non sua uoluntate, sed hostili depredatione ad aduersarios transierunt, quecumque in agris uel in manciplis ante tenuerunt, siue a fisco possideantur, siue aliquid ex his per principem cuicunque datum est, sine ullius contradictione persone, tempore quo redierint, uindicent ac presumant; si tamen cum aduersariis non sua uoluntate fuerint, sed captiuitate se detentos esse probauerint.

230. Quod contra caput non sit surgendum. Contra caput, etiamsi faciendum sit, non libenter admittimus.

231. Ut presbiteri per singulas ebdomadas, sicut  ab episcopo uel ab illo, qui constitutus est ab eo, uocantur, ad ciuitatem conueniant absque ulla dilatione discendi gratia. Statutum est, ut omnes presbiteri parrochie ad ciuitatem per turmas, et per ebdomadas ab episcopo sibi constitutas conueniant discendi gratia, ut aliqua pars in parrochiis presbiterorum remaneat, ne populi et ecclesie Dei absque officio sint; et aliqua utilia in ciuitate discant, ut meliores ad parrochias demum et sapientiores atque populis [9 1Kb] utiliores absoluti reuertantur. Et ibi ab episcopo, id est, in ciuitate siue a suis bene doctis [10 1Kb] ministris, bono animo instruantur de sacris lectionibus et diuinis cultibus et sanctis canonibus, siue de baptismatis sacramento [11 1Kb] atque missarum solemniis  et precibus, et de reliquis officiis omnibus sibi necessariis pleniter et distincte ac singillatim imbuantur. Et omnia, que illi per parrochias docere, predicare ac facere debent, eos episcopus et sui bene docti ministri ueraciter et discrete doceant, ut quid facere uel quid uitare debent, sciant; quatenus eorum uitam bene et condigne atque inreprehensibiliter ducant, et aliis bene uiuendo bonum exemplum aliisque ulla offensione prebeant, et eorum ministeria sapienter et rationabiliter adimpleant, ut in nullam, quod absit, offensionem incidant, sed Dei gratiam promereri ualeant.

232. Quid de conuictis in iudicio de euidenti uiolentia faciendum sit. Conuictus in iudicio de euidenti uiolentie crimine reus capite puniatur.

233. Ut sacerdotes de incognitis rebus nichil iudicare presumant. Nos qui sacerdotum Domini matura uolumus esse iudicia, nichil possumus de incognitis rebus in cuiusquam partis preiudicium definire,  priusquam uniuersa, que gesta sunt, ueraciter audiamus.

234. De his, qui relinquunt ecclesiastica officia et ad seculares confugiunt. Et de clericis furtum ecclesie facientibus. Siue de clericis comam nutrientibus, uel habitum aut uestimenta clericalia mutantibus. Sancitum est, ut quisquis clericus relicto officio suo propter districtionem ad secularem quemlibet confugerit, et is, ad quem recurrit, solatium ei defensionis inpenderit, cum eodem ab ecclesie [1 1Kb] communione pellatur.

Simulque sancitum est, ut si quis clericus furtum ecclesie fecerit, peregrina ei communio tribuatur.

Simili modo decretum est, ut clerici, qui comam nutriunt, ab archidiacono, etiamsi noluerint, inuiti detondantur. uestimenta uero uel calciamenta eis nisi que religionem deceant uti aut habere non liceat.

235. De seruis insciis uel consciis dominis uiolentiam facientibus, et qualiter hec corrigantur. Serui si inscio domino confessi uel conuicti fuerint uiolentiam  commisisse, addicti tormentis grauibus puniantur. Si uero iubentibus dominis uiolentie crimen admiserint, domini qui inlicita preceperunt, notantur infamia et nobilitatis uel honoris sui dignitatem tenere non possunt. Serui autem, qui talibus dominorum iussionibus paruerunt, in metallo detrudantur. Ceterum non liceat iudicibus discussionem uiolentie differre uel dimittere uel donare. Si autem probauerint uiolentiam et non statim uindicauerint, nouerint se periculum subituros. uiles autem persone que frequenter admisisse uiolentiam conprobantur, constituta legibus pena suprascripta omnimodis feriantur.

236. Qualiter d sides uel neglegentes curandi sint. Si extiterint aliqui fratres desides uel neglegentes, quos oporteat maiori auctoritate curari, sic tamen est adhibenda correctio, ut semper sit salua dilectio.

237. Ut clerici contumaces uel inflati contra episcopum suum non sint, nec paruipendant eius excommunicationem.  Et qualiter hec facientes suam recipere debeant dignitatem. Statutum est, ut contumaces clerici, prout dignitatis ordo permiserit, ab episcopis corrigantur. Et si qui prioris gradus elati superbia communionem fortasse contempserint, aut ecclesiam frequentare uel officium suum implere neglexerint, peregrina eis communio tribuatur; ita ut, cum eos penitentia correxerit, rescripti in matricula gradum suum dignitatemque recipiant.

238. Quod accusatoribus ante discussionem utriusque partis non sit credendum. Quociens quilibet accusator aliquid de aduersario suo eo absente suggesserit, ante [2 1Kb] discussionem utriusque partis penitus non credatur.

 239. De sacerdotibus non extrahendis [3 1Kb] Precipimus, ut nullo uel falso insimulatus crimine extrahatur [4 1Kb] sacerdos.

240. Ut qui iudices suspectos habuerint, uocem appellationis exhibeant. Si quis iudicem pro quibuscumque causis aduersum sibi senserit aut habuerit forte suspectum, uocem appellationis exhibeat; ut, cum ei concessum fuerit, integro negotio apud alium iudicem amotis dilationibus possit audiri.

241. Ut caueat unusquisque, quantum fieri potest, ut alteri non faciat, quod pati non uult. Sicut non uult aliquis grauis oneris sarcinam ferre, ita non audeat alii graue pondus inponere.

242. Ut discordantes ad altare siue ad gratiam sancte communionis non accedant. Et si unus eorum se correxerit et alter discordans inuentus fuerit, quid de his agendum sit. Sancitum est, ut personarum discordantium nemo, antequam reconcilientur [5 1Kb] ad altare Domini accedere audeat uel gratiam communionis sancte percipere; sed geminato tempore per penitentiam  conpensabunt, quod [6 1Kb] discordie seruierunt. Sed si unus eorum alio contemnente ad satisfactionem caritatis occurerrit, ex eo tempore ut pacificus in ecclesiam recipiatur, ex quo ad concordiam festinasse conuincitur.

243. Quod penitentes a conuiuiis et ornamentis atque alba ueste abstinere debeant. Qui luget, abstinere debet a conuiuiis ac ornamentis et alba ueste.

244. De diuinis et apostolicis atque canonum decretis minime uiolandis. Iubemus, ut ita omnes diuinis et apostolicis constitutionibus seruiatis, ut in nullo patiamini pia canonum decreta uiolari. Precipimus etiam, ut nulli fas sit sine status sui periculo uel diuinas constitutiones uel apostolice sedis decreta temerare.

245. De his sacerdotibus, qui de ecclesiis ad ecclesias inrationabiliter transeunt, et de illis, qui in loco eorum sunt ordinati. Sancitum est, ut illi sacerdotes, qui de ecclesiis ad ecclesias migrant uel migrauerunt  et suos titulos absque licentia et consensu episcopi dimittunt uel dimiserunt, tandiu a communione habeantur alieni, quamdiu ad eas redierint ecclesias, in quibus primo sunt constituti. Quod si alius alio transmigrante in locum uiuentis ordinatus est, tamdiu uacet sacerdotii dignitate, qui suam deseruit ecclesiam, quamdiu successor eius quiescat in Domino.

246. Quod iniuriarum actiones nonnisi presentes accusare possint. Iniuriarum actiones nonnisi presentes accusare possunt. Crimen enim, quod uindicte aut calumnie iuditium expectat, per alios intendi non potest.

247. Quod amicitiam protegat omnis, qui non contendit. Omnis, qui non contendit, protegit amicitiam. Nam et apostolus ad Corinthios scribit: Cum sint inter uos emulationes et contentiones, nonne carnales estis et secundum hominem ambulatis? Nihil per contentionem neque per inanem gloriam, sed in humilitate  mentis inuicem estimantes semetipsos, non sua singuli respicientes, sed aliorum.

248. Ut quod ecclesia tricennali iure possederit, nulli liceat pro hoc deinceps appellare. Et de raptoribus uiduarum uel uirginum. Et ut femine sacris altaribus non ministrent. Statutum est, ut facultates ecclesie, necnon et dioceses, que ab aliquibus possidentur sacerdotibus, iure sibi uindicent quod tricennalia lex conclusit, et ultra triginta annos nulli liceat pro id appellare, quod legum tempus exclusit. Simulque sanccitum est, ut raptores uiduarum uel uirginum ab ecclesie communione pellantur. Et ut femine sacris altaribus non ministrent uel aliquid ex his, que uirorum sunt officiis deputata presumant.

 249. De indicibus contra legem iudicantibus et legem audire nolentibus. Quicumque iu lex oblatas sibi in iudicio leges uel iuris species audire noluerit et contra eas iudicauerit, ex hac re conuictus in carcerem deportetur [1 1Kb] .

250. De inperitis, ut peritis non preferantur. ualde iniquum est, ut inperiti magistris, noui antiquis, uel rudes preferantur emeritis.

251. Ut liceat litigatoribus uitiatam causam appellationis remedio subleuare, et ut [2 1Kb] appellatores in nullam custodiam redigantur. Iudices obseruare debent, ut liceat litigatori uitiatam causam appellationis remedio subleuare, et appellatores nec in carcerem redigantur, nec a militibus faciant custodiri [3 1Kb] , sed agendum negotium suum liberi obseruent. Nec etiam in subplicium destinatis appellandi uox denegetur.

252. Ut nullus falsum testimonium dicat. Et de periculo falsorum testium seu penitentia uel abiectione eorum. uolumus atque precipimus, ut omnes a falso  testimonio se abstineant, scientes et hoc grauissimum scelus esse et ab ipso Domino in monte Synai prohibitum, dicente eo: Non falsum testimonium dixeris. Siue: Falsus testis non erit inpunitus. Sciat etiam se, quisquis hoc perpetrauerit, tali penitentia purgandum, sicut de periurio, aut tali damnatione et excommunicatione feriendum, sicut de homicidio uel periurio. Summa enim stultitia et nequitia est, ut aliquis homo, qui christiano nomine censetur, pro cupiditate argenti et auri aut uestimentorum siue agrorum uel cuiuslibet rei sicut sepe contingere solet, propter ebrietatem aut uentris ingluuiem in tam grande scelus corruat, ut aut septem annis in arcta erumna sit, aut ab ecclesia sit repulsus, dicente Domino: Quid prodest homini, si lucretur uniuersum mundum, anime uero sue detrimentum faciat?

253. Quod eandem penam passurus sit accusator, si conuincere accusatum non potuerit, quam reus passurus erat. Penam, quam reus passurus erat, accusator  excipiat, si conuincere eum non potuerit. Nemo potest debitorem plus agnoscere, quam ille, qui iniurie sustinuit nequitiam.

254. Quod prolator scripturam adfirmare debeat. Statutum est, ut scripturam prolator adfirmet. Nam si is, qui scripturam protulit, eius non adstruxerit ueritatem, ut falsitatis reum esse detinendum.

255. Ut omnes fideles suis episcopis fideliter obediant. Qui episcopum suum noluerit audire, et excommunicatus fuerit et rennuerit, perennem condemnationem episcoporum apud Deum sustineat, et insuper a palatio nostro sit omnino extraneus, et omnes facultates eius ad legitimos parentes perueniant.

256. De homicidis quid agendum sit. De homicidis ita iussimus obseruare, ut quicumque ausu temerario alium sine causa occiderit, uite periculo feriatur et pretio nullo se redimere umquam ualeat. Et si conuenerit, ut ad conpositionem quisque descendat,  nullus de parentibus aut amicis eum quicquam adiuuet. Quod si fecerit, suum wirgildum omnino conponat.

257. Quid de furibus et malefactoribus sit agendum. De furibus et malefactoribus decreuimus obseruari, ut si quinque aut septem bone fidei homines absque inimicitia proposita criminosum aliquem [4 1Kb] cum sacramenti interpositione esse dixerint, quomodo contra legem furtum perpetrauit, sic secundum legem moriatur. Et si iudex conprehensum latronem laxauerit, uitam suam amittat, ut [5 1Kb] ceteri disciplinam in [6 1Kb] omnibus obseruent.

 258. De incestis quid agendum sit. Ut incestum nullus sibi umquam societ coniugium. Quod si contigerit, ab episcopo loci illius separentur et publicam septem annorum iuxta canonicos gradus ambo agant penitentiam. Qui autem hoc agere noluerint [7 1Kb] , ab omnibus ut anathema habeantur.

259. De accusatoribus non facile recipiendis, nec absque certa probatione quibusquam iudicandis uel damnandis. Omnia primo diligenter cunctos oportet inquirere, ut cum iustitia definiantur. Nullus quemquam ante iustum iudicium damnet, nullum suspicionis arbitrio iudicet. Primus quidem probet, et sic iudicet; non enim qui accusatur, sed qui conuincitur, reus est: pessimum namque et periculosum est quemquam de suspicione iudicare. In ambiguis Dei iudicio reseruetur sententia; quod certe agnoscunt, suo, quod nesciunt, diuino reseruent iudicio. Quoniam non potest humano condemnari examine, quem Deus suo iudicio reseruauit. Incerta namque non debemus  iudicare, quoadusque ueniat Dominus, qui latentia producet [8 1Kb] in lucem et inluminabit abscondita tenebrarum et manifestabit consilia cordium. Quamuis enim uera sint, non tamen credenda sunt nisi que certis indiciis conprobantur, nisi que manifesto iudicio conuincuntur, nisi que iuditiario ordine publicantur.

260. De chorepiscoporum superstitione atque damnatione. Omnibus sancte Dei ecclesie fidelibus et nostris notum esse uolumus, quia non parua questio de chorepiscoporum superstitione ad nos non semel aut bis aut ter uenerat, sed sepissime nostris auribus molestiam intulerat. Ipsa enim questio non solum inter clericos, sed etiam inter laicos crebrius uentilabatur. Dicebant ergo presbiteri, diaconi et subdiaconi a regularibus episcopis ordinati, non esse eos presbiteros uel diaconos aut subdiaconos, qui a chorepiscopis uidebantur quasi sacrati, nec sacerdotale eos debere peragere officium, nisi foreat a canonice  ordinatis episcopis consummati. Sumentes quoque de canonica auctoritate sanctionem affirmabant, a chorepiscopis ordinatos uulneratum potius quam episcopaliter sanctificatum per illam manus inpositionem habere caput. Ubi autem uulnus infixum est, medicina est adhibenda, qua possit recipere sanitatem. Similiter et laici dicebant, quod talium ministrorum uel sacerdotum, id est qui a chorepiscopis erant quasi ordinati, officia audire nollent, nec eorum infantes maiores uel minores aut familiam eorum per manus inpositionem consignari uel confirmari usquam uellent, ne magis uulnus quam benedictionem acciperent. Quod iurgium cum enucleatius discutere uoluissemus, placuit nobis ex hoc apostolicam sedem consulere, iubente canonica auctoritate atque dicente: Si maiores cause in medio fuerint deuolute, ad sedem apostolicam, ut sancta synodus statuit et beata consuetudo exigit [a 1Kb] , incunctanter referantur. Quapropter Arnonem archiepiscopum ad  Leonem apostolicum misimus, ut inter cetera, que ferebat, etiam eum ex hoc interrogaret; ut quicquid super his definiendum esset, apostolica auctoritate a nostris episcopis regulariter sopiretur. Qui nobis uerbis et scriptis ab eo renuntians hec non esse necesse iterare uel definire, quia sepissime a suis predecessoribus et a multis sanctis episcopis atque synodalibus sanctionibus eos esse prohibitos atque damnatos; et ideo non esse necesse uentilare sed definita tenere. Dixit enim nullum fore presbiterum uel diaconum aut subdiaconum ab eis ordinatum, nec ecclesiam ab eis dedicatam, nec uirginem consecratam,  nec quemquam confirmatum, neque quicquam quod de episcopali ministerio presumpsere esse peractum; sed quicquid ex his ab eis inlicite erat presumptum, omnia a canonice ordinatis episcopis debere rite peragi et in meliorem statum reformari [1 1Kb] , quia quod non ostenditur gestum, ratio non sinit ut uideatur iteratum. Predictos autem chorepiscopos omnes precepit damnare et in exilio detrudi. Ista uero omnes, maxime regni nobis a Deo commissi episcopi cum eodem Arnone, permittente prefato apostolico mitius tractantes, iamdictos uillanos episcopos inter presbiteros statuerunt, ita ut amplius nichil de episcopali ministerio presumerent, nec ipsi deinceps a quoquam fierent, qui gradus sui periculum uitare uellet. Decretum namque est in illa synodo, quam Reginisburc pro eadem uel pro aliis causis apostolica auctoritate prefato pretexto habuimus: nichil ex predictis a quoquam eorum, agere nec facere uolentibus consentire; sed  quicquid ab his episcopaliter presumptum est, a canonice ordinatis episcopis peragi debere, nec ullum usquam de episcopali ministerio a chorepiscopis aliquid accepisse, quia nichil in dante [2 1Kb] erat, quod aliquis horum accipere potuisset; quoniam quod non habuit quis eorum, dare non potuit. Nam episcopi non erant, quia nec ad quandam ciuitatis episcopalem sedem titulati erant, nec canonice a tribus episcopis ordinati. Ideo de episcopali ministerio nichil agere potuerunt. Et idcirco non ostenditur gestum, quod prefixi agere putauerunt; quia quod non habuerunt, nullatenus dare potuerunt. Ideo namque nulla causa permittit, ut uideatur iteratum, quod de causis memoratis a canonice ordinatis episcopis cognoscitur regulariter peractum. Unde et cum sepe questio de male accepto honore nascatur, quis ambigat nequaquam esse tribuendum, quod non decet fuisse collatum. Scimus enim, sicut et in antiquis patrum legimus decretis, posse ueram ac iustam legitimi episcopi benedictionem [3 1Kb] auferre omne uitium,  quod a uitioso fuerat iniectum.

261. De rebus ecclesiasticis absque iuss one proprii episcopi non dispensandis. Placuit, ut episcopi rerum ecclesiasticarum in omnibus iuxta sanctorum canonum sanctiones plenam semper habeant potestatem. Nullus eas dare uel accipere absque proprii episcopi audeat iussione; nullus eas inuadere uel uastare aut quoquo modo deteriorare presumat. Nam deuastantibus ecclesias earumque res nichil aliud intellegimus, quam contra illum eterni imperii Deum eiusque maiestatis homines mouere certamen, cum ille edes illi die noctuque famulentur et illi sint consecrate. uideant ergo uastantes easque inuadentes, prenuntiamus [4 1Kb] , ne ab illo, si se commoueat, uastentur et disperdantur, cuius percussionem montium dorsa ferre non possunt. Nos uero ista nec agere uolumus nec facere uolentibus consentire; ne nos ipsos quod absit, perdamus aut se perdere uolentibus consentiamus. Quapropter precipimus, ut si quis ex iure  ecclesiastico hactenus nostra largitate aliquid possedit, si illa deinceps habere uoluerit, ut ad proprios episcopos ueniat et ab eis et a prepositis ecclesiarum, unde esse uidentur, quocumque modo iuste potuerit, ea inpetrare satagat, et nichil ex eis aliter ambiat aut concupiscat uel accipiat, ne cupidus [5 1Kb] sanctarum rerum ignis, qui in eis est, eos [6 1Kb] fauillosius exurat. Unde et in sacris canonibus spiritu Dei conditis decretum habetur ita: »Si quis oblata dederit uel acceperit preter episcopum uel eum, qui constitutus est ab eo ad dispensandum misericordiam pauperibus, et qui dat et qui accipit, anathema sit.« Scimus enim, anathematos homines et in  presenti seculo infames esse ac perditos, et a consortio fidelium in omnibus absque pane et aqua fieri alienos, atque si absque ecclesie satisfactione de hac uita recesserint, a regno Dei fore extorres. Quam foueam cauere dissimulans uel recusans nostra se sciat per omnia carere societate; quia non solum qui faciunt, sed qui facientibus praua consentiunt, rei sunt. Satius enim nobis est regnum non habere terrenum quam eternum perdere: plus uero me credo posse Deum per suorum sanctorum merita adiuuare, quam omnem militiam secularem. Quapropter omnes scire cupimus, si super his quibus fruimur bonis uniuersum mundum lucrari potuissemus, nostran uestrasque animas perdere noluissemus; nec se pro predictis cupiditatibus perdere uolentibus assentire. Testante namque euangelica tuba didicimus, nichil prodesse homini uniuersum mundum lucrari, si anime sue detrimentum patiatur. Et iterum: Quam dabit homo commutationem pro anima sua? Et iterum:  Ibunt hi in supplicium sempiternum, iusti autem in uitam eternam.

262. Ut mulieres non ingrediantur ad altare. Et ut baptizandi [7 1Kb] fidei sacramento instruantur, et post baptismum chrisma celeste per episcoporum manus inpositionem percipiant. Non oportet mulieres ingredi ad altare. Baptizandos uero oportet fidei simbolum discere et quinta feria septimane maioris episcopo uel presbiteris reddere. Et qui in egritudine constituti baptismum perceperint, sanati fidei symbolo doceantur, ut nouerint, quanta natione digni sunt habiti. Oportet etiam baptizatos post baptismum chrisma celeste percipere, et regni Christi participes fieri.

263. Quod non conueniat caticumenis uel penitentibus in pascha uel pentecosten aut natiuitate Domini baptismum uel ante canonicam reconciliationem sacramentum dominici corporis dare, sed tantum sal benedictum. Ut per sollemnissimos paschales dies sacramentum caticuminis non detur, nec eis qui a liminibus ecclesie sunt exclusi, neque eis ante canonicam  reconciliationem, qui publicam gerunt penitentiam; sed tantum benedictum sal a sacerdotibus pro communione tribuatur. Et quia fideles [8 1Kb] per illos dies sacramenta non mutant [9 1Kb] , nec caticuminos [10 1Kb] uel publice penitentes oportet mutare.

264. Ut in synodo prius generales cause, que ad normam ecclesie pertinent, finiantur, et postea speciales uentilentur. Placuit, ut quotiens secundum statuta patrum synodus congregata fuerit, nullus episcoporum uel presbiterorum aliquam prius causam suggerere audeat, quam ea, que ad emendationem uite et ad seueritatem regule animeque remedia pertinent, finiantur.

265. De his, qui res ecclesie a principibus petunt, ut irrita habeantur que obtinent, et ipsi communione priuentur. Qui res [11 1Kb] ecclesie petunt a regibus, et horrende cupiditatis impulsu egentium substantiam rapiunt, irrita habeantur que obtinent, et a communione ecclesie, cuius facultatem auferre cupiunt,  excludantur.

266. Ut nullus episcopus de alterius episcopi diocesi quicquam presumat. Ne parrochias cuiuslibet episcopi alterius ciuitatis episcopus canonum temerator inuadat, et uesane cupiditatis facibus inflammatus suis quemadmodum [12 1Kb] non contentus rapiat aliena.

267. Ut hi, qui res ecclesie inuadunt, uastant uel diripiunt, si monente episcopo non se correxerint, communione priuentur. Si quis cuiuscumque munuscula ecclesie sanctis scripturarum titulis conlata nefaria calliditate abstulerit, fraudauerit, inuaserit, retentauerit atque suppresserit, et non statim a sacerdote  commonitus Deo auxiliante reddiderit, ab ecclesie catholice communione pellatur.

268. Ut posteriores episcopi non se preponant prioribus. Ut nullus episcopus prioribus suis se audeat anteponere.

269. Ut clerici, qui sine epistolis episcopi sui extra propriam parrochiam profecti fuerint, communione prirentur; et si incorrigibiles apparuerint, uerberibus cerceantur [1 1Kb] . Clericis [2 1Kb] sine commendatitiis epistolis episcopi sui licentia non pateat euagandi; et in omni loco, ad quem sine epistolis episcopi sui, ut dictum est, uenerint, a communione habeantur alieni. In monachis quoque par forma seruetur; quos si uerborum increpatione non emendauerint, etiam [3 1Kb] uerberibus statuimus coherceri.

270. De clericis, si ebrietatem non uitauerint, ut excommunicentur aut uerberentur. Ante omnia a [4 1Kb] clericis uitetur ebrietas, que omnium uitiorum fomes ac nutrix est. Nec quis [5 1Kb] potest liberum corporis sui  ac mentis habere iudicium, qui captus uino a sensu probatur alienus; et procliuius ad iudicium mens labefactata ducitur, ut [6 1Kb] plerumque possit peccatum aut crimen, dum nescit, incurrere. Ignorantia uero talis non potest effugere penam, quam ex uoluntaria amentia manasse constiterit. Itaque quemcumque ebrium fuisse constiterit, ut ordo patitur, aut quadraginta dierum spatio a communione statuimus submouendum, aut corporali subdendum esse subplicio.

271. De his, qui per calumniam ecclesiam aut clericum fatigare temptauerint. Si quis per calumniam ecclesiam aut clericum fatigare temptauerit, et conuictus fuerit, ecclesie liminibus et catholicorum communione, nisi digne penituerit, arceatur.

272. Ut laici non ordinentur nisi religione premissa. Et ut monasteriis puellarum probate uite homines prefigantur [7 1Kb] . Precipimus, ne laicus nisi religione premissa clericus fiat. In monasterium uero puellarum  homines [8 1Kb] nonnisi probate uite et etatis prouecte ad quascumque earum necessitates uel ministrationes permittantur intrare. Ad faciendas uero missas clerici, qui ingressi fuerint, statim peracto ministerio regredi festinent. Aliter autem nec clericus nec monachus iuuenis ullum ad puellarum congregationem habeat accessum, nisi hoc aut [9 1Kb] paterna aut germana necessitudo probetur admittere.

273. De his, qui districtionem episcoporum circa se austeriorem putauerint, quid agendum sit. Si quis clericorum circa se aut districtionem aut retractationem [10 1Kb] episcopi sui putat iniustam, iuxta antiquas constitutiones recurrat ad synodum.

274. De conspiratione clericorum uel monachorum aut laicorum. Si quis clericorum, ut in multis locis diabolo instigante actum fuisse perpatuit, rebellis auctoritati [11 1Kb] se in unum coniuratione intercedente collegerit [12 1Kb] , et aut sacramenta inter se data aut cartulam conscriptam fuisse patuerit, nullis excusationibus hec presumptio preuellatur; sed res detecta,  cum in synodum uentum fuerit, in presumptoribus iuxta personarum et ordinum qualitatem a pontificibus, qui tunc in unum collecti fuerint, uindicetur; quia sicut caritas ex preceptis dominicis corde, non cartule conscriptione uel coniuratione est exhibenda, ita quod supra sacras admittitur scripturas, auctoritate et districtione pontificali est reprimendum.

275. De his, qui res ecclesie traditas inuadunt uel uastant aut absque proprii episcopi consensu accipiunt,  quid agendum sit. Si quis res ecclesie debitas uel proprias sacerdotis horrende cupiditatis instinctu occupauerit, retinuerit aut a potestate ex competitione perceperit, si eas non restituat, nullis se rebus excuset. Quod si agnito [13 1Kb] iure ecclesiastico non statim ecclesie uel sacerdoti reformauerit, aut ut ipsum ius agnoscere possit in iudicium electorum uenire distulerit; tamdiu a communione ecclesiastica suspendatur, quamdiu restitutis rebus tam ecclesiam quam sacerdotem reddat indemnem. Similis etiam his, qui oblationes defunctorum ecclesiis uel sacerdotibus legaliter dimissas quolibet ordine adsignare tardauerint uel retinere presumpserint, districtionis ecclesiastice iuxta priores canones forma seruetur. Cui etiam sententie subiacebit, quisquis sibi quolibet ordine, quod pro deuotione sua ecclesiis dedit, reuocare presumpserit. Abbatibus, presbiteris ceterisque ministris de rebus ecclesiasticis uel sacro ministerio traditis nil alienare uel obligare absque permissione et subscriptione episcopi sui liceat. Quod si  presumpserint, degradentur, communione concessa; et quod temere presumptum aut alienatum est, ordinatione episcopi reuocetur.

276. De his que die dominico agi [14 1Kb] prohibentur uel permittuntur. Audiuimus, persuasum esse populis die dominico agi cum caballis aut bubus uel uehiculis itinera non debere, neque ullam rem ad uictum reparare, uel ea, que ad nitorem domus uel hominis pertinent, nullatenus exercere; que res ad iudaicam superstitionem magis quam ad christianam obseruantiam pertinere probatur. Quapropter id [15 1Kb] statuimus, ut die dominico quod ante fieri licuit, liceat. A rurali tamen opere, id est opere aratri, uel uinee, uel sectione messis excussione exarto [16 1Kb] uel sepe [17 1Kb] censuimus abstinendum, quo facilius ad ecclesiam uenientes orationis gratia uacent. Quod si inuentus fuerit aliquis in operibus suprascriptis, aut que interdicta sunt exercere presumpserit, qualiter hec emendare debeat, non in laicorum districtione, sed in sacerdotis  castigatione consistat.

277. De his, qui ante finitam missam de ecclesia egredi presumant. De missis nullus laicorum ante discedat, quam dominica dicatur oratio. Et si episcopus presens fuerit, eius benedictio expectetur. Neque ante missam expletam quis egredi presumat.

278. De his, qui in ecclesia cum armis intrare presumant. Sacrificia matutina missarum siue uespertina ne quis cum armis pertinentibus ad bellorum usum expectet. Quod qui fecerit, in sacerdotis potestate consistat, quali eum districtione debeat castigare.

279. Ut laici in ecclesia infra cancellos stare non presumant. Ut laici secus altare, quo sancta mysteria celebrantur, inter clericos tam ad uigilias quam ad missas stare penitus non presumant. Sed pars illa que a [18 1Kb] cancellis uersus [19 1Kb] altare diuiditur, choris tantum psallentium pateat clericorum. Ad orandum uero et communicandum laicis et feminis, sicut  mos est, pateant sancta sanctorum.

280. De his, qui sabbato sancto pasche hora nona ieiunium soluunt. Quidam sabbato sancto ab hora nona ieiunium soluunt, conuiuiis utuntur; et dum sol ipse eadem die tenebris palliatus lumina subduxerit ipsaque elementa turbata mestitiam totius mundi ostenderint, illi ieiunium tamen diei polluunt, epulisque inseruiunt. Et quia totum eundem diem uniuersalis ecclesia propter passionem Domini in merore et abstinentia peragit, quicumque in eo ieiunium  preter paruulos, senes et languidos ante peractas indulgentie preces persoluerit, a paschali gaudio depellatur; nec in eo sacramentum corporis et sanguinis Domini percipiat qui diem passionis eius per abstinentiam non honorat.

281. De purgatione sacerdotum, qualiter Wormatia secunda uice a domno Karolo atque a suis tractata atque sopita est. Omnibus uobis, tam presentibus quam et futuris, scire cupimus, quia ideo consultu sedis apostolice et omnium nostrorum episcoporum ac reliquorum sacerdotum atque maxime cunctorum fidelium nostrorum de purgatione criminatorum sacerdotum tanta tractauimus eamque cum testibus, sicut in anteriori capitulari nostro continetur, fieri decreuimus, quoniam nesciebamus eandem causam a beato Gregorio papa esse definitam. Nam cum Wormatie [1 1Kb] generalem conuentum habuissemus, allata est nobis a Rihulfo [2 1Kb] Mogontiacensi metropolitano epistola beati Gregorii pape, in  qua inter cetera continebantur hec: »De presbitero uero uel quolibet sacerdote a populo accusato, si certi non fuerint testes qui crimini illato non ueritatem dicant [3 1Kb] , ius iurandum erit in medio, et illum testem proferat de innocentie sue puritate, cui nuda et aperta sunt omnia; sicque maneat in proprio gradu.« Ista uero omnia, quia uires nostras excedunt, in iuditio episcoporum iuxta canonicam sanctionem definienda relinquimus; ut hec quando orta fuerint, ita definire satagant, ut nec secundum seculum iustam reprehensionem, nec penes Deum, quod absit, damnationem, sed eterne beatitudinis ipso auxiliante, qui omnia infucata prestat, premia consequantur.

282. De recto iudicio ab omnibus iudicando. Et de litibus [4 1Kb] et contentionibus cauendis. Omnes monemus, ut lites uel contentiones non recte iudicatas ad patientie culmen perducere studeant, sicut dominus noster iehsu Christus in mandatis suis nos admonet dicens: Iuste iudicate, filii hominum. Et: In quocumque  iudicio iudicaueritis, iud cabitur de uobis. Et iterum: Munera excecant oculos sapientium et tollunt uerba iustorum. Qui consentit, non recte iudicat. Sic docet preceptum Domini: Quod tibi non uis fieri, ne facias. ue uobis, iudices et principes, qui ab impio accipitis munera, et iustitiam iusti aufertis ab eo. Et rememoramini quod dicitur: Reddet Deus unicuique secundum opera sua uel secundum iustitiam suam.

283. Ut testes, priusquam de causa interrogentur, sacramento constringantur. Testes, priusquam de causa interrogentur, sacramento debere [5 1Kb] constringi, ut iurent se nichil falsi [6 1Kb] dicturos. Hec etiam iubemus, ut honestioribus magis quam uilioribus testibus fides potius admittatur. Unius autem testimonium, quamlibet splendida et idonea uideatur esse persona, nullatenus audiendum.

284. Ut episcopos uel sacerdotes aut clericos in iudiciis secularibus nullus accuset. Mansuetudinis nostre  lege prohibemus in iudiciis episcopos accusari, ne dum adfutura ipsorum beneficio [7 1Kb] impunitas estimatur, libera sit ad arguendos eos animis furialibus copia. Si quid est igitur querelarum, quod quispiam defert, apud alios potissimum episcopos conuenit explanari, ut oportuna atque commoda cunctorum questionibus audientia commodetur.

285. De priuilegiis ecclesiarum et clericorum non uiolandis. Priuilegia, que olim reuerentia religionis obtinuit, mutilari sub pene etiam interminatione prohibemus; ita ut hi quoque, qui ecclesie optemperant, his [8 1Kb] , quibus ecclesia, beneficii perfruantur.

286. Ut mancipia, que Iudei emerint aut circumciderint,  ab eorum potestate auferantur. Si quis Iudeorum christianum seruum uel cuiuslibet alterius secte emerit et circumciderit, a Iudei ipsius potestate sublatus in libertate permaneat.

287. De his, que a prioribus principibus circa ecclesiarum utilitates sunt ordinata, ut [9 1Kb] inmota permaneant semper. Ea, que circa catholicam legem [10 1Kb] uel olim ordinauit antiquitas, uel parentum nostrorum auctoritas religiosa constituit, uel nostra serenitas roborauit, nouella superstitione submota integra et inuiolata custodiri precipimus.

288. De integra restitutione. Integra restitutio dicitur, si quando res quelibet aut causa, que perierat, in priorem statum reparatur, uel id quod alicui sublatum est, reformatur; ita ut eorum cause uel res in integrum reuocentur, qui aut per timorem potestatis alicuius conpulsi sunt, aut fraude uel errore decepti sunt, aut per captiuitatem uel quamcunque iniustam necessitatem substantiam suam aut statum  ingenuitatis perdidisse noscuntur; aut si qui pro necessitate longe peregrinationis absentant, uel restauranda ea, que in dampnis minorum gesta esse probantur.

289. De his, que iniuste ablata sunt, ut iuste legibus in integrum restituantur. Quociens de reuocanda re uel causa integre restitutionis beneficium petitur, aut in rem aut in personam agendum est, ut res ipsa, que sublata est, recipiatur. Et cum in persona actio ceperit intendi, is qui rem indebite abstulisse conuincitur, id, quod sublatum est, intra annum in quadruplum reformet [11 1Kb] ; post annum uero in duplum [12 1Kb] reddendum est.

290. Ut ecclesiarum uel clericorum seruos a iudicibus non liceat uexari. Ecclesiarum seruos et episcoporum uel omnium clericorum a iudicibus uel actoribus publicis in diuersis angariis non fatigari diuina precipimus auctoritate. Unde omne concilium a pietate gloriosissimi domini nostri poposcit [13 1Kb] , ut tales deinceps ausus inhibeat [14 1Kb] , sed serui suprascriptorum  officiorum in eorum usibus uel ecclesie laborent. Si quis uero iudicum aut actorum clericum aut seruum clerici uel ecclesie in publicis ac priuatis negotiis occupare uoluerit, a communione ecclesiastica, cui inpedimentum facit, efficiatur extraneus.

291. Ut de criminibus definitis non liceat postmodum mouere certamen. De his criminibus, de quibus quis absolutus est, ab eo, qui accusauit, refricari accusatio non potest.

292. Ut dotes ecclesiarum simul cum ipsis ecclesiis semper ad proprii episcopi pertineant dispositionem. Multi contra canonum constituta ecclesias, quas edificauerint, postulant consecrari, ita ut dotem, quam eidem ecclesie contulerint, non censeant ad episcopi ordinationem pertinere. Quod factum et in preterito displicet, et in futuro prohibetur. Sed omnia secundum constitutionem antiquam ad episcopi ordinationem et potestatem pertineant.

 293. Ut episcopi semper preuideant, qualiter iudices cum omnibus sibi commissis agant. Sint semper perspectores episcopi [15 1Kb] secundum regis ammunitionem, qualiter iudices cum populis agant, et aut ipsos premonitos corrigant, aut insolentias eorum auditibus [16 1Kb] principum innotescant. Quod si correptos emendare nequiuerint, et ab ecclesia et a communione eos suspendant.

294. De deuotis peccantibus non recipiendis, nisi peccare desierint. Deuotam peccantem non recipiendam in ecclesia, nisi peccare desierit. Et si desinens egerit aptam penitentiam decem annis, recipiat communionem. Prius autem quam in ecclesia admittatur  ad orationem, ad nullius conuiuium christiane mulieris accedat. Quod si admissa fuerit, etiam hec, que eam receperit, habeatur absens. Corruptorem etiam par pena constringat. Que autem maritum acceperit, non admittatur ad penitentiam, nisi adhuc uiuente ipso marito caste uiuere ceperit, aut postquam ipse decesserit.

295. De his, qui excommunicantur a sacerdotibus, ut nul us ad eos accedat. Si quis laicus per [1 1Kb] excommunicationem abstinet, ad domum eius clericorum uel religiosorum nullus accedat. Similiter et clericus si abstinet, a clericis deuitetur. Si quis cum illo conloqui aut conuiuare [2 1Kb] fuerit deprehensus, etiam ipse abstineatur. Sed hoc pertineat ad eos clericos, qui eius sunt episcopi, et ad omnes, qui commoniti fuerint de eo, qui abstinet, siue laico quolibet siue clerico.

296. De uagis et leuibus sacerdotibus ac clerici quid agendum sit. Hoc etiam placuit, ut uagus atque instabilis clericus siue etiam in diaconali ministerio  uel presbiterali officio constitutus, si episcopi, a quo ordinatus est, preceptis non obedierit, ut in delegata sibi ecclesia officium dependat assiduum, quousque in uitio permanserit et communione et honore priuetur.

297. De tenendis ad solutionem [3 1Kb] , qui debitum promittunt. Si quis pro alterius debito se pecuniam promiserit redditurum, ad solutionem statute promissionis est retinendus.

298. De his, qui ad uendendum alterius rem acceperint, quid agendum sit. Si facto pretio [4 1Kb] rem uendendam aliquis cuicumque tradiderit, et dum ab eo uendenda profertur, quacumque occasione perierit, ei perit, qui eam dederat distrahendam. Ceterum si rem acceptam non rogante domino, sed promittente eo, qui accepit, dum uellet uenundare perdiderit, sibi rei perdite ingerit detrimentum.

299. Ut creditor rem debitoris non uendat, priusquam eum de solutione ter conueniat. Creditor si sine  conditione pignus sibi depositum tenens ter debitorem conuenerit, ut soluto debito pignora sua recipiat, et debitor noluerit post tres admonitiones soluto debito pignora sua recipere, creditor distrahendi pignoris habebit liberam potestatem.

300. Ut cum rebaptizatis fide es non communicent. Cum rebaptizatis fideles religiosi nec in cibo participent.

301. De his, qui iubente sacerdote de ecclesia exire contempserint, quid agendum sit. Qui iubente sacerdote pro quacumque culpa ab ecclesia exire contempserint, pro noxa contumacie tardius recipiantur ad ueniam.

302. De clericis increpationi [5 1Kb] inobedientibus uerberandis. Clerici, quos increpatio non emendauerit, uerberibus coherceantur.

303. De his, qui aliis aliquid debent, et ipsis ab eis aliquid debetur, ut in solutionem computentur. Si quis debeat alicui solidos decem, et ille [6 1Kb] qui debet de  quacunque ratione debeantur illi [7 1Kb] a creditore suo solidi quinque, et ueniens creditor totos decem solidos a debitore petat, si probauerit ille debitor sibi ab eo quinque solidos deberi, quare illum in solidum pro totis decem solidis conuenit, causam perdat [8 1Kb] , qui noluit debitum conpensare. Similis ratio est de frumento uel de aliis speciebus.

304. De his, qui filiis familias [9 1Kb] aliquid commodauerint, quid agendum sit. Qui filiofamilias contra interdicta legum inscio parte pecuniam commodauit, eam nec uiuente nec mortuo patre ab eodem poterit postulare.

305. De secularibus, qui suas uxores derelinquunt.  Hi uero seculares, qui coniugale consortium absque culpa grauiore dimittunt uel etiam dimiserunt, et nullas [10 1Kb] causas dissidii probabiliter proponentes propterea sua matrimonia dimittunt, ut aut inlicita aut aliena presumant, si antequam apud episcopos [11 1Kb] conprouinciales dissidii causas dixerint, et priusquam uxores iudicio dampnentur, abiecerint, a communione ecclesie et sancti populi cetu, pro eo quod fidem et coniugium maculant, excludantur.

306. Ut stipendia clericis iuxta meritum distribuantur. Clerici etiam omnes, qui ecclesie fideliter uigilanterque seruiunt, stipendia sanctis laboribus debita secundum seruitii sui meritum uel ordinationem canonum a sacerdotibus consequentur [12 1Kb] .

307. De accusatoribus et accusationibus, quas seculi leges non admittunt, a clericorum causis repellendis. Accusationes et accusatores atque earum negotia, que seculares non adsciscunt leges [13 1Kb] , diuina ac synodica funditus a clericis repellere auctoritate censemus; quia indignum est superioribus, pati ab  inferioribus, que inferiores ab eis uti despiciunt.

308. De episcopo, qui alterius parrochianum presumit retinere uel ordinare seu iudicare. Nullus episcopus alienum parrochianum presumat retinere aut ordinare uel iudicare absque proprii episcopi uoluntate; quia sicut irrita erit eius ordinatio, ita et diiudicatio [14 1Kb] ; quoniam censemus nullum alterius iudicis nisi sui sententia teneri. Nam qui eum ordinare non potuit, nec iudicare ullatenus poterit.

309. De peregrinis iudiciis non recipiendis. Peregrina iudicia generali sanctione prohibemus; quia indignum est, ut ab externis iudicetur, qui prouinciales et a se electos debet habere iudices.

310. De penitentibus, qualiter penitentiam debeant accipere. Penitentes tempore quo penitentiam petunt, inpositionem manus et cilicium a sacerdote consequantur. Et si aut comas non deposuerint, aut uestimenta non mutauerint, abiciantur. Et nisi digne penituerint, non recipiantur. Iuuenibus etiam non  facile committenda est propter etatis fragilitatem. uiaticum tamen omnibus in morte positis non negandum.

311. De contumacibus clericis et ad officium tardis. Contumaces uero clerici prout dignitatis ordo permiserit ab episcopis corrigantur. Et si qui prioris gradus elati superbia communionem fortasse contempserint, aut ecclesiam frequentare uel officium suum implere neglexerint, peregrina eis communio tribuatur; ita ut cum eos penitentia correxerit, rescripti in matricula gradum suum dignitatemque recipiant.

312. De his, qui alienam pecuniam sibi commodatam attractare presumunt. Si quis sacculum uel argentum signatum deposuerit, et is, penes quem depositum fuit, illud inuito eo contrectauerit, et depositi et furti actio ei [15 1Kb] in eum conpetit.

313. De creditore, qui debitore tardante ad solutionem, pignus, quod penes se retinet, uendiderit, quod  amplius acceptum est debitori reddendum. Si quis creditor debitore in solutionem tardante rem sibi pro debito positam distraxerit, si quid amplius acceptum fuerit quam quod [16 1Kb] debebatur [17 1Kb] , quod amplius [18 1Kb] acce tum est restituat [19 1Kb] debitori.

314. Ut episcopus ultra suam prouinciam ad iudicium minime deuocetur, nisi fuerit prouocatum; sed ab omnibus suis prouintialibus episcopis infra suam prouintiam audiatur. Nullus episcopus extra suam prouintiam ad iudicium deuocetur. Sed uocato eo canonice in loco omnibus congruo, tempore synodali, ab omnibus prouincialibus [20 1Kb] episcopis audiatur, qui concordem super eum canonicamque proferre  debent sententiam. Quia si hoc minoribus tam clericis quam laicis concessum est, quanto magis de episcopis seruari conuenit? Nam si ipse metropolitanum aut iudices suspectos habuerit aut infestos senserit, apud primatem dioceseos aut apud Romane sedis pontificem iudicetur.

315. De episcopis, qui Romanum appellant pontificem. Placuit, ut si episcopus accusatus [1 1Kb] appellauerit Romanum pontificem, id statuendum, quod ipse censuerit.

316. De pre biteris, qui in suis parrochiis aliquid paganis [2 1Kb] agere permittunt, et de agris, in quibus hec acta esse noscuntur, quid agendum sit. Si in alicuius presbiteri parrochia infideles aut faculas incenderint [3 1Kb] , aut arbores aut fontes aut saxa uenerentur, si [4 1Kb] hoc eruere neglexerit, sacrilegum [5 1Kb] se esse cognoscat. Dominus aut ordinator [6 1Kb] rei ipsius si ammonitus hoc emendare noluerit, communione priuetur.

 317. De penitentibus, que defunctis uiris aliis nubere presumunt. Penitens, que defuncto uiro alio nubere presumpserit, et que uel suspecta uel interdicta familiaritate cum extraneo conuixerit, cum eodem ab ecclesie liminibus arceatur. Hec etiam et de uiro in penitentia posito placuit obseruare [7 1Kb] .

318. De his, qui rem alterius rendendum acceperint, si eam minus uendiderint, pretium, quod eis mandatum fuerat, soluere cogantur. Si quis cuilibet mandet, ut rem suam decem solidos uendat, et ille eam octo uendiderit, precium, quod ei mandatum est, quicquid minus ab emptore percepit, mandatori complere conpellatur. uenditio tamen rescindi non potest.

319. De eo, qui seruum bona fide conparauerit, si seruus ex priori uitio fugerit, quid agendum sit. Seruus bona fide conparatus si ex ueteri uitio fugerit, non tantum precium dominus, sed et ea, que per fugam abstulit, reddere cogetur.

 320. De his, qui indiscussos potestate tyrannica dampnare presumunt. Et de episcopis uel sacerdotibus, quod non debeant ab aliis iudicari, nisi a quibus et ordinari. Sunt nonnulli qui indiscussos potestate tyrannica, non canonica auctoritate dampnant; et sicut nonnullos gratia fauoris sublimant, ita quosdam odio inuidiaque permoti humiliant, et leui opinionis aura condemnant, quorum crimina non adprobant. Ideoque communi decreto censemus, ut quandocumque aliquis episcoporum criminatur, congregatis omnibus eiusdem prouincie episcopis causa eius audiatur, ut non occulte iudicetur uel dampnetur; quia ab aliis iudicari prius non potest, nisi ab his, a quibus ordinari potuit. Quod si aliter factum fuerit, nullas uires habebit.

321. De his, qui [8 1Kb] habent causas aduersus episcopos proprios, uel aduersus alios, apud synodum prouintie audiendis; exceptis his, qui aduersus suum metropolitanum querelam habuerint. Si clericus uel laicus  habuerit causam aduersus episcopum proprium uel aduersus alterum, aut episcopus aduersus quemquam, apud synodum prouincie iudicetur. Quod si aduersus eiusdem prouincie metropolitanum episcopus uel clericus habuerit querelam, petat primatem dioceseos; et apud ipsum iudicetur aut apud sedem apostolicam.

322. De ore eorum in accusatione uel testimonio obstruendo, qui diuinis uocibus mortui esse noscuntur. Placuit, eorum accusandi sacerdotes et testificandi in eos uocem obstruere, quos non humanis, sed diuinis uocibus mortuos esse scimus; quia uocem funestam potius intercidi quam audiri oportet.

 323. De non neganda appellatione accusati. Placuit ut accusato, si iudices suspectos habuerit, liceat appellare; quia non oportet negare [9 1Kb] audientiam roganti.

324. Quod reis [10 1Kb] , qui de se [11 1Kb] confessi sunt, super alios non sit credendum. Non est credendum contra alios eorum confessioni, qui criminibus inplicantur, nisi se prius probauerint innocentes; quia periculosa est et admitti non debet rei aduersus quemcumque professio.

325. De peruasoribus finium, priusquam cause auditio [12 1Kb] terminetur. Si quis peruasor finium fuerit adprobatus, eo quod priusquam aliquid iudicio terminetur, id quod alter tenuerat inuasisset: non solum illud, quod male presumpserit, amittat, sed ut non unusquisque [13 1Kb] rem alienam occupet, cum fuerit in causa deuictus peruasor iuris alieni, tantum spatii restituat, quantum presumpserit inuadere.

326. De his qui contra uoluntatem defuncti faciunt,  ut perdant hereditatem. Omnibus, qui contra uoluntatem defuncti faciunt, ut indignis, auferatur hereditas.

327. De his, quibus per testamentum aliquid delegatum est, quod nichil contra uoluntatem defuncti liceat agere. Qui per testamentum sibi aliquid derelictum acceperit et uindicauerit, et uoluerit contra uoluntatem defuncti agere, licentiam penitus non habebit.

328. Quod uoluntas defuncti ab heredibus in omnibus sit peragenda. Nulli quidem de bonis usurpandis uirorum nec diuidendi contra bonos mores concessa licentia est; sed precipiente patre diuisionem ab eo factam durare, si modo [14 1Kb] usque ad extremum eius uiuendi spatium uoluntas eadem perseuerasse doceatur.

329. De filiis, qui patrem leserint, donationibus carendis. Si quis filius donatione patris aliquid fuerit consecutus et eum postmodum leserit, post probatas in iudicio lesionis causas, ad donationem pater,  si uoluerit, in integrum reuocetur.

330. De donatione in filio a patre facta, si ab eo lesus fuerit, reuocanda. Donatio in filio a patre facta, si lesum se pater esse probauerit, reuocetur.

331. De detractione principum ac maiorum natu ab omnibus [15 1Kb] cauenda. Quod omnibus fidelibus omnibusque ordinibus summopere cauendum sit, ne clanculo aut publice unctum Domini detractionibus et uituperationibus dilanient, perpendentes illud exemplum Marie, que pro eo, quod Moysi famulo Domini propter Aethiopissam detraxit, inmunditia lepre multata sit. Et illud psalmiste: Nolite tangere christos meos, et in prophetis meis no ite malignari.

332. Quod omnibus, qui lite pulsati fuerint, non aliubi quam in proprio foro iurgandum sit. Clericus uel laicus si crimine aut lite pulsatus fuerit, non aliubi, quam in foro suo uocatus audiatur.

333. Ut appellantes nulla arceantur detentione. Appellantem non debet a flictio ulla aut carceris aut  detentionis iniuriare custodia. Et liceat appellatori uitiatam causam appellationis remedio subleuare.

334. De his, qui contempto fideiussore ad solutionem potius debitorem delegerint. Si quis contempto fideiussore debitorem suum tenere maluerit, fideiussor uel heres eius a fideiussionis uinculo liberatur. Si uero procurator litis uictus fuerit, mandator eius ad solutionem tenetur.

335. Quod liberi homines statum suum et deteriorare et inmeliorare possunt. Homo liber, qui statum suum in potestate habet, et peiorare eum et meliorem facere potest; atque ideo operas suas diurnas nocturnasque locat.

 336. De concubinis non habendis. Qui uxorem habet, eo tempore concubinam habere non potest, ne [1 1Kb] ab uxore eum dilectio separet concubine.

337. De monachis, qui monasteria sua [2 1Kb] contempnunt, ab episcopo reuocandis. Illud etiam unanimi consensu conuenit obseruari, ut si qui [3 1Kb] monachorum aut monacharum in congregatione positi religiosam conuersationem elegerint, et postea aut ad parentes aut quamcumque proprietatem se a [a 1Kb] [4 1Kb] congregatione ipsa subtraxerint, et ab episcopo suo per epistolam admoniti ad septa monasterii sui redire distulerint, sint usque ad exitum uite a communione suspensi, nec prius ad eucaristie gratiam admittantur, quam ad ouile suum, de quo se uagationis insolentia uisi sunt subtraxisse, cum humillima subplicatione debeant satisfactione reuerti.

338. De feminis, que religionis uestem in domibus [5 1Kb] propriis mutauerint, si postea concubitum elegerint, quid agendum sit. De uiduis et puellis que sibi in habitum [6 1Kb] religionis in domibus propriis, tam a parentibus  quam per se, uestem mutauerint, et se postea contra instituta patrum uel precepta canonum coniugia crediderint copulanda, tamdiu utrique habeantur a communione suspensi, quousque quod inlicite perpetrauerunt, emendent. Quod si emendare neglexerint, a communione uel omnium christianorum conuiuio in perpetuo sint sequestrati [7 1Kb] .

339. Quod quatuor persone in iudiciis semper adesse debeant. Quot persone solent in iudiciis esse? Quattuor: accusator cause, defensor cause, testes, iudex. Quo quisque utitur officio? Iudex equitate, testes ueritate, accusator intentione ad amplificandam causam, defensor extenuatione ad minuendam causam. Sepe enim fit causa ratiocinationis aut metu aut gloria aut pecunia, id est, aut commodi aliquid appetendi, uel incommodi aliquid uitandi.

340. Quod non solum, qui furtum fecerint; sed et qui ad hoc perficiendum adiutorium aut consilium dederint, furti actione sunt tenendi. Non tantum qui  furtum fecerit, sed etiam is cuius opere aut consilio furtum factum fuerit, furti actione tenebitur.

341. Qui sint [8 1Kb] agnati, et qui sint [8 1Kb] cognati. Agnati sunt, qui per uirilem sexum descendunt; cognati autem, qui per femineum. Et ideo patrui uel patruorum filii et agnai sunt et cognati; auunculi uero et auunculorum filii cognati sunt, non agnati.

342. De his qui se metu aut terrore seruos esse mentiti sunt. Qui metu et inpressione alicuius terroris apud acta presidis seruum se [9 1Kb] esse mentitus est, postea statum suum defendendi non preiudicat.

343. De his qui domos effregerint uel uillas expoliauerint aut expugnauerint, uel rapinas fecerint, quid agendum sit. Hi qui edes aliquas uillasue expoliauerint, effregerint [10 1Kb] , expugnauerint, siquidem id turba cum telis coacta fecerint, capite puniantur. Telorum autem appellatione omnia, ex quibus saluti hominis noceri possit, accipiuntur.

344. De his qui latrones uel reliquos malefactores  susceperint. Receptores adgressorum itemque latronum eadem pena afficiuntur, qua ipsi latrones: sublatis enim susceptoribus crassantium cupido conquiescit.

345. De his qui incendium fecerint. Si aliquis malitie studio incendium miserit, de hoc crimine conuictus penis grauissimis iubetur interfici. Quod si per neglegentiam factum incendium conprobatur, damnum quod cuicumque inlatum fuerit, res que incendio perierit, dupli satisfactione sarciatur.

 346. De non ualendis constitutionibus contra canones uel decreta presulum aut bonos mores conditis. Constitutiones contra canones et decreta presulum Romanorum seu reliquorum pontificum uel bonos mores nullius sunt momenti.

347. Ut non constringat clericum sententia non a suo iudice dicta. In clericorum causa huiusmodi forma seruetur, ut ne [11 1Kb] quemquam eorum sententia non a suo iudice dicta constringat.

348. Ut hi, qui falsa aliis inrogauerint, puniantur et falsitate infames efficiantur. Omnis, qui falsa aliis intulerit, puniatur et pro falsitate ferat [12 1Kb] infamiam.

349. De conprouintiali [13 1Kb] synodo retractanda per uicarios urbis Rome episcopi. Ut prouincialis synodus retractetur per uicarios urbis Rome episcopi, si ipse decreuerit [14 1Kb] .

350. Ut nullus episcopum aut actores ecclesie apud alios prius accuset, quam eum familiariter conueniat atque ab eo familiarem iustitiam petat. Si quis aduersus  episcopum causam habuerit, non prius alios episcopos uel alios iudices adeat, ut eum accuset, quam familiariter ei suam indicet querelam, et ab eo aut iustam emendationem aut rationabilem percipiat excusationem, ipsa nos instruente ueritate: Si peccauerit in te frater tuus, uade et corripe eum inter te es ipsum solum. Si te non audierit, adhibe duos uel tres tecum. Et si uos non audierit, dic Ecclesie; id est, accusa eum publice tunc et non prius. Et reliqua.

351. De infamibus [15 1Kb] uel sacrilegis, quod religiosos accusare non possint [16 1Kb] . Nulli infami atque sacrilego de quocumque negotio liceat quandoque aduersus religiosum christianum, quamuis [17 1Kb] humilis seruilisque persona sit, testimonium dicere, nec de quacumque re actione uel inscriptione christianum [17 1Kb] inpetere.

352. Ut cause, quas leges seculi non admittunt, a iudicibus ecclesiasticis non audiantur [18 1Kb] . Nulle cause a iudicibus ecclesiasticis audiantur, que legibus non continentur uel que prohibite esse noscuntur.

 353. Quod hi, qui pro iniuria mediocri damna subire conpelluntur, infames efficiantur. Qui pro iniuria mediocri estimate iniurie damna subire conpellitur, quamuis ciuiliter uideatur addictus, tamen infamis eflicitur.

354. De absentibus non damnandis. In causa capitali absens nemo damnetur. Neque absens per alium accusare aut accusari potest.

355. Ut hi, qui res alienas uiolenter occupant, quicquid ibi perditum uel alienatum fuerit, eis, quibus conpetebant, pleniter restaurent. Si ex rebus, quas uiolenter aliquis occupat, quelibet sub quacumque occasione perierint aut arserint, uel serui uiolenter occupati mortui fuerint, quamlibet [19 1Kb] fraude illius, qui occupauit id quod perit, factum non uideatur, tamen ab ipso quecumque perierint reddenda sunt, qui rem iuris alieni uiolenter uisus est occupasse.

356. De his qui cum pecoribus coitu mixti sunt, aut more pecorum usque affinitatis lineam cum consanguineis  incestum commiserunt, siue cum masculis concubuerunt. In hoc titulo Greca uerba posita sunt, id est, , [20 1Kb] . Quod nos Latine possumus dicere: De his, qui inrationabiliter uersati sunt siue uersantur. In qua sententia sensus triplex est; id est de his, qui cum pecoribus coitu mixti sunt, aut more pecorum cum consanguineis usque affinitatis lineam incestum commiserunt, aut cum masculis concubuerunt. Quisquis autem ex his unum egerit, aut capite puniatur, aut si  ei uita concessa fuerit, iuxta Ancyrani concilii sententiam, que in capitulo decimo quinto et [1 1Kb] sexto continetur, penitentiam ueraciter agat.

357. Quod in causa capitali uel in causa status non per aduocatos, sed per ipsos sit agendum. Si quando in causa capituli uel in causa status interpellatum fuerit, non per procuratores, sed per ipsos [2 1Kb] est agendum.

358. Ut metropolitani episcoporum conprouincialium causas non presumant audire, nisi presentes omnes fuerint episcopi conprouintiales. Si quis metropolitanus episcopus, nisi quod ad suam solummodo propriam pertinet parrochiam, sine consilio et uoluntate omnium prouincialium [3 1Kb] episcoporum extra aliquid agere tentauerit, gradus sui periculo subiacebit; et quod egerit, irritum habeatur et uacuum. Sed quicquid de prouincialium cepiscoporum causis suarumque ecclesiarum et clericorum atque secularium necessitatibus agere aut disponere necesse fuerit, hoc  cum omnium consensu conprouincialium agatur pontificum, non aliquo dominationis fastu, sed humillima et concordi administratione, sicut Dominus ait: Non ueni ministrari, sed ministrare. Et alibi: Qui maior est uestrum, erit minister uester; et reliqua. Similiter et ipsi conprouinciales episcopi [4 1Kb] cum eius consilio, nisi quantum ad proprias pertinet parrochias, agant iuxta sanctorum constituta patrum: ut uno animo, uno ore, concorditer sancta glorificetur Trinitas in secula.

359. Ut reprehensio, qua laici arguuntur, a clericis respuatur. Notum sit omnibus, quia quod in laicis reprehenditur, id multo magis debet in clericis predamnari.

360. De delatoribus quid agendum sit, uel qui sint delatores. Delatori aut lingua capuletur, aut conuicto caput amputetur. Delatores autem sunt, qui inuidia produnt alios.

361. De his qui in alterius famam [5 1Kb] aut scripturam  aut uerba contumeliosa confixerint [6 1Kb] . Qui in alterius famam in publico scripturam aut uerba contumeliosa confixerit, et repertus scripta non probauerit, flagelletur. Et qui ea prius inuenerit, rumpat, si non uult auctoris facti causam incurrere.

362. De his qui unam rem duobus dominis donauerint. Si aliquis unam rem duobus per legitimas scripturas donauerit, uni prius et alteri postea, non querendus est in his donationibus qui primus, qui posterior sit; sed qui rem tradente donatore possederit, is eam, cui est tradita possidebit. Nec interest, utrum in parentes an in extraneos talis sit facta donatio.

363. De seruis in caput domini a quoquam non interrogandis. Serui in caput domini neque a preside, neque a procuratore, neque tam in paruis quam in capitalibus causis interrogari possunt.

364. De his, qui irati crimen aliquod cuilibet dixerint, si postea resipiscentes hoc perficere noluerint, quid agendum sit. Si quis iratus crimen aliquod cuilibet  temere obiecerit, conuitium non est pro accusatione habendum. Sed permisso tractandi spatio, id quod iratus dixit, per scripturam se probaturum esse fateatur; ut si fortasse resipiscens post iracundiam iterare ac scribere noluerit, non ut reus criminis teneatur.

365. Ut qui crimen obiecerint, scribant se probaturos. Et ut ibi causa agatur, ubi crimen admissum esse dinoscitur. Qui crimen obicit, scribat se probaturum. Reuera ut ibi causa agatur, ubi crimen admittitur; et [7 1Kb] qui non probauerit quod obiecit, penam quam intulerit ipse patiatur.

366. Ut nullus absque ineuitabili necessitate suam  relinquat ecclesiam. Ut ne quis, dum in ea durare potuerit, qualibet necessitate suam relinquat ecclesiam.

367. De his, qui ante alterius iudicem fuerint pulsati, quid agendum sit. Pulsatus ante suum iudicem causam dicat; et non ante suum iudicem pulsatus, si noluerit, taceat. Et ut pulsato, quotiens appellauerit, inducie dentur.

368. De his qui famosos libellos legere aut cantica famosa cantare presumunt. Hi, qui inuenti fuerint libros famosos legere uel cantare, excommunicentur.

369. De his qui a clericorum accusatione sunt repellendi. Homicide, malefici, fures, sacrilegi, raptores, uenefici, adulteri, et qui raptum fecerint uel falsum testimonium dixerint, seu qui ad sortilegos magosque cucurrerint, nullatenus ad accusationem uel ad testimonium erunt admittendi.

370. De his qui diuinos uel matematicos consulere presumunt. Qui de salute principis uel summa rei  publice mathematicos, ariolos, aruspices, uaticinatores consulit, cum eo qui responderit capite puniatur.

371. De auctoribus uel concitatoribus seditionum uel tumultuum. Auctores seditionis et tumultus uel concitatores populi pro qualitate dignitatis aut in crucem tollantur, aut bestiis obiciantur, aut in insulam deportentur.

372. De periculo iudicantium et prouidentia eorum. Maius periculum est iudicantis, quam eius qui iudicatur. Unde unicuique prouidendum est ne aliquem iniuste iudicet aut puniat.

373. De accusatione aduersus doctorem submouenda. Accusationes aduersus doctorem nemo suscipiat, quia non potest humano condemnari examine, quem Deus suo reseruauit iudicio.

374. Quod hi qui aduersus patres armantur, Deo existunt odiosi. Sic odit Deus eos qui aduersus patres armantur, ut patrum inuasores, qui in omni mundo infamia notantur.

 375. Qualiter decime et oblationes fidelium a sacerdotibus sint dispensande. Instruendi sunt presbiteri pariterque admonendi, quatenus nouerint decimas et oblationes, quas a fidelibus accipiunt, pauperum et hospitum et peregrinorum esse stipendia, et [8 1Kb] non quasi suis, sed quasi commendatis uti debere; de quibus omnibus sciant se rationem redditurus in conspectu diuine maiestatis, et nisi eas fideliter pauperibus et his, quibus premissum est, administrauerint, condempnationem patiendos. Qualiter uero dispensari debeant, canones sacri instituunt: scilicet ut quatuor partes ex omnibus fiant, una ad fabricam ecclesie releuandam, altera pauperibus distribuenda, tertia presbitero cum suis clericis habenda, quarta episcopo reseruanda. Et quicquid exinde pontifex iusserit, prudenti consilio est faciendum.

376. Quod femine cum presbiteris uel reliquis clericis non debeant habitare, nec eis ministrare, nec intra  cancellos stare, neque ad altare accedere. Inhibendum et modis omnibus tenendum est, ut nullus sacerdos eas personas feminarum, sicut in canonibus insertum continetur, de quibus suspicio potest esse, in domo sua habeat, et non solum illas, sed neque illas, quas antiqui canones concedunt; quia instigante diabolo etiam in illis scelus frequenter perpetratum reperitur, aut etiam in pedissequis earum. Nam si qua de his habuerit talem necessitatem, cui sit necessaria sustentatio presbiteri, habeat in uilla aut in uico domum longe a presbiteri conuersatione, et ibi ei subministret que necessaria sunt. Sed et hoc secundum auctoritatem canonum modis omnibus prohibendum,  ut nulla femina ad altare presumat accedere, aut presbitero ministrare, uel infra cancellum stare aut sedere.

377. Ut incesti a sacerdotibus per ueraces et Deum timentes homines fideliter perquirantur et canonice puniantur. De incestis omni studio perquirendum est sacerdotibus per homines ueraces et timorem Dei ante oculos habentes. Et si reperti fuerint, statim aut per se emendare studeant, aut cum adiutorio archidiaconi sui uel episcopi hoc ipsum extirpare satagant; ne tanto flagitio et scelere et illi polluantur et pereant, et alii in eorum uicinitate omnipotentis Dei iram incurrant.

378. Ut presbiteri et reliqui clerici ab omnibus uitiis se caueant, et subiectos sibi fideliter instruant, atque bonis operibus omnibus ducatum prebeant [1 1Kb] . Ammonendi sunt clerici et instruendi, ut primum ipsi ab omni fornicatione et inmunditia et luxuria et ab omni pollutione carnis sint alieni, et tunc plebi sibi subiecte [2 1Kb] et uerbis predicent et exempla ostendant,  ubi ab omni fornicatione et ab omni inrationabili uel inutili pecudum luxuria et pollutione abstineant, et mundo se corpore et mente Deo preparent.

379. De confessionibus fidelium accipiendis et diiudicandis, et consilium dandis, qualiter pro modulo et quantitate peccati sit penitentia. Querendum namque est sacerdoti, cum accipit cuiuslibet fidelis confessionem peccatorum, qualiter primo peccatum perpetratum, aut si postea iteratum aut frequenter actum sit; si sponte, si coacte, si per ebrietatem aut per quodlibet ingenium factum sit. Et cum inuenerit [3 1Kb] , unde radix illius peccati processit, tunc congruam adhibeat medicinam. Qualis uero peccati adhibenda sit medicina, secundum canonum autenticorum et sanctorum patrum instituta intelligi [4 1Kb] debet, et non secundum placitum hominis, sed secundum Dei uoluntatem. Nec in hac parte uoluntas aut gratia hominis sectanda est, sed uoluntas Dei in omnibus exquirenda; quatinus dignis precibus et penitudine  digna placari possit omnipotentis Dei uindicta, quam cum [5 1Kb] uicio prouocauit.

380. De his qui prius non habentes odium, sed se defendentes aliquem occiderint, qualiter corrigenda sit temporis institutio. Si quis quiete gradiens per uiam, aut si etiam in domo sua fuerit aut in platea ciuitatis aut in uilla, subito aut ab alio superuenius aut litis commotione uolens se defendere, non habens contra illum antea odium, interfecerit hominem; septem annis secundum canonicam institutionem peniteat, tres uero communione priuetur, quatuor autem in communione et [6 1Kb] orationum et oblationum susceptus, in sacerdotis pendeat arbitrio, utrum dignus sit corpus Christi accipere, aut usque ad plenitudinem penitentie ab eo separari. Abstinentia ciborum in prouidentia sacerdotis erit secundum possibilitatem penitentis et deuotionem et affectionem [7 1Kb] lacrimarum.

381. De muliere que duobus fratribus nupserit,  et de uiro eius, quid agendum sit. Mulier, que duobus fratribus nupserit, abici debet usque ad diem mortis. Sed propter humanitatem in extremis suis sacramentis reconciliari oportet; ita tamen, ut prius soluatur coniugium et maneat innupta et uir eius [8 1Kb] absque uxore simili penitentie sit subditus. Quod si duo fratres cum una femina fornicati fuerint, nescientes alter alterius fornicationem, statim ut cognouerint adulterium, qui eam habet uxorem, dimittat. Et ille quidem post actam penitentiam, si uxor defuncta fuerit, potest alteri sociari; illa uiuente  nequaquam. Illa [9 1Kb] uero nunquam ulterius poterit in coniugium assumi, et iugi penitentie [10 1Kb] submissa ad exitum uite communionis gratiam percipiat [11 1Kb] .

Mulier que dormiens filium suum oppresserit, et mortuus fuerit, sex annis peniteat. uir eius si in domo illius fuit, quatuor; si uero in uno lecto, simili modo peniteat, duos in pane et aqua, reliquos quatuor secundum quod sacerdos illos uiderit posse, abstinentiam innonat ciborum.

382. De muliere que adulterauit uirum suum, similiter et de uiro qui uxorem suam adulterauit, qualiter de ambobus agendum sit. Mulier habens uirum si adulterium perpetrauerit et occulte ad confessionem uenerit, septem annis peniteat, tres in pane et aqua; ceteros quatuor in prouidentia erit sacerdotis qualiter eam uiderit posse; et ita ei ciborum abstinentia innonatur. Similiter et uir habens uxorem, si adulterium perpetrauerit, faciat, id est per triennium non communicet. Si cuius uxor adulterium perpetrauerit et hoc a uiro deprehensum fuerit et publicatum, dimittat uxorem, si uoluerit, propter fornicationem. Illa uero secundum quod superius insertum est, publice agat penitentiam. uir uero eius illa uiuente nullatenus habebit licentiam aliam ducere uxorem. Quod si uoluerit adulteram sibi reconciliari, licentiam habeat, ita tamen ut pariter cum illa penitentiam agat et exacta penitentia ad communionis gratiam, sicut superius continetur insertum, utrique accedant. Similis forma et in muliere seruabitur. Si eam uir eius adulterauerit, habet potestatem dimittendi uirum propter fornicationem. Maneat tamen innupta, quamdiu uir eius uixerit; quia nec ille habet potestatem aliam accipere prima uiuente [12 1Kb] , nec illa primo. Habent tamen potestatem semetipsos reconciliari.

383. Ut ad confirmationem episcopi omnes deuote conueniant eique que necessaria sunt ministrare non neglegant. Precipimus ut ad accipiendum per manus  pontificis inpositionem Spiritus sancti donum [13 1Kb] sollicite et deuote omnes concurrant, et episcopo suo [14 1Kb] ea que necessaria sunt fideliter ministrent, eique ab omnibus et per omnia obediatur.

384. De paruulorum instructione, tam fidei et baptismatis mysterio, quam sancti Spiritus dono. Sciendum est omnibus, quod paruuli instruendi sunt, cum ad intelligibilem etatem uenerint, et de fidei sacramento et baptismatis mysterio et septiformis gratie sancti Spiritus dono.

385. De frequenti peccatorum confessione. Notum esse omnibus uolumus, quod confessio peccatorum excepto ea, que sacerdotibus ad consilium accipiendum Deumque placandum fit, Deo frequenter in oratione sit facienda.

386. De manifestatione aliorum peccatorum, et quod ea celare peccatum sit. Omnibus fidelibus notum fore desideramus, quod quorundam peccatorum alienorum  conscit, nisi ea emendationis et salutis causa prodiderint, delinquant. Unde scriptum est Nihil prodest illi suo errore non pollui, qui consensum prestat erranti. Et alibi: Non solum qui faciunt, sed consentiunt facientibus, rei sunt.

387. Quod magis delinquunt, qui fidem perceperunt, quam alii, si tamen in bono opere persistant. Sciendum est omnibus et sine obliuione retinendum, quod grauius puniantur, qui fidem Christi perceperunt et in malis uitam finierunt, quam illi, qui sine fide mortui sunt et tamen bona egerunt opera; quoniam  melius est fidem non percipere, quam post eius perceptionem retrorsum abire.

388. De coniugio, quod a Deo sit institutum. Notum sit omnibus, quod coniugium a Deo sit constitutum, et non sit appetendum causa luxurie, sed procreatione filiorum, et quod bonorum coniugatorum uita per lob sit designata.

389. De castitate eorum qui coniugio sunt copulandi. Sciendum est omnibus et firmiter retinendum, quod hi qui uxores ducere uoluerint, sicut eas castas et incorruptas cupiunt inuenire, sic ad eas casti et incorrupti debent accedere easque cum benedictione sacerdotis, sicut in sacramentario continetur, accipere. Sed prius eas dotali titulo debent conligare.

390. Ut omnes a minore usque ad maiorem suis sacerdotibus sicut ipsi [1 1Kb] Domino obedientes existant, cuius uice legatione in ecclesia funguntur. Ex capitulis domni Karoli Theodonis uilla firmatis. uolumus atque precipimus, ut omnes suis sacerdotibus tam maioris ordinis quam et inferioris a minimo usque ad maximum,  ut summo Deo, cuius uice in ecclesia legatione funguntur, obedientes existant. Nam nullo pacto agnoscere possumus, qualiter nobis fideles existere possunt, qui Deo infidi [2 1Kb] et suis sacerdotibus inobedientes apparuerint; aut qualiter nobis obedientes nostrisque ministris ac legatis obtemperantes erunt, qui illis in Dei causis et ecclesiarum utilitatibus non obtemperant. Potius namque iuxta ueritatis uocem ille metuendus est, qui potest animam et corpus perdere in gehennam, quam ille qui corpus torquere et honores temporales potest auferre. De illis dictum est: Qui uos audit, me audit; et qui uos spernit, me spernit. Et alibi: Qui uos tangit, tangit pupillam oculi mei. Et rursus: Qui scandalizauerit unum de pusillis istis, melius est illi, ut suspendatur mola asinaria in collo eius, et demergatur in profundum [3 1Kb] maris. Et iterum: Qui uos recipit, me recipit; et qui me recipit, recipit eum, qui me misit. Et multa alia horum [4 1Kb] similia. His ergo fulti  oraculis iubemus, ut omnes eis pro uiribus ad eorum peragenda ministeria et ad malos et peccatores atque neglegentes homines distringendos summopere obedientes existant. Qui autem in his, quod absit, aut neglegentes eisque inobedientes fuerint inuenti, sciant se nec in nostro imperio honores retinere, licet etiam filii nostri fuerint, nec in palatio locum, neque nobiscum aut cum nostris societatem aut communionem ullam habere, sed magis sub magna districtione et ariditate penas luere [5 1Kb] . In his namque omnium nostrorum fidelium uolumus agnoscere fidem ac beniuolentiam; quoniam si hec fideliter et utiliter impleuerint, tunc Deo et nobis fideles erunt; si autem, quod absit, secus egerint, tunc non solum infideles, sed infames atque reprobi manifeste apparentes notabuntur, eorumque domus publicabuntur et ipsi exiliabuntur.

391. De infantum baptismo et ecclesiarum uel altarium seu fidelium consignandorum dubitatione, quid  agendum sit. Placuit, ut infantes, quando non inueniuntur certissimi testes, qui eos sine dubitatione baptizatos esse testentur, neque ipsi sunt per etatem idonei de traditis sibi sacramentis respondere, absque ullo scrupulo tempore legitimo baptizari. Similiter et de ecclesiis uel altaribus atque consignandis fidelibus, quotiens super his dubitatur, agendum est; id est, ut sine ulla trepidatione consecrentur et fideles confirmentur; quoniam quod non ostenditur gestum, ratio non sinit ut uideatur iteratum.

392. De aduocatis uel defensoribus ecclesiarum a principe postulandis. Pro ecclesiarum causis ac necessitatibus  earum atque seruorum Dei aduocati seu defensores, quotiens necessitas ingruerit, a principe postulentur, et ab eo fideliter atque libenter iuxta canonicas sanctiones fidelissimi dentur.

393. Ut ubi quisque ordinatur, ibi pertineat [6 1Kb] . Clerici cuiuslibet gradus in quibuscumque locis ordinati fuerint ministri, ad eadem loca pertineant atque in ipsis locis perseuerent.

394. De presbiteris et ministris ecclesie, ut a suis et non ab aliis episcopis crisma petant uel accipiant. Et de chorepiscoporum cassanda superstitione. In singulis episcoporum parrochiis presbiteri eorumque ministri non a quibuslibet episcopis, sed a suis propriis, crisma petant uel accipiant. Nec alio unquam tempore iuxta sanctos canones uel secundum morem Romanum, nisi in cena Domini, sanctum crisma conficiatur. Quibus etiam diebus presbiteris uel eorum ministris canonice dispensandum est, sed non aliis tradendum, nisi solummodo presbiteris uel diaconibus  aut subdiaconibus bene fidelibus. Indignum enim est, ut alii illud suscipiant, nisi illi qui hoc in tradendo usuri sunt. Similiter et hoc statutum est, ut a corepiscopis, qui iuxta sanctorum decreta locum septuaginta discipulorum, id est presbiterorum, tenent, uel ab ipsis presbiteris nec uirginum consecratio nec sancti Spiritus traditio nec ecclesiarum uel altarium consecratio uel illa, que solis episcopis debentur, fiat. Nam si a duobus episcopis episcopus non potest consecrari, quomodo ille episcopus erit, aut aliquid de episcopali ministerio, nisi quantum presbiter, cuius locum in ecclesia tenet, agere poterit? Omnia ergo, que isti presumptiose [7 1Kb] de episcopali ministerio egerunt, irrita esse comprobantur et effectu carere, atque per omnia tam ab apostolica sede, quam et omnium episcoporum decreto irrita esse [8 1Kb] et potius nocumenta, quam aliqua adiumenta sunt iudicata ac sepius interdicta. Ideoque ne fiant omnino [9 1Kb] sub anathematis uinculo interdicimus, atque qui ab eis sunt polluti potius quam sanctificati, in  meliorem statum canonice, id est a tribus ordinatis episcopis, ut reformentur iubemus; quia reformatio non est iteratio, sed ecclesiastica et canonica perfectio.

395. De his qui rapiunt feminas, ut eas non habeant uxores. Placuit, ut hi, qui rapiunt feminas uel furantur aut seducunt, ut eas nullatenus habeant uxores, quamuis eis postmodum conueniat, aut eas dotauerint uel nuptialiter cum consensu parentum suorum acceperint. Si quis autem uxorem habere uoluerit, canonice et legaliter eam accipiat et non rapiat. Qui uero eam rapuerit uel furatus fuerit aut seduxerit, numquam eam uxorem habeat; sed propinquis suis eam legalibus reddat, et in triplo plenum bannum dominicum conponat, et insuper canonice publicam penitentiam gerat. Ad quod omnes una uoce clamauerunt dicentes: »Ista omnes firmiter tenere uolumus et in perpetum ab omnibus conseruari optamus.

 396. Quod in omnibus locis Deus orandus sit, et non in aliis, quam in Deo dicatis ab episcopis, locis missa sit celebranda. Sciendum est omnibus, quod et in alis conpetentibus locis, si locus basilice procul fuerit, oratio ad Deum et confessio peccatorum fieri debeat et possit, missarum uero celebratio nonnisi in locis ab episcopis Deo dicatis, excepto tempore hostilitatis, et in hoc nonnisi in altaribus et tabernaculis ab episcopis Deo dicatis nullatenus [10 1Kb] rite fieri possit aut debeat.

397. De secularibus qui episcopis suis inobedientes existunt et ad emendationem sui tardant uenire, quid agendum sit. Si quis secularium tam maioris ordinis  quam et inferioris, peccatum egerit et uocatus sui episcopi auctoritate ad emendationem ac penitentiam uenire distulerit, tamdiu sit ab ecclesia extorris et a catholicorum consortio sequestratus, quousque quod inlicite commisit, emendet ac reatum suum usque ad satisfactionem canonice diluat, atque reconciliatione proprii episcopi diuinis precibus indulgentiam consequatur et ueniam, ecclesieque gremio, a cuius utero deuiauerat, peracta satisfactione ab eodem emendatus episcopo canonice reddatur.

398. De clericis, ut non utantur armis uel sagis. Ut clerici pompis aut sagis uel armis non utantur.

399. Ut ea que episcopus in sua diocesi corrigere non ualet, ad alios referat presules, uel si necesse fuerit regi intimet. Ut ea, que in sua diocesi episcopus per se suosque corrigere uel emendare nequiuerit, coram reliquis episcopis ad corrigendum insinuet uel regi indicare non tardet; ut qui ecclesiasticis regulis inobediens apparuerit, per potestates exteras  corrigatur.

400. De his qui Deo famulantur, si in baratrum fornicationis ceciderint, qualiter corrigendi sint [1 1Kb] . Statuimus, ut quisquis [2 1Kb] seruorum Dei uel ancillarum Christi in crimen fornicationis lapsus fuerit, quod in carcere penitentiam faciat in pane et aqua. Et si ordinatus presbiter sit, duos annos in carcere permaneat, et [3 1Kb] ante flagellatus [4 1Kb] et scorticatus [5 1Kb] uideatur; et post episcopus augeat. Si autem clericus uel monachus in hoc peccatum inciderit, post tertiam uerberationem in [6 1Kb] carcerem missus, uertentem annum [7 1Kb] ibi penitentiam agat. Similiter et nonanes uelate eadem penitentia teneantur, et radantur omnes capilli capitis eius.

401. De his qui a paganis baptizati fuerint. Precipimus, ut qui a paganis baptizati sunt, denuo a Christi sacerdotibus in nomine sancte Trinitatis baptizentur, et postea ab episcopis crismentur, quia [8 1Kb] aliter christiani nec dici nec esse possunt.

 402. De his qui a [9 1Kb] corepiscopis confirmati fuerint. Si quis ab episcopo [10 1Kb] et non a corepiscopo [11 1Kb] , qui [12 1Kb] non episcopus, sed uicarius episcopi, priusquam prohibiti essent, et erant et dicebantur, fuerit confirmatus, reiterari talis confirmatio non debet. Nam corepiscopi ante apostolicam atque synodalem prohibitionem non ex numero apostolorum, sed ex septuaginta discipulorum, ut sacri canones testantur, ordine erant, quos numquam spiritum paraclitum tradidisse nouimus. Sed quia olim, ut dictum est, iam dicti corepiscopi prohibiti sunt, ideo modo nichil sunt, nec spiritum [13 1Kb] paraclitum ullo umquam tempore tradere potuerunt nec modo possunt. Quapropter non apparet iteratum quod olim canonice non agnoscitur patratum.

403. Ut qui ab hereticis baptizatus fuerit in nomine sancte Trinitatis, non rebaptizetur, sed sola manus impositione perficiatur. Quicumque baptizatus fuerit ab hereticis in nomine Patris et Filii et Spiritus sancti,  nullo modo rebaptizari debet, sed per solam manus inpositionem purgandus est.

404. Ut baptizandi symbolum discant fidei. Baptizandos oportet fidei symbolum discere et quinta feria ultime septimane episcopo uel presbiteris reddere. Et qui in egritudine constituti baptismum perceperint, sani facti fidei symbolo doceantur, ut nouerint, quanta natione digni sunt habiti. Oportet etiam baptizatos post baptismum crisma celeste percipere et regni Christi participes fieri.

405. Ut hi de quibus dubitatur utrum baptizati sint an [14 1Kb] non, uel a presbitero diis immolanti uel immolatitiis  carnibus uescenti sunt baptizati, ut rebaptizentur. Quod hi qui dubitant utrum sint baptizati an non, uel a presbitero diis mactanti uel immolatitiis carnibus uescenti, fuerint baptizati, ut baptizentur preceptum est.

406. Ne ullus [15 1Kb] plusquam duas uxores accipiat. Ne quisquam amplius quam duas accipiat uxores, quia iam tertia superflua est.

407. De orationibus et elemosinis ac missarum celebrationibus pro fidelibus defunctis fideliter agendis; quibus impii carere debent; quoniam nec eorum elemosina a sacerdotibus uel reliquis fidelibus accipienda est. Quod pro catholicis defunctis sint memorie faciende et oblationes et orationes Deo offerende. Non tamen pro impiis, quamuis sint christiani, ex his aliquid agere licebit.

408. Ut nullus episcopus siue presbiter aliam causam in synodo prius suggerat, quam ea que ad emendationem uite pertinent, finiantur [16 1Kb] . Nullus episcoporum uel presbiterorum aliquam prius causam suggerere  audeat, quam ea, que ad emendationem uite et ad seueritatem regule atque ad anime remedia et uite [17 1Kb] pertinent, finiantur.

409. De his qui facultatem ecclesie petunt a regibus praua cupiditate illecti, quid agendum sit. Qui reculam [18 1Kb] ecclesie petunt a regibus, et horrende cupiditatis impulsu egentium substantiam rapiunt, irrita habeantur que optinent, et a communione ecclesie, cuius facultatem auferre cupiunt, excludantur.

410. Ut nullus episcopus alterius episcopi res deuastet aut plebes inuadat. Ne parrochias cuiuslibet episcopi alterius ciuitatis episcopus canonum temerator inuadat, et uesane cupiditatis facibus inflammatus suisque admodum non contentus rapiat aliena.

411. De eo qui munuscula ecclesie fraudauerit uel quolibet modo inuaserit, ut ab ecclesie communione arceatur. Si quis cuiusque munuscula ecclesie sanctis  scripturarum titulis collata nefaria calliditate abstulerit, fraudauerit, inuaserit, retentauerit atque suppresserit, et non statim a sacerdote commonitus Deo collata reddiderit, ab Ecclesie catholice communione pellatur.

412. De episcopo iudicato, si apostolicam appellare sedem uoluerit. Ut iudicatus episcopus ad apostolicam sedem, si uoluerit, appellet. Concilio Sardicense titulo [19 1Kb] quinto. Quod si appellauerit, in cathedram [20 1Kb] ipsius alter non ordinetur.

413. De his qui a iudicibus, quos primates dederunt, appellauerint, quid agendum sit. Ut si a iudicibus, quos primas dederit, quis appellauerit, alii iudices amplioris numeri decernantur. Quod si et ab ipsis appellauerit, ad sententiam concilii causa deferatur.

414. De presbiteris, ut inconsulto episcopo non presumant celebrare agendam [21 1Kb] . Ut presbiteri inconsulto episcopo in quolibet loco agendam non audeant celebrare.

 415. Ne aliquis presbiter ciuitatis sine episcopi precepto aliquid agat. Ut presbiter ciuitatis sine iussione sui episcopi nichil iubeat nec in unaquaque parrochia aliquid agat.

416. Ne presbiteri rem ecclesie sine sui consensu episcopi uendant. Ut presbiteri rem ecclesie sine consensu episcopi sui non uendant.

417. De abiecto clerico ab aliena ecclesia non recipiendo. Ut abiectum clericum aliena [22 1Kb] ecclesia non admittat.

418. Ut ad Patrem oratio semper dirigatur. Ut  nullus in precibus nisi ad Patrem dirigat orationem. Et ut prius eas cum instructioribus tractet.

419. De rebus ecclesie a nullo iniuste retentandis uel diripiendis. Ne cui liceat res uel facultates ecclesiis aut monasteriis uel xenodochiis [1 1Kb] pro quacumque eleemosina cum iustitia delegatas retentare, alienare atque subtrahere. Quod si quis fecerit, tamquam necator pauperum antiquorum canonum sententiis constrictus ab ecclesie liminibus excludatur, donec ea, que sublata sunt aut retenta, reddantur.

420. Ut ab ecclesie societate extorris habeatur, quicumque eius rebus dampnum intulerit. Ut nullus episcoporum aut cuiuslibet ordinis clericus uel alia quecunque persona quibuslibet conditionibus seu in uno regno seu in alio positas alterius cuiuscumque ecclesie res aut petat aut presumat accipere. Quod si fecerit, tamdiu habeatur a communione altaris uel ab omnium fratrum ac filiorum caritate suspensus, donec ipse [2 1Kb] ecclesie, cuius directo ordine iuris est, ablata restituat.

 421. De priuilegiis ecclesiarum inlibate seruandis [3 1Kb] . Priuilegia atque precepta ecclesiarum manere semper incorrupta precipimus. Et quicquid ab antecessoribus uel parentibus nostris circa sacrosanctarum ecclesiarum utilitates constitutum est, uel que singuli quique antistites pro causis ecclesiasticis impetrarunt, sub pena sacrilegii iugi solidata eternitate seruentur.

422. De clericis a propriis episcopis corrigendis. Placuit, ut clerici non distringantur uel diiudicentur nisi a propriis episcopis. Fas enim non est, ut diuini muneris ministri temporalium potestatum subdantur arbitrio. Nam si propriorum episcoporum iussionibus inobedientes extiterint, tunc iuxta canonicas sanctiones per potestates exteras adducantur, id est per iudices seculares.

423. Ut nullus chorepiscopus per inpositionem manus Spiritum sanctum tradat aut consecrationem faciat [4 1Kb] . Placuit, ut sicut Leonis pape et omnium  episcoporum nostrorum atque reliquorum fidelium generali et synodali consultu decreuimus, ut nullus corepiscopus per manus inpositionem Spiritum sanctum tradere, aut sacerdotes uel leuitas aut subdia conos sacrare, uel uirgines uelare, aut sanctum crisma conficere, uel ecclesias aut altaria sacrare, aut benedictionem in publica missa populis tribuere presumat: que omnia summis pontificibus, id est cathedralibus episcopis debentur, et non chorepiscopis uel presbiteris, quorum formam iuxta sanctorum canonum decreta chorepiscopi gerunt. Si autem hi aliquid ex his agere temptauerint, irrita erunt, que ab eis geruntur [5 1Kb] , et ipsi omni ecclesiastico honore funditus priuentur.

424. De his qui a chorepiscopis sunt ordinati presbiteri, diaconi uel subdiaconi. Ut hi, qui a chorepiscopis presbiteri uel diaconi aut subdiaconi sunt ordinati, nullatenus in presbiteratus uel diaconatus aut subdiaconatus officio ministrare presumant. Similiter  homines, qui ab imperitis [6 1Kb] ab eis uidentur esse confirmati, uel uirgines seu ecclesie sacrate aut crisma confectum siue altaria dedicata pro confirmatis uel sacratis aut dedicatis minime habeantur; quia que illi non habuerunt, dare non potuerunt, quoniam ex his eis quicquam agere non licet: que omnia summis pontificibus debentur et non chorepiscopis, qui nec summi pontifices uel episcopi fuerunt, nec deinceps unquam fieri possunt. Nullum enim ex septuaginta ex his aliquid unquam fecisse legimus uel scimus; ad quorum exemplum et formam presbiteros uel chorepiscopos, antequam ipsi chorepiscopi prohibiti essent, fuisse agnouimus. Hec uero omnia  a cathedralibus episcopis, qui a prouincialibus episcopis aut presentia aut iudicio metropolitani consecrati esse noscuntur, agenda sunt, et non a presbiteris uel chorepiscopis, qui ambo unius forme esse uidentur. Que si ab eis aut propter imperitiam [7 1Kb] aut propter presumptionem acta, ut predictum est, ab imperitis esse putantur, a cathedralibus tamen episcopis reformanda uel peragenda sunt; quia que illi in his agere cogitarunt, inperfecta remanserunt, et ut iam prelibatum est, quod illi non habuerunt, dare non potuerunt. Episcopi namque non fuerunt; quia nec a tribus episcopis, nec ad aliquam episcopalem cathedram ordinati fuerunt, et ideo ex his nichil agere potuerunt. Et ne alicui talis ordinatio uel confirmatio aut consecratio reiteratio esse uideatur, adtendat illud, quod scriptum est: Quod non ostenditur gestum, ratio non sinit ut uideatur iteratum. Et reliqua talia eorumque similia.

425. Ne iudices de excessibus malorum iudicent aliquid extra conibentiam sacerdotum. Ne iudices  quicquam de perfidorum excessibus, extra sacerdotum cohibentiam, iudicare presumant.

426. De presbiteris episcoporum, quo [8 1Kb] ipsi ire non potuerint, ad corrigendum mittendis. Ut episcopi tunc inmunes habeantur a damnis, cum eorum presbiteros ad ea que ipsi non correxerint, miserint corrigenda.

427. De eo qui fallax in fie repertus fuerit. Si coram hominibus repertum mendacium et infamem facit et dampnis affligit [9 1Kb] , quanto magis in diuina fallax fide preuentus, non erit penitus ad accusationem uel ad testimonium admittendus. Merito ergo accusare et testificare prohibentur, qui in recta fide suspecti sunt.

428. Quod non solum flagitia deflenda, sed etiam amaris penitentie fletibus [10 1Kb] sint eradicanda. Sicut deflendum christianis est eorum scelus, qui in Christo preuaricatores existunt; ita modis omnibus decernendum, ut absque satisfactione ecclesie nullus omnino ueniam mereatur, qui a meliore proposito  ad deterius declinasse conuincitur, quia crudelis et stupenda presumptio crudeliori debet extirpari supplicio.

429. De illo qui non solum furtum fecerit, uerum et qui furi consenserit. Non solum ille, qui furtum fecerit, sed etiam et quicunque conscius fuerit uel furto ablata sciens susceperit, in numero furantium habeatur et simili uindicte subiaceat.

430. Ut in sancto pasche sabbato, die et parasceue misse non agantur. Ut sabbato sancto, hoc est in uigilia pasche, ieiunium ante noctis initium nisi a paruulis aut infirmis non soluatur; nec missa in parasceue aut in eodem sabbato sancto uel diuina mysteria his duobus diebus celebrentur. Canonibus quippe iubentibus biduo ista sacramenta penitus non debent celebrari.

431. De his qui in locis illicitis et minime consecratis contra canonicam auctoritatem missas celebrare  uel audire presumunt. Statutum sepissime et inhibitum est, ut missarum celebrationes in locis incongruentibus fieri omnino non debeant. Simul et hoc decretum est, ut si quis presbiterorum, excepto quando in itinere pergitur et locus basilice procul est et id in altaribus ab episcopo consecratis fieri necessitas conpellit, ne populus Dei sine missarum celebratione et corporis et sanguinis dominici perceptione maneat, missarum celebrationes in huiuscemodi illicitis locis post tot tantasque prohibitiones facere tantauerit, gradus sui periculum incurrat. Et hoc populis denuntiandum est, ne missas in predictis illicitis locis sacerdotibus cantare suadeant uel  hec illicita facere presbiteros deprecentur; quoniam scriptum est: uide ne offeras holocausta tua in omni loco, quem uideris; sed in loco, quem elegerit Dominus, ut ponat nomen suum ibi. Satius igitur est missam non audire, quam eam ubi non licet nec oportet celebrare nec audire. Et in canonibus legitur, ut nullus sacerdotum in domibus uel in aliis locis nisi in ecclesiis dedicatis celebrare missas audeat. Si quis contra hec decreta egerit, canonica correctione feriatur. Simul et hoc statutum est, ut nullus sacerdos in aliis quam in Deo dicatis uasis et ab episcopis consecratis ministrare seu missas celebrare presumat: quia sicut non est concessum, ut alii missas cantent et sacrificia consecrent, quam illi, qui ab episcopis sunt consecrati, ita non est licitum, ut in aliis domibus uel altaribus aut uasis missas sacerdotes celebrare presumant, quam ab episcopis consecratis. Sunt etiam [1 1Kb] ab episcopis consecranda et benedicenda corporales palle ac alia  uestimenta sacerdotalia, necnon et omnia, que in usus basilice uel altaris siue in ministerio sacerdotum ad diuina mysteria explenda conplectuntur, quatenus cum his sacris Deo sacratius siue placabilius ministrare ualeant. Unde et in aliis sanctorum patrum decretis legitur: »Quamquam Deum uera fide ubique orare liceat, sacrificia uero offerre aut corpus Domini confici nullo modo legimus aut ueraciter scimus in aliis locis iuste fieri, nisi in locis Deo ab episcopo dicatis, nisi causa hostilitatis aut summe necessitatis: et hoc non in mansionibus aut in domibus non sacratis, sed in tabernaculis dedicatis ab episcopis, et altaribus a pontificibus sacra unctione unctis et diuinis precibus consecratis, et hoc summa ex necessitate et in itinere procul ab ecclesia positis, ne populus sine missarum solempniis [2 1Kb] et sacramenti corporis et sanguinis Domini nostri Iesu Christi perceptione remaneat.« Ab antiquis autem patribus et predecessoribus nostris nulla alia ex occasione aut pigritia seu presumptione, sed pro predicta  necessitate [3 1Kb] hoc concessum esse legimus. Aliter quoque nisi ut prefixum est in locis non consecratis missarum solempnia agere non licet. Et hoc nonnisi ex summis et pro predictis necessitatibus fieri ullo modo licet; quoniam lex diuina admodum precipiens ait: Caueat quisque, ne offerat holocausta sua in omni loco, quem Dominus elegit. Et alibi: Recte offert, qui ad ecclesiam necessitate preoccupante aut infirmitate uenire non potest et aliubi Deum orat. Sed non recte diuidit, qui in locis illicitis et altaribus minime consecratis missarum celebrationes peragit. Multo enim melius est missas non cantare aut audire, quam in locis illicitis missas cantare aut audire: quoniam qui illicita agit et prohibita facit, non modicum errat et nimis peccat; et nisi penitentiam canonice et iuste in hoc se ulo ex hoc egerit, maximam condempnationem in futuro iudicio propter hoc indubitanter percipiet. Multa uero et innumerabilia exempla ex his in supradictis  legalibus et in aliis canonicis et diuinis libris inueniuntur, que hic pro prolixitate inserere distulimus et pro fastidio ac labore scriptoris siue lectoris [4 1Kb] hic non inseruimus. Nam si [5 1Kb] quis ex his potiora et plura exempla inuenire desiderat, in prefixis libris sufficienter legendo et diligenter querendo inuenire poterit. Si quis ergo post tot prohibitiones hec decreta apostolica et synodali atque imperiali auctoritate renouata et maxime omnium imperii nostri populorum ac procerum nostrorum consensu et hortatu conscripta atque firmata temerare presumpserit, si clericus fuerit, gradus sui periculo subiacebit; si uero monachus aut laicus fuerit, a liminibus ecclesie usque ad ecclesie satisfactionem extorris fiat. Si autem, quod absit, suo episcopo uel reliquis sacerdotibus  inobediens uel contumax extiterit, a comitibus uel missis nostris comprehensus in carcerem usque ad nostram et proprii episcopi atque ecclesie satisfactionem sub magna erumna retrusus maneat.

432. Quod incestum committat, qui se consanguinee sue usque ad affinitatis lineam coniungit. Nullus fidelium usque adfinitatis lineam, id est usque in septimam progeniem consanguineam suam ducat uxorem uel eam quoquo modo incesti macula polluat. Si quis uero hoc scienter temerare presumpserit, si liber est, bannum nostrum, id est sexaginta solidos, fisco nostro persoluat, et insuper canonice ut incestus luat ac publice iuxta canonicos gradus peniteat. Si autem seruus uel ecclesiasticus fuerit, publice flagelletur ac decaluetur, et iuxta proprii episcopi iussionem penitentiam publice et canonice gerat. Quod si aliquis tam liber quam seruus aut ecclesiasticus uel fiscalinus episcopo proprio uel suo  sacerdoti aut archidiacono inobediens uel contumax siue de hoc siue de alio quolibet scelere extiterit, omnes res eius a comite et a misso episcopi ei contendantur, usque dum episcopo suo obediat, ut canonice peniteat. Quod si nec se ita correxerit et ad episcopum et canonicam penitentiam uenire distulerit, a comite comprehendatur et in carcerem sub magna erumna retrursus teneatur, nec rerum suarum potestatem habeat, quousque episcopus iusserit. Quod si comes uel eius ministri hec adimplere distulerint, canonice ab episcopo uel a suo ministro excommunicetur, et usque dum hec pleniter adimpleat, semper communione catholicorum careat, usque dum ipsi episcopo humanius erga eum aliquid agere placuerit. Si uero, quod non optamus, ipse comes aut de predictis causis aut de ipsa excommunicatione inobediens aut neglegens apparuerit, honore comitatus pariter et communione careat, usque dum ambo in nostram presentiam ueniant,  ut nos illum episcopali auctoritate atque imperiali metu ita corrigamus, ut [6 1Kb] ceteri timorem habeant nec deinceps talia committere ullatenus audeant.

433. Ut incesti, quamdiu in scelere manent, non fidelium christianorum, sed tantum aut gentilium catecuminorum uel energuminorum locum teneant. Incesti dum in ipso detestando atque infando scelere maneant, non inter fideles christianos, sed inter gentiles aut catecuminos uel energuminos habeantur; id est cum christianis non cibum sumant, non potum, non in eodem uasculo edant aut bibant; sed soli hoc faciant. Non osculentur aut salutentur ab eis. Sed si suis sacerdotibus inobedientes extiterint et a tam nefandissimo se scelere segregare atque ad publicam penitentiam redire noluerint, inter eos habeantur, qui spiritu periclitantur immundo, uel etiam inter eos, de quibus ipsa [7 1Kb] ueritas ait: Si te non audierit, sit tibi sicut ethnicus et publicanus. Nam cum fidelibus non debent orare nec in ecclesiam intrare,  sed ad ianuam ecclesie excubare, et intrantibus in eam atque exeuntibus ex ea uultu in terra prostrato ueniam postulare, et ut pro se orare non dedignentur flagitare, et lacrymis perfusi uultu contrito atque humiliato spiritu semper omnibus apparere, usque ad satisfactionem ecclesie et proprii episcopi canonicam reconciliationem manere, et ad pristinum incestum numquam redire, nec secularia negotia exercere, nec placitis aut accusationibus uel testimoniis interesse, sed crebris sacerdotum precibus manusque pontificis proprii inpositionibus et elemosinarum largitionibus atque ceterorum hominum [8 1Kb] exhibitionibus eos purgari sanarique oportet.

434. De incestis nullo coniugii nomine preualendis  Incestos nullo coniugii nomine preualendos esse censemus.

435. De incestis coniunctionibus. Si quis eo gradu se incestuoso ordine cum his personis, quibus a diuinis regulis prohibitum est, coniunxerit, usquequo penitentiam sequestratione testentur, utrique communione priuentur, et neque in palatio habere militiam, neque in foro agendarum causarum licentiam habebunt. Nam quoquo modo predicto se incesto coniunxerint, episcopi seu presbiteri, in quorum diecesi uel pago actum fuerit, regi uel iudicibus scelus perpetratum adnuntient; ut cum ipsis denuntiatum fuerit, se ab eorum communione aut cohabitatione [1 1Kb] sequestrent. Res autem eorum ad primos parentes usque ad sequestrationem perueniant sub ea conditione, ut antequam segregentur, per nullum ingenium, neque per parentes, neque per emptionem, neque per auctoritatem regiam ad proprias perueniant facultates, nisi prefatum scelus sequestrationis separatione et penitentia fateantur.

 436. De canonice accusationis ordine. Accusationis ordinem canonicis dudum regulis institutum seruare iubemus, ut si quis clericus in criminali uel in leuiori causa pulsatur uel in discrimine capitis arcessitur, non statim reus estimetur, quia accusari potuit, ne subiectam innocentiam faciamus; sed quisquis ille est, qui crimen intendit, in iudicium episcopale ueniat, nomen rei indicet, uinculum inscriptionis arripiat, custodiat similitudinem, habita tamen dignitatis estimatione patiatur. Nec sibi fore nouerit licentiam mentiendi, cum calumniantes ad uindictam poscat similitudo supplicii.

437. De seruis et libertis uel infamibus personis non recipiendis. Omnes serui uel liberti omnesque infames persone non permittantur maiores natu accusare, uel omnes, quos ad accusanda publica crimina leges publice non admittunt. Infames sunt cuncti, quos decreta canonica et ecclesiastica atque leges seculares ascribunt infames esse.

 438. De episcopis et reliquis sacerdotibus uel clericis ad seculares iudices minime accusandis. Si quis episcopus, presbiter aut diaconus uel quilibet clerici apud episcopos, quia alibi non oportet, a qualibet persona fuerint accusati, quicumque fuerit siue ille sublimis uir honoris, siue ullius [2 1Kb] alterius dignitatis, qui hoc genus inlaudabilis intentionis arripuit, nouerit docenda probationibus, monstranda documentis se debere inferre. Si quis ergo circa huiusmodi personas non probanda detulerit, auctoritate huius sanctionis intelligat se iacturam fame proprie sustinere; ut damno pudoris, existimationis dispendio discat sibi aliene uerecundie impune insidiari saltem de cetero non licere. Nam sicut episcopos, presbiteros, diaconos ceterosque, si his obiecta potuerint comprobare, ab ecclesiasticis gradibus equum est remoueri: ita similis uideri debet iustitie modus, quod appetite innocentie moderatam deferri iussimus ultionem. Ideo huiuscemodi dumtaxat causas episcopi sub testificatione multorum actis audire  debebunt.

439. De primatum et metropolitanorum differentia. Nulli alii metropolitani appellentur primates, nisi illi qui primas sedes tenent, et quos sancti patres synodali et apostolica auctoritate primates esse decreuerunt. Reliqui uero, qui alias metropolitanas sedes sunt adepti, non primates, sed metropolitani uocentur.

440. De familiaribus uel hominibus tam liberis quam seruis dominum accusantibus uel secreta eius prodentibus quid agendum sit. Si quis ex familiaribus uel ex seruis cuiuslibet domus cuiuscumque criminis delator atque accusator emerserit, eius existimatione  caput atque fortunas petiturus, cuius familiaritati uel dominio inheserit: ante exhibitionem testium, ante examinatum iudicium in ipsa expositione criminum atque accusationis exordio ultore gladio feriatur. uocem enim funestam potius intercidi quam audiri oportet. Eorum uero accusandi sacerdotes uel testificandi in eos os obstruimus, quos non humanis, sed diuinis uocibus mortuos esse scimus.

441. Quod episcopi a Deo, cuius serui existunt, sint iudicandi, accusandi uel dampnandi; quia iuxta Apostolum nemo alienum seruum debet iudicare. Et quod non ab humanis aut praue uite hominibus sint lacerandi, ipso Domino regulam tribuente. Episcopi a Deo iudicandi sunt, non ab humanis aut praue uite hominibus sunt lacerandi, ipso Domino exemplum dante, quando per ipsum et non per alios uendentes et ementes eiecit de templo et mensas nummulariorum proprio euertit flagello et eiecit de templo. Et sicut alibi ait: Deus stetit in synagoga deorum, in medio autem deos discernit.

 442. De his qui se ipsos quocumque modo necant. Quicumque se propria uoluntate aut in aquam iactauerit, aut collum ligauerit, aut de arbore precipitauerit, aut ferro percusserit, aut cuilibet uoluntarie se morti tradiderit, istorum oblatio non recipiatur [3 1Kb] .

443. De his qui clericum iniuriauerint. Quicumque iudex aut secularis presbitero aut diacono aut cuilibet de clero aut de iunioribus matris ecclesie [4 1Kb] absque audientia episcopi uel archidiaconi uel archipresbiteri iniuriam inferre presumpserit, anathema ab omnium christianorum consortio habeatur.

444. Ne laici intersint, quando canonica iura uentilantur uel regularia examinantur, nisi in propria accusentur persona. Quando ea, que canonica sunt, uentilantur uel quedam regularia examinantur, nec iudices seculares neque aliquos laicos interesse oportet, nisi eos tantummodo qui in propria accusantur persona.

 445. Ut ecclesiastica iura semper inuiolata [5 1Kb] permaneant. Monemus, ut iura ecclesiarum, sicut a patribus diuinitus inspiratis sunt ordinata, inuiolata permaneant. Nihil alienum inprobus ambitus concupiscat, nec per alterius imitationem suum aliquis querat augmentum.

446. Suggestio populi ad imperatorem Karolum et episcopos. Deus ad hoc uestram religiositatem ordinauit, ut et iniustitias remoueatis, et presumptiones abscidatis, et sacerdotibus laborantibus succurratis, et multis opprobriis locum non prebeatis, sed post agnitionem ei, qui calumniam patitur, adiutorium feratis; illum uero, qui calumniam facit, si uere est calumniator, abscidatis.

447. De alienis iudicibus non recipiendis, et peregrina iudicia uel examina respuenda. Episcopis singulorum locorum omnium, qui sub eorum degunt moderamine, cure sit causas utilitatesque disponere. ualde enim est incongruum, ut omissis suis  alii quilibet illorum se causis admisceant, sed illi eorum uitam conpetenti regularique debeant moderatione disponere, qui eos ordinare canonice possunt, uel a quibus ordinati sunt, et qui pro commissis eorumque animabus conpelluntur reddere rationem.

448. De episcopo qui aduersus proprium metropolitanum uel contra alios quosque habuerit causam, quid agendum sit. Si forte, quod non optamus, aliquem episcopum contra proprium metropolitanum uel contra alios quosque contingat aliquid habere cause, decreuimus, ut ob hoc sedis apostolice iudicium hi, qui petere festinant, licentiam habeant:  quod scitis canonum etiam antiquorum patrum institutione permissum.

449. Quod fundamentum totius bonitatis sit Christus iehsu, et qualiter in ouile ouium per ostium sit intrandum. Fundamentum aliud nemo potest ponere preter id, quod positum est, qui est Christus. Quisquis ergo cum dilectione Dei et proximi fidei, que in Christo est, firmitatem tenet, eundem Iesum Christum Dei et hominis filium apud se posuit fundamentum. Sperandum ergo est, quia ubi Christus fundamentum est, bonorum quoque operum sequatur officium. Ipsa quoque per se ueritas dicit: Qui non intrat per ostium in ouile ouium, sed ascendit aliunde, ille fur est et latro; qui autem intrat per ostium, pastor est ouium. Et paulo post subiecit dicens: Ego sum ostium. Ille ergo in ouile ouium intrat per ostium, qui intrat per Christum. Ipse autem per Christum ingreditur, qui de eodem creatore ac redemptore humani generis uera sentit et predicat et predicata custodit; culmen regiminis ad officium  portandi oneris suscepit, non ad appetitum glorie transitorii honoris; cure quoque suscepti ouilis solerter inuigilat, ne oues Dei aut peruersi homines praua loquentes dilanient, aut maligni spiritus delectamenta [1 1Kb] uitiorum suadentes deuastent.

450. De causis definitis minime recommouendis. Flagitari iudicium non debet de causa que deffinita uel iudicata est.

451. De his qui contra prepositos suos se erigunt, et de accusatoribus uel testibus inimicis, quid agendum sit. Qui se contra prepositos suos erigunt, profecto ostenditur quia esse serui Dei contemnunt. Filius Dei in sancto ait Euangelio: Ego non accuso nec iudico quemquam. Nihil enim sine Patre facit Filius, quia communis eorum operatio est et unita uoluntas. Hoc uero in loco quasi iudex loquitur, dicens qualis iudex, quales testes Deo esse debeant, ut cognoscant homines in iudicando, quod non ex uoluntate et potestate sua, sed ex equitate debeant formare sententiam.  Iustitia in iudicando est manifestanda, non potentia.

452. De regulis clericorum. Clerici lege patrum monentur, ut a uulgari uita seclusi, a mundi uoluptatibus sese abstineant; non spectaculis, non pompis intersint; conuiuia publica fugiant; priuata non tantum pudica, sed sobria colant; usuris nequaquam incumbant, qui [2 1Kb] nec turpium occupationes lucrorum fraudesque cuiusquam studiose appetant; amorem pecunie quasi materiam cunctorum criminum fugiant; secularia officia negotiaque abiciant: honorum gradus per ambitiones non appetant; pro beneficiis medicine Dei munera non accipiant; dolos et coniurationes caueant; odium, emulationem, detractionem et inuidiam fugiant; non uanis oculis, non infreni [3 1Kb] lingua aut petulanti tumidoque gestu incedant; sed pudorem ac uerecundiam mentis simplici habitu et incessu ostendant; obscenitatem etiam uerborum sicut et operum penitus exsecrentur;  uiduarum ac uirginum uisitationes frequentationesque fugiant; contubernia extranearum feminarum nullatenus appetant. Castimoniam quoque inuiolati corporis perpetuo conseruare studeant, aut certe unius matrimonii uinculo federentur. Senioribus quoque debitam prebeant obedientiam, neque ullo iactantie studio semetipsos attollant. Postremo in doctrina, in lectionibus, psalmis, hymnis, canticis spiritalibus, exercitio iugi incumbant. Tales enim esse debent, qui [4 1Kb] diuinis cultibus sese mancipandos studeant [5 1Kb] ; scilicet ut dum [6 1Kb] scientie operam dant, doctrine gratiam populis administrent.

453. De neganda accusatorum licentia criminandi,  priusquam se ipsos purgauerint de his que eis obiciuntur. Neganda est accusatis licentia criminandi, priusquam se crimine quo premuntur exuerint.

454. De falsis testibus et periuris quid agendum sit. Si quis conuictus fuerit aliquos ad falsum testimonium uel periurium adtraxisse aut per quamcumque corruptionem sollicitasse, ipse quidem usque ad exitum non communicet.

455. De qualitate uirginis in coniugio. Sciscitandum est si uult pater uirginis, quia caput mulieris uir. Requirenda est a patre uoluntas uirginum, dum Deus relinquat hominem in manibus consilii sui.

456. Ut clerici uel laici in aliena ecclesia non communicent sine litteris episcopi sui. Statutum est, ut unusquisque clericus uel laicus non communicet in aliena plebe sine litteris episcopi sui.

457. Ut laici contemptores canonum excommunicentur, clerici uero honore priuentur. Si quis statuta supergressus corruperit uel pro nichilo habenda putauerit, si laicus est, communione; si clericus, honore  priuetur.

458. Ut qui clericum alienum defendere nititur, communione priuetur. Si forte aliquis clericorum regulam discipline ecclesiastice subterfugiens fuerit euagatus, quicumque eum susceperit et illum pontifici suo non reconciliauerit, sed magis defensare presumpserit, Ecclesie communione priuetur.

459. De accusationibus in clericorum causis non suscipiendis, que seculi legibus prohibentur. Et de clericis dampnatis a nemine defendendis. Statutum est ut nulle accusationes a iudicibus audiantur ecclesiasticis, que legibus seculi prohibentur. Et ut, si quis cuiuslibet honoris clericus [7 1Kb] iudicio episcoporum quocumque crimine fuerit damnatus, non liceat eum, siue ab ecclesiis quibus prefuit, siue a quolibet homine defensari; interposita pena damni pecunie atque honoris, quo nec etatem nec sexum excusandum esse precipimus.

460. Ut non alii metropolitani primates appellentur  nisi illi, qui primas sedes tenent; quia alii non possunt tres turmas facere de episcopis, quam illi qui primas sedes tenent; qui tres turmas facere debent, sicut in hac sententia iubetur. Placuit, ut quotiescumque concilium congregandum est, episcopi qui neque etate neque egritudine neque alia grauiore necessitate inpediuntur, conpetenter occurrant. Primatibusque suarum prouinciarum intimetur, ut de uniuersis episcopis uel due uel tres turme fiant; ac de singulis turmis uicissim quotquot electi fuerint, ad diem concilii instantissime occurrant.

461. Quod cum illis quibus episcopus non loquitur, non sit loquendum, nec excommunicatis communicandum; ut ipsi humilient semetipsos, ut festinius reconcilientur. Ex epistol. sancti Clementis utilia, que presenti tempore ecclesiis necessaria sunt, honorifice proferenda et cum reuerentia ab omnibus fidelibus ac precipue clericis recipienda; ex quibus quod specialiter placuit propter uenerandam antiquitatem,  statutis presentibus roboremus, quod suprascriptus beatus martyr de beatissimi Petri apostoli constitutione commemorat dicens: »Que [8 1Kb] autem etiam ex uobis ipsis intellegere debetis, si qua sunt, que ipse propter insidias hominum malorum non potest euidentius et manifestius proloqui. uerbi gratia, inimicus est alicui pro actibus suis. uos nolite expectare ut ipse uobis dicat: cum illo nolite amici esse. Sed prudenter obseruare debetis et uoluntati eius, uidelicet qui ecclesie curam gerit, absque commotione obsecundare et auerti ab eo, cui ipsum sentitis aduersum, sed nec loqui his quibus ipse non loquitur: ut unusquisque qui in culpa est dum cupit omnium uestrorum [9 1Kb] sibi gratiam reparare,  festinet citius reconciliari ei qui omnibus preest; ut per hoc redeat ad salutem, cum obedire ceperit monitis presidentis.« Et cetera, que in consequentibus denotantur amicis eorum, qui ueritati inimici sunt. Sciat itaque deinceps clerus ad reatum, sed et fidelium populus ad culpam sibi adscribendum, si quis in hoc uitium malorum computatur et discipline subuersor fore agnoscitur.

462. De non iniuriandis episcopis aut lacerandis, sed potius tolerandis. Episcopum uero oportet oportune et inportune atque sine intermissione ecclesiam suam docere eamque prudenter regere et admonere, ut a uitiis se abstineat et salutem consequi possit eternam. Et illa cum tanta reuerentia eius doctrinam debet suscipere eumque amare et diligere ut legatum Dei et preconem ueritatis; quia [1 1Kb] , testante ueritate, quecumque ligauerit super terram, erunt ligata et in celo, et quecumque soluerit super terram, erunt soluta et in celo. Nimis timenda  est hec sententia et prouidenduum uobis, ne offendatis eos qui tantam a Domino habent potestatem. Et ideo potius obediendi, diligendi [2 1Kb] et summopere sunt uenerandi; non detrahendi uel lacerandi aut eiciendi, sed portandi et amandi, ipso dicente Domino: Qui uos audit, me audit; et qui uos spernit, me spernit. Ideo hec uobis et omnibus fidelibus precipimus, ut ab his uos caueatis, et posteris uestris non malum, sed bonum exemplum relinquatis, quoniam iniuria episcoporum ad Christum pertinet, cuius uice funguntur. Unde et uos, qui ueri Dei estis discipuli, abicite a cordibus ante omnia discordias et animorum dissensiones, ex quibus omne opus malum procedit, et benignitatem ac simplicitatem tota mente seruate. ueruntamen scitote cuncti, quod supra omnes uos laboret episcopus, quia unusquisque uestrum suum proprium fert laborem, ille uero et suum et singulorum. Et ideo sicut ille pro uobis omnibus, ita et uos omnes pro eo summopere laborare debetis, in tantum, ut si etiam necesse fuerit, animas uestras pro  eo ponatis; sicut et ipse animam suam pro uobis, si necesse fuerit, ponere debet, ipso dicente Saluatore: Bonus pastor animam suam dat pro ouibus suis. uos uero obedite eis et uigilate pro eis; quia ipsi uigilant quasi rationem pro animabus uestris reddituri, ut [3 1Kb] cum gaudio hoc faciant [4 1Kb] et non gementes.

463. De legitimo coniugio. Decretum est, ut uxor legitime uiro coniungatur. Aliter enim legitimum, ut a patribus accepimus et a sanctis apostolis eorumque successoribus traditum inuenimus, non fit coniugium, nisi ab his qui super ipsam feminam dominationem habere uidentur; et a quibus custoditur, uxor petatur, et a parentibus propinquioribus sponsetur et legibus dotetur, et suo tempore sacerdotaliter, ut mos est, cum precibus et oblationibus a sacerdote benedicatur, et a paranimfis, ut consuetudo docet, custodita et sociata a proximis, et [5 1Kb] tempore congruo petita legibus detur et solemniter accipiatur. Et biduo uel triduo orationibus uacent et castitatem custodiant, ut bone [6 1Kb] soboles generentur  et Domino suis in actibus placeant. Taliter enim et Domino placebunt et filios non spurios, sed legitimos atque hereditabiles generabunt.

464. De his qui de suspicione uel absque legitimo accusatore aliquos iudicare presumunt. Placuit, ut nullus quemquam clericorum uel laicorum de suspicione aliqua iudicare presumat; similiter ne sine accusatore legitimo quispiam condemnetur, quia pessimum et periculosum est quempiam de suspicione iudicare, aut sine legitimo accusatore quemquam damnare.

465. Ut episcopi per singulos annos circumeant parrochias suas. Placuit, ut unusquisque episcopus per  singulos annos cunctas dioceses parrochiasque suas circuire non neglegat; sed docendo, confirmando, singula queque que necessaria sunt restaurando et corrigendo, prout melius ualuerit, reformare satagat.

466. Ut presbiteri et diaconi, quando per parrochias constituuntur, stabilitatis et obedientie sue atque statuta seruare promissionem suo faciant episcopo. Quando presbiteri aut diaconi per parrochias constituuntur, oportet eos professionem episcopo suo facere.

467. Ne iudices quoslibet clericos uel seruos ecclesie in suis angariis aut [7 1Kb] quibus libet rebus occupare presumant. Ut non liceat iudicibus clericos uel seruos ecclesie in suis angariis occupare.

468. De ecclesiis et dotibus earum, ut ad episcopi semper dispositionem pertineant. Placuit, ut omnes ecclesie cum dotibus et omnibus rebus suis in episcopi proprii potestate consistant, atque ad ordinationem  uel dispositionem suam semper pertineant.

469. Quod clerici iudices seculares adire non debeant. Ut clerici, qui seculares iudices appetunt, excommunicentur.

270. De his qui uiduis uim inferunt aut feminas inuitas ducunt. Placuit, ut uiduis pro castitate uiolentiam nullus inferat, et mulier iuuita uirum non ducat. Quod si quis fecerit, in triplo nobis bannum nostrum persoluat, et ab episcopo, atque si necesse fuerit distringente comite, publicam per gradus canonicos penitentiam agere cogatur. Et si inobediens extiterit, nobis per firmissimos fideiussores presentetur, ut aut in carcerem retrudatur aut in exsilium deportetur; ut et ceteri timorem habeant, ne umquam talia agere presumant.

471. De potentibus, qui quoslibet expoliant. Placuit, ut si quis potentum quemlibet expoliauerit et admonente episcopo non reddiderit, excommunicetur.

472. De his qui ecclesiam intrant et non communicant. Placuit, ut omnes, qui in ecclesiam intrant, nisi [8 1Kb] a  suo fuerint excommunicati sacerdote, communicent. Si qui autem hoc facere noluerint, tamdiu a communione et a christianorum consortio habeantur alieni, quandiu per satisfactionem ecclesie a proprio mereantur per manus inpositionem reconciliari episcopo et sancte restitui communioni.

473. De his qui acceperint eucaristiam et non sumpserint. Placuit, ut [9 1Kb] omnes, qui sacram acceperint eucaristiam et non sumpserint, ut sacrilegi repellantur.

474. Ut hi qui a sacerdotibus excommunicantur, a fidelibus usque ad reconciliationem, nisi quibus permissum fuerit, semper uitentur. Placuit ut his qui a suis excommunicantur sacerdotibus, nullus fidelium communicet, nisi quibus permissum ab eis fuerit, nec priusquam canonice reconcilientur, ad eos accedat. Quod si quis facere temptauerit, simili sententie subiaceat.

475. De his qui pro munere aut fauore alicuius iustitiam opprimunt. Quam si extraneus a christiane  fidei regula qui se defensorem ueritatis insimulat et ueritatem ipsam munerum acceptione commaculat, audiat contra se prophetam dicentem: Pro eo, quod uendidistis argento iustum et pauperem pro calciamentis, ecce stridebo ego super uos sicut stridet plaustrum onustum feno, et peribit fuga a ueloce, et fortis non o tinebit uirtutem suam, et robustus corde inter fortes nudus effugiet.

476. Qualiter hec statuta obseruanda sint. Et de his qui hec contempnunt, siue clericis, siue laicis, quid agendum sit. Has omnes constitutiones ecclesiasticas, quas summatim breuiterque perstrinximus, sicut plenius in canone continentur, manere perenni  stabilitate sancimus. Si quis ergo clericus aut laicus harum sanctionum obediens esse noluerit, si clericus fuerit, excommunicationi subiaceat; si uero laicus fuerit et honestioris loci persona, medietatem facultatum suarum amittat fisci uiribus profuturam. Si uero minoris loci persona est, amissione rerum suarum multatus in exilio deputetur.

477. De his que ab antecessoribus nostris circa cultum diuinum statuta fuerunt, ut semper illibata permaneant. Quecumque a parentibus nostris diuersis sunt statuta temporibus, manere inuiolata atque incorrupta circa sacrosanctas ecclesias precipimus. Nihil igitur a priuilegiis inmutetur; omnibus, qui ecclesiis seruiunt, tuitio [1 1Kb] deferatur, quia temporibus nostris addi potius reuerentie cupimus,  quam ex [2 1Kb] his, que olim prestita sunt, mutari.

 478. De capitulis apostolica auctoritate roboratis. Maxime trium ultimorum capitula istorum librorum apostolica sunt cuncta auctoritate roborata, quia his condendis [3 1Kb] maxime apostolica interfuit legatio. Nam eorum nomina preter trium, id est Leonis, Sergii et Georgii, hic non inseruimus, licet ea per singulos conuentus inserta inuenissemus, uitantes legentium atque scribentium fastidia. Si quis autem plenius ea nosse uoluerit, istorum legat autentica, quibus illa inserta reperiet. Interdum hec discendo [4 1Kb] et amando atque operibus conplendo non neglegat; quia, ut Dominus nouit, pro amore et utilitate sancte Dei ecclesie, ut horum in proemio prelibatum est, sunt collecta isticque inserta. Legentibus pax, custodientibus gloria, operibusque hec complentibus  uita ut tribuatur [5 1Kb] eterna oramus.



ADDITIO PRIMA.


Huius additionis prime capitula uidesis supra inter constitutiones Aquisgranenses anni 817, col. 393.



ADDITIO SECUNDA.


Capitula que deinceps sequentur [Baluz., sequuntur], non tunc, quando prescripta uelud in subsequentibus habentur inuenta, collecta, ordinata hucque inserta esse noscuntur; sed postmodum a fidelibus reperta hac in scedula sicut acta erant sunt inserta, ut facilius a fidelibus, quotiens necesse fuerit, repperiantur.



INCIPIUNT CAPITULA


QUAE SUNT GENERALITER PER PARROCHIAS POPULIS DENUNTIANDA.

1. Ut fidei sacramento baptizandi imbuantur. Et ut paruuli de sacris fontibus ab his non suscipiantur uel homines ad confirmationem teneantur, qui in publica penitentia adhuc canonice inreconciliati manserunt. Hoc admonendum uel denuntiandum fidelibus necessario preuidimus, ut hi qui fidem Christi expetunt et prouecte etatis sunt, priusquam ad baptismum accedant, instruantur et fidei et baptismatis sacramento. Similiter et illi instruendi sunt, qui paruulos de sacro fonte suscipere uoluerint, ut intellegant et uim eiusdem sacramenti et quid pro aliis spoponderint uel pro quo fideiussores extiterint. Illos tamen specialiter ab his officiis remouendos iudicamus, ne alios de sacrosancto fonte baptismatis suscipiant nec etiam ad percipiendum sancti Spiritus donum aliorum patroni existant, qui et communione canonica  priuati et penitentie publice sunt subacti, donec per penitentie satisfactionem reconciliationem mereantur. Quos enim lex diuina et canonica auctoritas ab ecclesiarum liminibus et a castris militaribus, ne ruina sint populi, sequestrat, multo magis ab his sacris officiis usque ad tempus penitentie, ut iam dictum est, peractum, sunt sequestrandi.

2. Quo tempore baptisma celebrari oporteat. Ut extra statuta tempora canonum baptismata non celebrentur: quia sacri canones hoc modis omnibus, nisi aliquod periculum institerit, fieri prohibunt, in tantum, ut etiam eos, qui alio tempore baptizantur, a gradibus ecclesiasticis arceant.

3. Ut pactum in baptismate factum cum Deo a baptizatis obseruetur. De eo etiam instruendos fideles necessario prouidimus, ut intellegant pactum quod cum Deo in baptismate fecerunt. Pactum, quod cum Deo in baptismate fit, a multis ex toto, a multis ex parte transgreditur. Ex toto quippe transgreditur,  quando quis post acceptam baptismatis gratiam aut ad infidelitatem aut heresim aut certe ad scisma prolabitur; ex parte uero, quando quis aut ad superbiam  aut ad inuidiam aut ad cetera uitia spiritalia, que ex radice superbie prodeunt, labitur.

4. Quid sit abrenuntiatio in baptismo, et quomodo obseruanda sit. Quid sit abrenuntiare diabolo, operibus et pompis eius, ualde omnes fideles intelligere oportet. Quapropter necesse est, ut predicatores in admonendo et auditores in discendo et opere complendo abhinc, ut suum cauere possint periculum, magnum adhibeant studium. Abrenuntiare igitur diabolo est penitus eum respuere, spernere, reicere eique contradicere seque unumquemque ab eo alienare, siue aliud quid quod hoc uerbo in hoc sensu exprimi potest. Opera eius sunt, que utique operibus Saluatoris contraria existunt, primum superbia, cuius ille auctor est et que eum ex angelo demonem fecit, que est etiam initium omnis peccati, et cetera uitia, que ex radice procedunt superbie. Pompa diaboli hec est, que et pompa mundi, id est ambitio, arrogantia, uana gloria omnisque cuiuslibet rei superfluitas in humanis usibus: unde crescit elatio,  que multoties honestati solet adscribi, et cetera huiusmodi, que de fonte superbie procedere noscuntur. Hec et his similia sunt, que unusquisque fidelis tempore baptismatis a se reiecit Christoque se mancipauit pactumque cum Deo fecit, ne penitus ad ea, quibus abrenuntiauit, rediret. uerum si iura humane pactionis firmiter conseruantur, fixius tamen atque feruentius iura tanti pacti, que cum Deo facta sunt, inuiolabiliter sunt obseruanda.

5. De scolis per singulas urbes habendis [1 1Kb] . Inter nos pari consensu decreuimus, ut unusquisque episcoporum in scolis habendis et ad utilitatem ecclesie militibus Christi preparandis et educandis abhinc maius studium adhiberet. Et in hoc uniuscuiusque studium uolumus probare, ut quando ad prouinciale episcoporum concilium uentum fuerit, unusquisque rectorum scolasticos suos eidem concilio adesse faciat, quatenus et ceteris ecclesiis noti sint et eius sollers studium circa diuinum cultum  omnibus manifestum fiat.

6. Quod ab episcopis ieiunis inpositionem manuum fieri oporteat. Ut episcopi nonnisi ieiuni per inpositionem  manuum Spiritum sanctum tradant, exceptis infirmis et morte periclitantibus. Sicut autem duobus temporibus, pascha uidelicet et pentecosten, baptismum, ita etiam traditionem sancti Spiritus a ieiunis pontificibus conuenit celebrare [1 1Kb] .

7. De presbiteris indiscrete per diuersa non mittendis. Ut presbiteri, sicut hactenus factum est, indiscrete per diuersa non mittantur nec ab episcopis nec ab aliis prelatis nec etiam a laicis; ne forte propter eorum absentiam, et animarum pericula et [2 1Kb] ecclesiarum, in quibus constituti sunt, neglegantur officia.

8. Ut presbiteri, qui gradum amiserint, canonice penitentie subdantur. De presbiteris gradum amittentibus uisum est nobis, ut unusquisque episcoporum uitam et conuersationem morumque emendationem eorum, qui gradum amittunt, tam ipse quam per ministros suos nouerit, eosque penitentie canonice subdere non neglegat, iuxta quod in concilio Cesariensi titulo primo scribitur: »Presbiter, si  uxorem acceperit, ab ordine deponatur; si uero fornicatus fuerit aut adulterium perpetrauerit, amplius pelli debet et sub penitentia redigi.« Nonnulli enim amisso gradu adeo filii Belial efficiuntur, ut nec publicis, quia fas non est, nec canonicis propter quorundam episcoporum incuriam, legibus constringantur.

9. Ut nullus presbiterorum missam solus celebrare presumat. uisum etiam nobis fuit illud [3 1Kb] inhibendum, ut nullus presbiterorum solus missam celebrare presumat; quia ita nec uerba Domini saluatoris, quibus mysteria corporis et sanguinis sui discipulis suis celebranda contradidit, nec apostoli Pauli documenta declarant, nec etiam in ipsis actis apostolorum, si enucleatim legantur, ita fieri debere ullo modo inuenitur. Unde conueniendus, immo interrogandus nobis uidetur huiusmodi corporis et sanguinis Domini solitarius consecrator, quibus dicit: Dominus uobiscum, et a quo illi respondetur: et cum  spiritu tuo, uel pro quibus supplicando Domino inter cetera, Memento, Domine, [4 1Kb] et omnium circumstantium, cum nullus circumstet, dicit? Que consuetudo quia apostolice et ecclesiastice auctoritati refragatur et tanto mysterio quandam dehonorationem irrogare uidetur, omnibus nobis in commune uisum est, ut deinceps huiuscemodi usus inhibeatur.

10. Ut in unaquaque ecclesia proprius presbiter habeatur. Sepe namque in aliis conciliis et nunc in nostris conuentibus constitutum est, ut unaqueque ecclesia, si facultas suppetit, proprium habeat presbiterum, et unusquisque presbiter una tantum sit contentus ecclesia.

11. Ut in die dominica rurale opus non fiat. Inter cetera uero admonitionis nostre officia satis illud necessarium uisum est, ut populis fidelibus terribiliter denuntietur, ut diem dominicum, in quo auctor uite [5 1Kb] resurrexit a mortuis, honorabiliter et uenerabiliter colant. Nam si pagani ob memoriam et reuerentiam  deorum suorum dies colere, et Iudei more carnali sabbatum carnaliter obseruare satagunt: quanto magis christiane religionis deuotio ob memoriam dominice resurrectionis eundem diem uenerabiliter atque honorabiliter colere debet! Multi namque nostrorum uisu, multi etiam quorundam relatu didicimus, quosdam in hoc die opera ruralia exercentes fulmine interemptos, quosdam artuum contractione multatos, quosdam etiam uisibili igne absumptos subito in cinerem resolutos penaliter occubuisse. Proinde necesse est, ut primum sacerdotes, reges et principes cunctique fideles, huic diei debitam obseruationem atque reuerentiam deuotissime exhibeant.

12. De missarum celebrationibus in locis incongruentibus  minime agendis. Illud etiam, quamquam sepe admonitum sit, nobis [6 1Kb] iterum inculcandum populisque denuntiandum summopere uisum fuit, ut missarum celebrationes in locis incongruentibus fieri omnino non debeant; et necesse est, ut unusquisque episcoporum huiuscemodi temerariam consuetudinem a parrochia sua penitus amoueat. Et si quis presbiterorum abhinc  missarum celebrationes in huiusmodi inlicitis locis post tot tantasque prohibitiones facere adtemptauerit, dignum est ut gradus sui periculum incurrat. Satius igitur est missam non audire, quam eam ubi non licet nec oportet celebrare aut audire.

13. Quod presbiteri inconsultis episcopis uiduas uelare non debeant. Quia ergo, quod sepe in nostris conciliis prohibitum est, uiduas inconsultis episcopis  uelari non debere, et eandem constitutionem a quibusdam preuaricari nunc cognouimus, prorsus ne deinceps fieret interdiximus; ut si quispiam presbiterorum deinceps huius constitutionis contumaciter transgressor extiterit, scilicet ut aliquam uiduam inconsulto episcopo uelare presumat, gradus sui periculum incurrat.

14. De puellis uirginibus a presbiteris non uelandis. Similiter et de puellis uirginibus a presbiteris non uelandis inhibuimus, in qua re hactenus multos presbiterorum partim ignorantia, partim temeritate, deliquisse deprehendimus.

15. Quod quedam femine sibi uelum absque assensu sacerdotum imponunt. Deprehendimus et aliam neglegentiam, eo quod quedam femine sine consensu sacerdotum uelum sibi incaute inponant: quod similiter ne ulterius fieret inhibuimus.

16. De abbatissis et sanctimonialibus, que contra canones uiduis et puellis uelum inponunt. Nihilominus  etiam in quibusdam locis inolitum inuenimus usum stultitie plenum et ecclesiastice auctoritati contrarium, eo quod uidelicet nonnulle abbatisse et alique ex sanctimonialibus uiduis et puellis uirginibus contra fas uelum inponere presumant, et [7 1Kb] ideo nonnulle taliter uelate putant se liberius suis carnalibus desideriis posse uacare et suas uoluntates explere. Quapropter statuimus, ut si aut abbatissa aut quelibet sanctimonialis post hanc diffinitionem in tantam audatiam proruperit, ut aut uiduam aut puellam uirginem uelare presumat, iudicio canonico usque ad satisfactionem subdatur.

17. De feminis nobilibus, que post mortem uirorum suorum capita uelant statim. De nobilibus feminis, que amissis uiris repente uelantur et in propriis domibus diuersas necessitates opponentes residere delectantur, de quibus in aliis conuentibus coram serenitate uestra iamdudum uentilatum et definitum est, maiori solertique studio admonendas esse et  instruendas ab episcopis statuimus, quatinus sue saluti consulant, ne [8 1Kb] sic indiscrete uiuendo et propria noxiaque libertate utendo et per diuersa uagando periculum animarum suarum incurrant, semper illud apostolicum ante oculos habentes, quod dicitur: uidua que in deliciis est, uiuens mortua est.

18. De inlicito accessu feminarum ad altare. Ut inlicitus accessus feminarum ad altare non fiat, modis omnibus inhibuimus. Quia quorundam relatu didicimus in quibusdam prouinciis contra legem diuinam canonicamque institutionem feminas sanctis altaribus se ultro ingerere sacrataque uasa impudenter contingere et indumenta sacerdotalia presbiteris administrare, et, quod his magis indecentius ineptiusque est, corpus et sanguinem Domini populis  porrigere, et alia queque, que ipso dictu turpia sunt, exercere inhibuimus [1 1Kb] , ne ulterius fieri presumatur [2 1Kb] . Quod autem mulieres ingredi ad altare non debeant, in concilio Chalcedonensi et in decretis Gelasii pape copiose inuenitur.

19. Ut nullus canonicorum uel monachorum, nisi predicationis aut [3 1Kb] alicuius certe necessitatis causa, et hoc cum licentia episcopi uel eius qui ab eo sua uice fungitur, monasterium monacharum aut canonicarum adire presumat. Quia etiam comperimus quosdam canonicos et monachos postposito religionis sue pudore monasteria sanctimonialium tam monacharum quam canonicarum inconsulto episcopo suo impudenter atque inreuerenter adire, qui obtendere solent se non ob aliud illuc accedere nisi aut propinquitatis aut familiaritatis aut certe nescio cuius conlocutionis gratia; quod factum quia nec canonico nec monastico congruit proposito, prorsus interdicimus, nisi forte causa predicationis aut certe ineuitabilis necessitas id facere cegit [4 1Kb] : et hoc nullatenus sine  licentia episcopi, aut illius qui uice illius fungitur, fieri presumatur. Quod si sermo predicationis faciendus est, congruo in loco coram omnibus fiat. Si uero colloquendum cum aliqua sanctimonialium ratio expostulat, id non alibi [5 1Kb] nisi in constituto loco, id est in auditorio sub testimonio uirorum religiosorum et religiosarum feminarum fiat. Quando uero sacerdotibus in monasteriis puellaribus missarum celebrationes faciende sunt, cum ministris sibi deputatis illuc ingrediantur. Quibus rite peractis, non ad secretas conlocutiones sanctimonialium se ullo modo diuertant, sed cum ministris suis illico egrediantur. Porro si sacerdotibus sanctimoniales peccata sua confiteri uoluerint, id non nisi in ecclesia coram sancto altari adstantibus haud [6 1Kb] procul testibus faciant. Si autem infirmitas prepedierit, ut in ecclesia eadem confessio fieri nequeat, in quacumquelibet domo facienda est, non [7 1Kb] nisi testibus similiter haud [8 1Kb] procul adstantibus fiat. Nullo modo quippe  uidetur nobis conuenire, ut monachus relicto monasterio suo idcirco sanctimonialium monasteria adeat, ut confitentibus peccata sua modum penitentie inponat.

20. Quod pecunia a paupere non sit exigenda cum usura. Quia ergo in multimodis usurarum adinuentionibus quosdam clericos et laicos oblitos preceptionis dominice, qua dicitur: Pecuniam tuam non dabis ad usuram, et frugum superabundantiam non exiges; ego dominus Deus uester, in tantam turpissimi lucri rabiem exarsisse cognouimus, ut [9 1Kb] multiplicibus atque innumeris usurarum generibus sua adinuentione et cupiditate repertis pauperes adfligant, opprimant et exhauriant, adeo ut multi fame confecti pereant, multi etiam propriis derelictis alienas terras expetant: in quibuscumque locis hoc fieri didicimus, ne ulterius fieret cum ingenti protestatione modis omnibus inhibuimus, attendentes illud, quod in libro exodi Dominus per legislatorem dicit: Si  pecuniam tuam dederis populo meo pauperi, qui habitat tecum, non urgeas eum quasi exactor nec usuris opprimas. In libro quoque leuitici [10 1Kb] : Si attenuatus fuerit frater tuus et infirmus manu, et susceperis eum quasi aduenam et peregrinum et uixerit tecum, non accipias ab eo usuram, nec amplius quam dedisti. Time Dominum Deum tuum, ut uiuere possit frater tuus apud te. Et in libro deuteronomii: Si unus, inquit, de fratribus tuis, qui morantur intra portas ciuitatis tue, in terra, quam dominus Deus daturus est tibi, ad paupertatem uenerit, non obdurabis cor tuum nec contrahes manum, sed aperies eam pauperi et dabis mutuum quo eum indigere perspexeris. Item in eodem: Caue ne forte subrepat tibi impia cogitatio, et dicas in  corde tuo, adpropinquat septimus annus remissionis, et auertas oculos tuos a paupere fratre tuo, nolens ei mutuum quod postulat commodare, ne clamet contra te ad Dominum et fiat tibi in peccatum; sed dabis ei nec ages quippiam callide in eius necessitatibus subleuandis, ut benedicat tibi dominus Deus tuus in omni tempore in cunctis, ad que manum miseris. Amos propheta ait: Audite hoc, qui conteritis pauperem, et deficere facitis egenos terre, dicentes: Quando transibit messis, et uenundabimus merces et sabbatum, et aperiemus frumentum, ut imminuamus mensuram et augeamus siclum et supponamus stateras dolosas, ut possideamus in argento egenos et pauperes pro calciamentis, et quisquilias frumenti uendamus? Hieronymus in expositione Ezechielis prophete: »Putant quidam usuram tantum esse in pecunia. Quod preuidens scriptura omnis rei aufert superabundantiam, ut plus non recipias, quam dedisti. Solent in agris frumenti et milii, uini et olei ceterarumque specierum usure exigi, siue ut appellat sermo diuinus,  superhabundantie: uerbi gratia ut hyemis tempore demus decem modios et in messe recipiamus quindecim: hoc est amplius parte media: qui iustissimum se putauerit, quartam plus accipiet portionem. Et solent augumentari ac dicere: Dedi unum modium qui satus [11 1Kb] fecit decem modios. Nonne iustum est, ut medium modium de meo plus accipiam, cum ille mea liberalitate nouem et semis de meo habeat? Nolite errare, inquit Apostolus, Deus non irridetur. Respondeat enim nobis breuiter fenerator misericors, utrum habenti dederit an non habenti. Habenti utique dare non debuerat; sed dedit quasi non habenti. Ergo quare plus exigit quasi ab [12 1Kb] habente? Alii pecunia fenerata solent munuscula accipere diuersi generis, et non intellegunt usuram appellari et superhabundantiam quicquid illud est, si ab eo, quod dederint, plus acceperint.« De mensurarum namque inequalitate et modiis iniustis et sextariis, que Domini lege habere [13 1Kb] prohibentur, qualiter res ad  certam correctionem perduci possit, non satis perspicue nobis patet, eo quod in diuersis prouinciis diuerse ab omnibus pene habeantur. Hoc tamen modis omnibus [14 1Kb] optamus et admonemus, ut saltim nullus duplices mensuras in sua dominatione aut habeat aut haberi permittat, quoniam hac occasione multos pauperes affligi in plerisque locis cognouimus.

21. De diuersis flagitiis malorum. Sunt sane diuersorum malorum patratores, quos et lex diuina improbat et condemnat, pro quorum etiam diuersis sceleribus et flagitiis populus fame et pestilentia flagellatur et ecclesie status infirmatur et regnum periclitatur. Contra quos nos eorum malitiam exagerantes, quamquam in sacris eloquiis satis sint exsecrata, necessarium preuidimus iterum nostra admonitione et exhortatione precaueri omnino oportere; sicut sunt diuersarum pollutionum patratores, quas cum masculis et pecoribus nonnulli diuersissimis modis admittunt, que incomparabilem dulcedinem  piissimi creatoris ad amaritudinem prouocantes, tanto grauius delinquunt, quanto contra naturam peccant: pro quo etiam scelere igne celesti conflagrate infernique hiatu quinque [15 1Kb] absorpte sunt ciuitates, necnon et quadraginta et eo amplius millia stirpis Beniamine mucrone fraterno confossa sunt. Hec porro indicia et euidentes uindicte declarant, quam detestabile et exsecrabile apud diuinam maiestatem hoc uitium exstet. Extant et alia perniciosissima mala, que ex ritu gentilium remansisse non dubium est; ut sunt magi, arioli, sortilegi, uenefici, diuini, incantatores, somniatorum coniectores, quos diuina lex inretractabiliter puniri iubet. De quibus in lege dicitur: Anima que declinauerit ad magos et ariolos  et fornicata fuerit cum eis, ponam faciem meam contra eam, et interficiam illam de medio populi sui. Sanctificamini et estote sancti, quia ego sanctus sum Dominus Deus uester. Custodite precepta mea et facite ea, quia ego sum Dominus, qui sanctifico uos. Et alibi: Magos et ariolos et maleficos terre uiuere ne patiamini. Dubium etenim non est, sicut multis est notum, quod quibusdam prestigiis atque diabolicis illusionibus ita mentes quorumdam inficiunt poculis [1 1Kb] amatoriis, cibis uel filacteriis, ut in insaniam uersi a plerisque iudicentur, dum proprias non sentiunt contumelias. Ferunt enim suis maleficiis era posse conturbare et grandines immittere, futura predicere, fructus et lac auferre aliisque dare, et innumera a talibus fieri dicuntur. Qui [2 1Kb] ut fuerint, huiusmodi reperti uiri seu femine in tantum disciplina et uigore principis acrius corrigendi sunt, in quantum manifestius ausu nefando ac temerario seruire diabolo non metuunt. De his quoque in concilio Anciritano titulo 23 ita  scriptum est: »Qui diuinationes expetunt et morem gentilium subsequuntur aut in domos suas huiuscemodi homines introducunt inquirendi aliquid arte malefica aut expiandi causa, sub regula quinquennii iaceant secundum gradus penitentie definitos.« Oportet enim hec in omnibus, et maxime in his locis, ubi licite et impune multi se posse aut perpetrare hoc confidunt, ut studiosius et diligentius admoneantur et seuerius corrigantur.

22. De aliis uitiis, que in usu quasi per naturam habentur. Sunt et alia detestanda uitia, que ita habentur quasi naturaliter in usu, ut ea perpetrantes quanti sint discriminis non aduertant; sicut sunt ea, que Apostolus aperte enumerat, id est ebrietates, comessationes, contentiones, ire, rixe, dissensiones, detractiones, inuidie, inimicitie: que homines iuxta eundem apostolum a regno Dei excludunt, ita inquiens [3 1Kb] : Qui enim talia agunt, regnum Dei non consequentur. In tantum enim ea impudenter et fidenter quidam committunt, ut merito de illis dici  possit: Letantur cum male fecerint, et exultant in rebus pessimis. Unde oportet ut omnes christiani hec et subtiliter intellegant et studiosissime caueant ne forte ea perpetrantes, et alia bona que agunt perdant, et propter hec a regno Dei se alienos faciant. Similiter etiam de otioso sermone iuxta Domini uocem omnes reddituri sumus in die iudicii rationem; de scurrilitate et stultiloquio et maledictionibus, quoniam iuxta Apostolum maledicentes regnum Dei non possidebunt; de mendacio, de periculoso, noxio assiduoque iuramento, et obscenis turpibusque canticis omnibus christianis intellegendum et [4 1Kb] obseruandum est, ut summopere ab his se caueant, ne his studentes per neglegentiam detrimentum suarum patiantur animarum. Hec igitur, que breuiter premissa sunt, primum adiuuante diuina gratia, a nobismetipsis abdicando formam et exemplum aliis prebere uolumus, et fidelibus uestris [5 1Kb] humiliter innotescere et fideliter denuntiare necessario iudicauimus. Sed et per parrochias nostras omnes  admonendo instruere cupimus, ne, quod absit, per suam ignorantiam et nostram neglegentiam huiuscemodi mortiferis subiaceant uitiis.

23. Quod laici uxores sola causa filiorum habere debeant, et quod coniugium a Deo est institutum. Congessimus etiam in opere conuentus nostri nonnulla alia capitula ad laicorum fidelium obseruationem et salutem pertinentia, quorum hic omissa prolixitate mentionem tantum facimus: scilicet quod nosse eos oporteat coniugium a Deo esse constitutum, et quod non sit causa luxurie, sed causa potius filiorum appetendum, et ut uirginitas, sicut doctores nostri tradunt, usque ad nuptias sit custodienda, et ut uxores  habentes neque pellicem neque concubinam habere debeant; quomodo etiam in castitate uxores suas diligere eisque utpote uasi infirmiori honorem debitum debeant impendere; et quod commixtio carnalis cum uxoribus gratia fieri debeat prolis, non uoluptatis; et qualiter a coitu pregnantium uxorum uiris abstinendum sit; necnon [6 1Kb] et qualiter menstruo tempore uiris ab uxoribus suis abstinendum sit [6 1Kb] , et quod nisi causa fornicationis, ut Dominus ait, non sit uxor dimittenda, sed potius sustinenda; et quod hi, qui causa fornicationis dimissis uxoribus suis alias ducunt, Domini sententia adulteri esse notentur; siue etiam qualiter incesta christianis cauenda sint; et quod loca Deo dicata frequentius deuotiusque a fidelibus ad Deum exorandum sibique propitium faciendum sint adeunda; et quod in basilicis Deo dicatis non sit fabulis otiosis turpibusque et obscenis sermocinationibus uacandum, et negotia secularia publicaque placita habenda; et quod qui hec in ecclesiis Dei faciunt, maiora sibi peccata adcumulent.  De iusto iudicio iudicando, et munerum acceptione cauenda. De falso testimonio uitando et de detractione uitanda, necnon et de ceteris que longum est dinumerare. Sunt etiam alia plura flagitia pernecessario corrigenda, que nos ideo hic inserere non necessarium duximus, quoniam satis euidenter in uestris capitulis ea comprehensa esse scimus, que uos uestra auctoritate et fidelium consultu per strenuos missos uestros corrigenda esse censuistis. Hec fideles nos et deuotissimi famuli et oratores uestri iuxta paruitatem sensus nostri, prout breuitas temporis permisit, secundum sanctam ordinationem uestram de his, que ad nostram et consacerdotum subiectorumque nostrorum correctionem et emendationem pertinere perspeximus, necnon et de his, que populis necessario annuntianda et admonenda preuidimus, illud etiam quod uestre pietati deposcendum modo iudicauimus, pauca de multis, que in nostris conuentibus gesta sunt excerpentes in unum  redigendo succincte et ordinatim adnotauimus. Sed quamquam ordine prepostero de his, que premissa sunt, uestro ardentissimo desiderio prius satisfacere elegerimus, illud tamen, quod in capite prius ponendum fuerat et ad uestram specialiter personam ministeriumque pertinere cognouimus, nullatenus obliuioni tradidimus; sed potius uestre saluti prospicientes, nonnulla capitula necessaria fideliter collegimus et uobis familiariter admonitionis gratia porrigenda deuouimus; ut aperte atque distincte inspiciendo, legendo et audiendo uestra cognoscere possit solertia, et de quibus et pro quibus in memoratis conuentibus nostris secundum uirium possibilitatem nostrarum fideliter egerimus.

24. De regis uocabulo, et qualis esse debeat ipse. Ut quid rex dictus sit, Isidorus in libro Sententiarum scribit. »Rex enim, inquit, a recte agendo uocatur. Si enim pie et iuste et misericorditer agit, merito rex appellatur. Si his caruerit, non rex, sed tyrannus  est.« Antiqui autem, ut idem Isidorus in libro Etymologiarum scribit, omnes reges tyrannos uocabant. Sed postea pie et iuste et misericorditer regentes regis sunt nomen adepti; impie uero, iniuste crudeliterque principantibus non regis, sed tyrannicum aptatum est nomen. Unde et beatus Gregorius ait in Moralibus: »uiros namque sanctos proinde reges uocari in sacris eloquiis didicimus, eo quod recte agant sensusque proprios bene regant et motus resistentes sibi rationabili discretione conponant. Recte igitur illi reges uocantur, qui tam semetipsos quam subiectos bene regendo pacificare nouerunt.« Ad quid etiam constitutus sit imperator, Fulgentius in libro de ueritate predestinationis et gratie scribit:  »Clementissimus quoque imperator non ideo est uas misericordie preparatum in gloria, quia apicem terreni principatus accepit, sed si [1 1Kb] imperiali culmine recta fide uiuat, et uera cordis humilitate preditus culmen regie dignitatis sancte religioni subiciat; si magis in timore seruire Deo, quam in tumore [2 1Kb] dominari populo delectetur; si in eo lenitas iracundiam mitiget [3 1Kb] , ornet [4 1Kb] benignitas potestatem; si se magis diligendum, quam metuendum cunctis exhibeat; si subiectis salubriter consulat; si iustitiam sic teneat, ut misericordiam non relinquat; si pre omnibus ita se sancte matris Ecclesie catholice meminerit filium, ut eius paci atque tranquillitati per uniuersum mundum prodesse suum faciat principatum. Magis enim christianum regitur ac propagatur imperium, dum Ecclesiastico statui per omnem terram consulitur, quam cum in parte quacumque terrarum pro temporali securitate pugnatur.« Unde et Isidorus scribit: »Principes namque seculi nonnunquam intra ecclesiam potestatis adepte  culmina tenent, ut [5 1Kb] per eandem potestatem disciplinam ecclesiasticam muniant. Ceterum intra ecclesiam potestates necessarie non essent, nisi ut quod non preualet sacerdos efficere per doctrine sermonem, potestas hoc imperet per discipline terrorem. Sepe per regnum terrenum celeste regnum proficit; ut qui intra ecclesiam positi contra fidem et disciplinam ecclesie agunt, rigore principum conterantur, ipsamque disciplinam, quam ecclesie utilitas exercere non preualet, ceruicibus superborum potestas principalis inponat.« Salomon in Prouerbiis: Misericordia et ueritas custodiunt regem et roborabitur clementia thronus eius.

25. De ministerio regali, quale sit. Regale namque ministerium specialiter est populum Dei gubernare et regere cum equitate et iustitia et ut pacem et concordiam habeant studere. Ipse enim debet primo defensor esse ecclesiarum et seruorum Dei, uiduarum, orphanorum ceterorumque pauperum necnon et  omnium indigentium. Ipsius enim terror et studium huiusmodi, in quantum possibile est, esse debet; primo ut nulla iniustitia fiat; deinde, si euenerit, ut nullo modo eam subsistere permittat, nec spem delitescendi [6 1Kb] siue audaciam male agendi cuiquam relinquat; sed sciant omnes, quoniam si ad ipsius notitiam peruenerit quippiam mali quod admiserint, nequaquam incorrectum aut inultum remanebit, sed iuxta facti qualitatem erit et modus iuste [7 1Kb] correctionis. Unde oportet, ut ipse qui iudex est iudicum, causam pauperum ad se ingredi faciat et diligenter inquirat, ne forte illi, qui ab eo constituti sunt et uicem eius agere debent in populo, iniuste aut neglegenter pauperes oppressiones [8 1Kb] pati permittant. Scire autem et unumquemque, cuiuslibet sit ordinis, oportet, quia si de otioso sermone Deo rationem redditurus est, multo magis de ministerio sibi diuinitus commisso. De ministerio autem regis ita Iob loquitur: Cumque sederem quasi rex circumstante exercitu, eram tamen  merentium consolator; auris audiens beatificabat me et oculus uidens testimonium reddebat mihi, quod liberassem pauperem uociferantem et pupillam, cui non esset adiutor. Benedictio perituri super me ueniebat, et cor uidue consolatus sum. Iustitia indutus sum, et uestiuit me sicut uestimento et diademate iudicio meo. Oculus fui ceco et pes claudo. Pater eram pauperum, et causam, quam nesciebam, diligentissime inuestigabam. Conterebam molas iniqui, et de dentibus illius auferebam predam. Salomon [9 1Kb] : Rex qui sedet in solio iudicii, dissipat omne malum intuitu suo. Item idem in libro Sapientie: Diligite iustitiam, qui iudicatis terram: sentite de Domino in bonitate, et in simplicitate cordis querite illum. Item ibi: Audite ergo reges, et intelligite: discite iudices finium terre, prebete  aures uos qui continetis multitudines et placetis uobis in turbis nationum, quoniam data est a Domino potestas uobis et uirtus ab altissimo, qui interrogabit opera uestra et cogitationes scrutabitur; quoniam cum essetis ministri eius, non recte iudicastis neque custodistis legem iustitie neque secundum uoluntatem Dei ambulastis. Horrende et cito apparebit uobis Dominus, quoniam iudicium durissimum in his, qui presunt, fiet. Exiguo enim conceditur misericordia; potentes autem potenter tormenta patientur. Non enim subtrahet personam cuiusquam Dominus, nec reperebitur cuiusquam magnitudinem, quoniam pusillum et magnum ipse fecit, et equaliter pro omnibus cura est illi. Extant et alia innumera sanctarum scripturarum testimonia regio nomini et officio conuenientia; super quibus colligendis uestra sancta deuotio idcirco magnum nobis ademit laborem, eo quod diuina gratia adeo tot uirtutum prerogatiuis uestrum repleuerit animum et exornauerit dignitatem, ut non sit necesse sacerdotibus Domini copiosioribus  exemplis qualibet exageratione uestrum animum onerare. Quare Deo omnipotenti gratias uberrimas ac multiplices referimus, qui ita uos pia religione, sancta deuotione, benigna humilitate, amore iustitie, operibus misericordie ceterarumque sanctarum uirtutum perfectione sua gratuita pietate ditauit, ut merito ab omnibus amandi et imitandi sitis. uerum quod nos [10 1Kb] , si hec uobis celitus attributa non fuissent, cum temporali periculo propter auctoritatem ministerii nostri uos ad ea peragenda admonere, immo admonendo exigere a uobis, quoquo modo [11 1Kb] debueramus: uos e contra propter diuinum amorem et honorem et admonendo nos ad potiora prouocatis, et pium opportunumque adiutorium nobis ferre deuotissime curatis. Proinde humillimis precibus specialiter pietati uestre suggerimus, ut bonum, quod cepistis, Deo opitulante indesinenter perficere non grauemini, et in adinplendis operibus iustitie ac misericordie nullatenus  deficiatis; quoniam non inchoantibus, sed perficientibus premium eterne uite datur. Et iuxta ueritatis uocem: Qui perseuerauerit usque in finem, hic saluus erit.

26. Quod in eligendis et constituendis ecclesie rectoribus regem magnam uigilantiam adhibere oporteat. Iterum monendo magnitudini uestre suppliciter suggerimus, ut deinceps in bonis pastoribus rectoribusque in ecclesiis Dei constituendis magnum studium atque solertissimam adhibeatis curam: quia si aliter factum fuerit, et ordo ecclesiasticus suam non habebit dignitatem, et religio christiana in multis labefactando damna detrimenti sui patietur, et anime uestre, quod non optamus, periculum generabitur.

27. De abbatissis constituendis. Similiter deposcimus, ut in abbatissis constituendis uestrum specialiter caueatis periculum, sicut uobis sepe est admonitum et per diuinam auctoritatem crebrius manifestatum.

 28. De adiutoribus rei publice et ministris eligendis. Sed et hoc obsecramus, ut in eligendis adiutoribus uestris et rei publice ministris, qui uice uestra populum Dei regere et gubernare atque iudicare debent, solertissimam prouidentiam habeatis, semper illud attendentes, quod in libro exodi ad Moysen dicitur: Pro id, inquit, de omni populo uiros prudentes et timentes Deum, in quibus sit ueritas et qui oderint auaritiam, et constite ex eis tribunos et centuriones et quinquagenarios, qui iudicent populum omni tempore. Quicquid autem maius fuerit, referant ad te, et ipsi minora tantummodo iudicent, leuiusque tibi sit partito in alios onere. Si hoc feceris, implebis imperium Domini et precepta eius poteris sustentare. Unde et in libro Deuteronomii: Iudices, inquit, et magistros  constitues in omnibus portis tuis, quas Dominus Deus tuus dederit tibi per singulas tribus tuas, ut iudicent populum iusto iudicio nec in aliquam partem declinent. Item ibi: Dixique uobis in illo tempore: Non possum solus sustinere uos, quoniam Dominus Deus uester multiplicauit uos et estis [1 1Kb] hodie sicut stelle celi plurime. Dominus Deus patrum uestrorum addat ad hunc numerum multa millia et faciat uobis sicut locutus est. Non ualeo solus uestra negotia sustinere et pondus et iurgia. Date e uobis uiros sapientes et gnaros et quorum conuersatio sit probata in tribus uestris. Sed et in libro paralipomenon ita legitur: Constituitque rex Iosaphat iudices terre in cunctis ciuitatibus Iuda munitis per singula loca. Et precipiens iudicibus, uidete, ait, quid facitis; non enim hominis exercetis iudicium, sed Domini, et quodcumque iudicaueritis, in uos redundabit. Sit timor Domini uobiscum, et cum diligentia cuncta facite; non enim est apud dominum Deum uestrum iniquitas nec personarum acceptio nec cupido munerum. Rogamus etiam uestram  pietatem propter diuinam misericordiam uestramque salutem ac totius populi utilitatem necnon et regni honorem atque stabilitatem, ut uestra pietas solertissimam uigilantiam adhibeat, quatinus consiliarii et dignitatis uestre ministri custodesque anime uestre et corporis, qui debent esse intra regnum aliis decus et bonitatis exemplum et in exteris nationibus bone opinionis condimentum, caritatem, pacem, atque concordiam omni simulatione et calliditate postposita ad inuicem habeant, ut secundum Dei uoluntatem et uestram honestatem atque totius regni profectum communiter decertent, et ueri uobis adiutores in omnibus concorditer existant. Tunc etenim ueri consiliarii uerique adiutores uestri et totius regni salubriter esse poterunt, si unanimes extiterint et in inuicem dilectionem habuerint. Decet quippe ut sacra domus uestra cunctis spectabilis appareat et imitabilis existat, et fama sue bone opinionis siue alios [2 1Kb] imperii uestri subiectos [3 1Kb] siue  exteras nationes habundantissime perfundat. Ubi igitur omnes dissensiones et discordie dirimende et omnis malitia imperiali auctoritate est comprimenda, necesse est, ut quod in aliis corrigere decernit, in ea minime repperiatur. Nam et hoc humiliter obsecrando admonemus, ut liberos uestros, quos uobis diuina pietas largiri uoluit, in timore Dei iugiter diligenterque erudiatis, sicuti et facitis, et ut in mutue dilectionis caritate et fraternitatis amore atque unanimitatis concordia uicissim consistant, sedula paternaque admonitione insistatis; et ne inlicitis actibus creatoris sui offensam incurrant, prouida solertique circumspectione nichilominus inuigiletis, attendentes batum Iob, cuius studium, ut beatus Gregorius in moralibus libris scripsit, circa filios erudiendos tale extitit, ut non solum eos exterius perfectos opere et sermone efficeret, uerum etiam eorum corda sacrificii oblatione mundaret. Adtendite etiam et [4 1Kb] Dauid instruentem Salomonem filium suum, de quo in primo libro Malachim  legitur: Ego, inquit, ingredior uiam uniuerse terre. Confortare et esto uir fortis et obserua custodias domini Dei tui, ut ambules in uiis eius et custodias ceremonias eius et iudicia eius et precepta et testimonia, sicut scriptum est in lege Moysi. Et in libro paralipomenon: Tu autem, Salomon fili mi, scito Deum patris tui, et serui ei corde perfecto et animo uoluntario. Adtendite etiam Tobi, de quo legitur quod cum factus esset uir, accepit uxorem Annam ex tribu sua, et genuit ex ea filium, nomen suum imponens ei, quem ab infantia timere Deum docuit et abstinere ab omni peccato. Item idem alloquens eundem filium suum: Omnibus, inquit, diebus uite tue habeto Deum in mente, et caue, ne aliquando peccato consentias  et pretermittas precepta Dei nostri. Et substantia tua fac elemosinam, et noli auertere faciem tuam ab ullo paupere: ita enim fiet, ut nec a te auertatur facies Domini. Quomodo potueris, ita esto misericors. Et cetera. Item paulo post: Adtende tibi, fili, ab omni fornicatione, et preter uxorem tuam nequaquam patiaris crimen scire. Superbiam nunquam in tuo sensu aut in corde dominari permittas: in [5 1Kb] ipsa enim initium sumpsit omnis perditio. Et idem non post multa: Consilium semper a sapiente perquire, omni tempore benedic Deo et pete ab eo, ut uias tuas dirigat et omnia consilia tua in ipso permaneant. Item idem: Audite ergo, filii mei, patrem uestrum; seruite Domino in timore [6 1Kb] , et inquirite, ut faciatis que sunt placita illi; et filiis uestris mandate, ut faciant iustitias et elemosinas et ut sint memores Dei et benedicant eum in omni tempore in ueritate et in tota uirtute sua. His omnibus prelibatis, notescimus uobis, quod ea, que in capitulis uestris nobis tractanda commisistis, scilicet quid a principibus et reliquo populo uel ita ut diuina auctoritas  doceat, aut aliter teneatur, uel quid inde ex parte aut ex toto dimissum sit ut non teneatur, fatemur quia in his capitulis, que superius continentur, necnon et in his, que presenti anno conscribi et per missos uestros ob uitia comprimenda per imperium uestrum direxistis, multa demonstrata sunt, que a pastoribus ecclesiarum et a principibus et a reliquo populo hactenus neglecta extiterunt, et aliter, quam diuina auctoritas se habeat, in his eos egisse et agere nouimus. Sed si hec nostra sacerdotalis admonitio effectum Deo operante per uestrum bonum studium abhinc optinuerit, credimus quod multa, que a multis aliter, quam diuina auctoritas se habeat, dimissa sunt, que non tenebant, corrigentur. Nam et illud quod in eisdem capitulis continetur, ut manifestum fieret, que cause id effecerint, ut sacerdotes et principes a recto tramite deuiassent, exceptis premissis capitulis, in quibus, sicut diximus, multa negligebantur, specialiter tamen unum obstaculum ex multo tempore iam inoleuisse  cognouimus; id est [7 1Kb] quia et principalis potestas diuersis occasionibus interuenientibus, secus quam auctoritas diuina se habeat, in causas ecclesiasticas prosilierit, et sacerdotes partim negligentia, partim ignorantia, in cupiditate, in secularibus negotiis et sollicitudinibus ultra quam debuerant se occupauerint, et hac occasione aliter quam diuina auctoritas doceat, in utraque parte actum extitisse dubium non est. Sed quia Deo miserante a progenitoribus et genitore uestro et a uobis multa correcta gratulamur, si ea, que admonemus, prosperum successum habuerint, credimus quod ad perfectionis statum uestra intentio nostraque deuotio Deo cooperante peruenire possit. uerumtamen quia nouimus statum huius regni sub tali conditione et tenore creuisse atque dilatatum esse, et a prudentissimis sanctisque predecessoribus nostris [8 1Kb] , siue scilicet ab episcopis siue a principibus, hanc causam ex toto correctam non fuisse propter hec que suo tempore dici possunt, et pondus tante considerationis paruitatis nostre  uires excessit, quoniam nec otium nec spatium temporis nec plenitudinem consacerdotum nostrorum, sicut ipsa necessitas exposcebat, habuimus: ideo hec congruentiori et aptiori tempori uita comite, si Deus ita annuerit, tractanda ac consideranda distulimus, quoniam tante considerationis perfectio indiget adsensu et adiutorio principum, et multitudine atque deuotione necnon et studio sacerdotum et obedientia, uel concordia populi et congruentia loci temporisque spatio. Porro de episcopali libertate, quam Deo annuente uestroque adminiculo suffragante adipisci ad Dei seruitium peragendum cupimus, suo in tempore uobis dicenda atque uobiscum conferenda reseruauimus, quatenus ita sit, ut et nometipsos  saluare populoque nobis subiecto utiliter prodesse atque pro uobis et stabilitate imperii uestri liberius ualeamus exorare, et de uestris obsequiis et  regni adiutorio solatium debitum minime subtrahatur, sed, si possibile fuerit, potius augeatur.



ADDITIO TERTIA. Hec capitula proprie sunt [1 1Kb] ad episcopos uel ad ordines quosque ecclesiasticos pertinentia, que non solum obseruare, sed etiam sibi subiectis uel commissis facienda perdocere debent.


 1 [2 1Kb] . De rebus ecclesie [3 1Kb] . Quia iuxta sanctorum patrum tradicionem nouimus res ecclesie uota esse fidelium, pretia peccatorum et patrimonia pauperum, cui non solum habita conseruare, uerum etiam multa Deo opitulante conferre optamus: tamen ut ab ecclesiasticis de non diuidendis rebus ullius ecclesie suspicionem dudum conceptam penitus amoueremus, statuimus, ut neque nostris, neque filiorum et Deo dispensante successorum nostrorum temporibus, qui nostram uel progenitorum nostrorum uoluntatem uel exemplum imitari uoluerint, nullam penitus diuisionem aut iacturam patiantur [4 1Kb] .

 2. Ut episcopi per electionem cleri et populi uite merito et sapientie eligantur. Sacrorum canonum non ignari, ut in Dei nomine sancta ecclesia suo liberius potiretur honore, adsensum ordini ecclesiastico prebuimus, ut scilicet episcopi per electionem cleri et populi secundum statuta canonum de propria diocesi remota personarum et munerum acceptione ob uite meritum et sapientie donum eligantur, ut exemplo et uerbo sibi subiectis usquequaque prodesse ualeant.

3. De canonica professione a multis deturpata. Quia uero canonica professio a multis partim ignorantia, partim desidia dehonestabatur, opere pretium duximus, Deo annuente, apud sacrum conuentum, ut ex dictis sanctorum patrum uelut ex diuersis pratis quosdam uernantes flosculos carpendo, tractando in unam regulam canonicorum et canonicarum congerere et canonicis uel sanctimonialibus seruandam contradere, ut per eam canonicus ordo absque ambiguitate  possit seruari. Et quoniam illam sacer conuentus ita etiam laudibus extulit, ut usque ad unum iota obseruandam percenseret: statuimus, ut ab omnibus in eadem professione degentibus indubitanter teneatur, et modis omnibus siue a canonicis siue a sanctimonialibus canonice degentibus deinceps obseruetur. Sed [5 1Kb] et de ecclesiarum honore, quomodo Deo adiuuante quantum in nobis est uigeat, similiter in subter adnotatis capitulis insertum esse dinoscitur.

4. Quod episcopi in Longobardia positi ab eis, quos ordinabant, sacramenta et munera exigere solent [6 1Kb] . De episcopis uero in Longobardia constitutis, qui ab his, quos ordinabant, sacramenta et munera contra diuinam et canonicam auctoritatem accipere uel exigere soliti erant, modis omnibus inhibitum est ne ulterius fiat; quia iuxta sacros canones uterque a gradu proprio talia facientes abici [7 1Kb] debent.

5. De capitulis, que de incestis nuptiis et aliis causis agenda essent. Nonnulla uero capitula, sicut de incestis nuptiis, necnon et de ecclesiis, que inter  coheredes diuiduntur et tali occasione proprio honore carent, siue de his ecclesiis, que nimium rebus propriis sunt attenuate, uel certe de his rebus, que nuper necessitate compellente a nonnullis ecclesiis sunt ablate, et si qua sunt alia siue in ecclesiasticis siue in publicis rebus emendatione digna, que temporis breuitate efficere nequimus; in tantum differendum illud dignum iudicauimus, donec Domino fauente consultu [8 1Kb] fidelium facultas nobis id  efficiendi ab eo tribuatur. Inuenta uero ut Deo opitulante effectum optineant per tempora, hic inserenda censuimus.

6. De causa monachorum, quibus eligendi sibi abbates licentia data sit ex se ipsis. Monachorum siquidem causam qualiter Deo opitulante ex parte disposuerimus, et quomodo constitutum fuerit, ex se ipsis sibi eligendi abbatis licentiam dederimus, et qualiter Deo opitulante quieti uiuere propositumque suum indefesse custodire ualeant, ordinauerimus, in alia scedula diligenter adnotari fecimus, et ut apud successores nostros ratum foret et inuiolabiliter conseruaretur,  confirmauimus.

7. De his, qui a proprio episcopo non accipiant [9 1Kb] chrisma. Si quis de alio chrismate, quam de illo nouo, quod proprii episcopi largitione uel concessione accipit, baptizare nisi preoccupante morte, temptauerit, pro temeritatis ausu ipse in se sue damnationis protulisse sententiam manifestatur.

8. Ut nullus nisi iusto iudicio expolietur. Non est priuilegium, quo spoliari possit iam nudatus. Ideo, nisi iusto iudicio decernente, nullus expolietur.

9. De eo, qui post ueritatem repertam aliquid deinceps discutit. Quisquis enim post ueritatem repertam aliquid ulterius discutit, mendacium querit. Idcirco ab omnibus caute agendum est.

10. De causis, que lege non continentur, a iudicibus ecclesiasticis minime iudicandis. Ut nulle cause a iudicibus ecclesiasticis audiantur, que legibus non continentur uel que prohibite esse noscuntur.

11. De conuersatione accusati uel accusatoris. Querendum  est in iudicio, cuius sit conuersationis et fidei is qui accusat et is qui accusatur.

12. De his, qui christiani nominis honorem neglexerunt. Ut accusandi uel testificandi licentia denegetur iis, qui christiane religionis et nominis dignitatem neglexerint.

13. Ut oblationes in domibus ab episcopis uel presbiteris non fiant. Quod non oporteat in domibus oblationes celebrari ab episcopis uel a presbiteris.

14. Quod posteriore pacto omne pactum dissoluatur. Omne pactum posteriori dissoluitur pacto. Homo uero liber statum suum et peiorare et inmeliorare potest.

15. De accusatoribus de inimici domo prodeuntibus. Accusatoribus de inimici domo prodeuntibus non est credendum.

16. De fratrum prouisione, ne inrationabiliter fiat. Ita consulendum est fratribus, ut non uideamur destruere, quod edificatum est: si enim quod edificaui  destruo, preuaricatorem me ipse constituo.

17. De clericis, qui in seditione arma uolentes sumpserunt. Clerici, qui in quacumque seditione arma uolentes sumpserint, reperti, amisso ordinis sui gradu in monasterium penitentie contradantur.

18. Quod lex imperatorum non sit supra legem Dei. Lex imperatorum non est supra legem Dei, sed subtus.

19. De confessione peccatorum in oratione Deo cotidie agenda. Quod confessio peccatorum, excepta  ea que sacerdotibus ad consilium accipiendum Deumque placandum fit, Deo frequenter in oratione sit facienda.

20. Quod spiritalis examinet omnia et ipse a nullo examinetur. Spiritalis iudicat omnia; ipse autem a nemine iudicatur.

21. Ut tempore menstruo ab uxoribus abstineatur. Quod tempore menstruo omnino ab uxoribus sit abstinendum.

22. De his, qui erga episcopos uel erga actores ecclesie aliquam querelam iustam habuerint. Si qui erga episcopum uel actores ecclesie quamlibet querelam habere iustam [1 1Kb] crediderint, non primates aut alios adeant iudices, priusquam ipsos conueniant familiariter, non semel, sed sepissime, ut ab eis aut suam iustitiam aut iustam recipiant excusacionem. Si autem secus egerint, ab ipsis et ab aliis communione priuentur tanquam apostolorum patrumque aliorum contemptores, de quibus ait propheta: Erunt quasi non sint, et peribunt uiri, qui contradicunt uobis.

 23. De potestate ligandi atque soluendi concessa sacerdotibus a Christo. Quod nosse oporteat laicos, sacerdotibus ligandi atque soluendi potestatem a Domino esse collatam, et quod eorum monitis parere atque excommunicationi humiliter succumbere debeant.

24. Ut presbiteri, qui sine precepto episcoporum ad externas ecclesias transierint, a communione suspendantur. Presbiteri, qui sine iussione proprii episcopi de ecclesiis ad alias ecclesias migrauerint, tamdiu a communione habeantur alieni, quamdiu ad easdem redierint ecclesias, in quibus primitus sunt instituti.

25. De eo, qui sibi iudicem contrarium senserit. Si quis iudicem pro quibuscumque causis aduersum sibi senserit aut habuerit forte suspectum, uocem appellationis exhibeat.

26. De pace et concordia et unanimitate. Ut pax et concordia sit atque unanimitas in populo christiano. Quia unum Deum patrem habemus in celis  et unam matrem ecclesiam, unam fidem, unum baptismum; ideo in una pace et in unanimitate concorditer uiuere debemus, si ad unam ueram hereditatem regni celestis cupimus peruenire; quia non est dissensionis Deus, sed pacis, ut ipse ait: Beati pacifici, quoniam filii Dei uocabuntur.

27. De potestate episcoporum pro rebus ecclesiasticis, ac de conuenientia episcoporum cum laicis. Ut episcopi potestatem habeant res ecclesiasticas preuidere, regere et gubernare atque dispensare secundum canonum auctoritatem. uolumus, ut et laici in eorum ministerio obediant episcopis ad regendas ecclesias Dei, uiduas et orphanos defensandos, et ut obedientes sint eis ad eorum christianitatem seruandam. Et episcopi consentientes sint comitibus et iudicibus ad iustitias faciendas. Et ut nullatenus per aliquorum mendacium uel falsum testimonium neque per periurium aut per premium lex iusta in aliquo deprauetur.

 28. De iniuria episcopi et letania subuersa. Si quis episcopo uel aliis ministris intra ecclesiam iniuriam fecerit, iubemus eum tormentis subiectum in exilio mori. Sed et si ipsa sancta oratoria uel diuina ministeria conturbauerit uel letaniam euerterit, capitali periculo subiaceat. Sin autem contumeliam tantum fecerit, tormentis et exilio tradatur.

29. De decimis. Admonemus atque precipimus, ut decimas [2 1Kb] Deo omnino dare [3 1Kb] non neglegatur, quas Deus ipse sibi dari constituit, quia timendum est, ut quisquis Deo suum debitum abstrahit, ne forte Deus per peccatum suum auferat ei necessaria sua.

30. Ut ecclesie pacem habeant. Reum confugientem ad ecclesiam nemo extrahere audeat, neque inde donare ad penam uel ad mortem, ut honor Dei et  sanctorum eius conseruetur; sed rectores ecclesiarum pacem et uitam ac membra eis [4 1Kb] obtinere studeant. Tamen legitime conponant quod inique fecerunt [5 1Kb] .

31. De intestato episcopo. Si quiscumque ex gradu ecclesiastico sine testamento et sine cognitione discesserit, hereditas eius ad ecclesiam ubi seruiuit, deuoluatur. Similiter de sanctimonialibus.

32. Iterum de pace ecclesiarum. Precipimus, ut in ecclesiis aut in domibus ecclesiarum uel atriis placita secularia minime fiant.

33. De beneficiis ecclesiasticis. Quicumque beneficium ecclesiasticum habent, ad tecta ecclesie restauranda uel ipsas ecclesias emendandas omnino adiuuent et nonam et decimam reddant.

34. De ordinibus sacris. Lector, subdiaconus, diaconus, presbiter si clericatus honorem contempserint, curiali conditioni cum suis facultatibus subiciantur.

35. De oblatione et pace in ecclesia facienda. Oblationem  quoque et pacem in ecclesia facere iugiter admoneatur populus christianus; quia ipsa oblatio sibi et suis magnum est remedium animarum, et in ipsa pace uera unanimitas et concordia demonstratur.

36. Ut malum ebrietatis omnino uitetur. Magnum malum ebrietatis, unde omnia uitia pullulant, modis omnibus cauere precipimus. Qui autem hoc uitare noluerit, excommunicandum esse decreuimus usque ad emendationem congruam.

37. De multitudine clericorum. Ne passim episcopus multitudinem clericorum faciat, sed secundum meritum uel reditum ecclesiarum numerus moderetur [6 1Kb] .

38. De spiritalibus filiolis. Precipimus, ut unusquisque conpater uel proximi spiritales filiolos suos catholice instruant.

39. Ut canticum luxuriosum circa ecclesias deseratur. Canticum turpe atque luxuriosum circa ecclesias agere omnino contradicimus: quod ubique uitandum  est.

40. Quales sint clerici. Nemo fiat clericus, nisi qui bonum testimonium habet et litteratus est.

41. De episcopis et abbatibus, ut ante se ioca turpia fieri non permittant. Ut episcopi et [7 1Kb] abbates ante se loca turpia facere non permittant, sed pauperes et indigentes secum ad mensam habeant, et lectio diuina ibi personet, et sumant cibum cum benediccione et laude Dei secundum apostolum: Siue manducatis siue bibitis, omnia in laudem Dei facite.

42. De iustis iudiciis ab episcopis agendis. Ut episcopi [8 1Kb] iudices iudicia iusta discernant; quia sunt quedam modo iudicanda, quedam Dei iudicio reseruanda. Scriptum est enim: Nolite iudicare ante tempus, quoadusque ueniat Dominus, qui et inluminabit abscondita tenebrarum, et manifestabit consilia cordium; et tunc laus erit unicuique a Deo. Et illud memores sint: In quo enim iudicio iudicaueritis, iudicabitur de uobis.

 43. De clericis qui de ecclesia desistunt. Clericis de ecclesia desistentibus et aliis in loco reuocatis, si redierint discessi, nil eis prestetur. Hoc uero, quod discedentes reliquerunt, non in usu rectorum, sed succedentibus cedat.

44. De monachorum et canonicorum militia cum consilio utiliter implenda. Ut monachi et canonici pleniter consilium habeant, qualiter Deo militare animasque eorum melius ualeant custodire; ne [9 1Kb] propter aliquam necessitatem occasionem querant uagandi, et inter ipsos propter hoc locus tentandi detur diabolo.

45. uiduas in deliciis non oportere uiuere. Ut uidue non sint in deliciis, sed secundum apostolum sub potestate episcopi uiuant, sicuti decet.

 46. Ut clerici non habeant actiones seculares. Clericus uel monachus, neque exactor publicarum rerum neque conductor aut [1 1Kb] uectigalium uel curationis domus uel procurator litis uel fideiussor in talibus causis fiat.

47. De eo qui contra canonica statuta egerit. Si quis contra hec statuta fecerit, si episcopus est, omnes res eius ex quacumque causa uel persona, siue ante episcopatum siue postea ad eum peruenerint, ecclesie sue eas uindicare sancimus. Si uero clerici ibi hoc fecerint, penam pecuniarum, quam episcopus existimauerit exigere, ecclesie uindicandam. Hi uero, qui actiones suas eis commiserunt uel fideiussores eos pro supradictis causis acceperunt, nullam contra ecclesiam uel administratores eius uel aduersus ipsas personas quos crediderunt [2 1Kb] , habeant actionem. Si uero quis eos pro publico debito uel exactione crediderit uel fideiussores receperit, de substantia fisci debitum conpellatur exsoluere.

 48. De eo qui res ecclesie per falsam precariam uel fraude adipiscitur. Ut si quislibet hominum res ecclesie per mendacia uel mala ingenia in precariam sibi adquirere et habere uoluerit, et post factas precarias eadem mendacia ad aures eiusdem rectoris ecclesie delata fuerint, ipsa ecclesia res suas, que ei mendaciter abstracte fuerunt, pleniter absque ullius contradictione omnimodis recipiat. Ille uero, qui res suas per eadem mendacia propter cupiditatem ipsius precarie eidem ecclesie tradidit, simili modo in suam recipiat dominationem.

49. Quod antiquus mos penitendi, qui iuxta canonicam auctoritatem agendus est, iam ab usu recesserit. Modus penitentiam agere iuxta antiquam canonum institutionem in plerisque locis ab usu recessit, et neque excommunicandi neque reconciliandi antiqui moris ordo seruatur; ut a domno imperatore impetretur adiutorium, qualiter, si quis publice peccat, publica multetur penitentia, ut secundum  ordinem canonum pro merito suo quis excommunicetur et reconcilietur.

50. De clerico ad tutelam uocato. Si episcopus, presbiter, diaconus, subdiaconus ad tutelam uel curationem uocentur, tantum munus administrationis in hoc concedetur [3 1Kb] suscipere; si tamen intra quatuor menses per competentem iudicem in scriptis manifestauerit, quod huiusmodi munus sua sponte recepit. Et tunc circa aliam tutelam preiudicium non patiatur.

51. De ecclesiis in rebus propriis constitutis et inter heredes diuisis. Perlatum ad nos est, quod inter heredes ecclesie in rebus propriis constitute diuidantur, et tanta per eandem diuisionem simultas oriatur, ut unius altaris quattuor partes fiant, et singule partes singulos habeant presbiteros; quod sine discordia et simultate nullo modo geri potest. Unde nobis uisum est, quod huiuscemodi ecclesie inter heredes diuidi non debeant. Et si in contentionem  uenerint, et simultates inter eos surrexerint, per quas sacerdos suo ibi officio fungi non possit, precipiatur ab episcopo ciuitatis, ut nullo modo ibi missarum solempnia celebrentur, donec illi ad concordiam redeant, et pari uoto atque consilio ecclesia illa sacerdotem canonice habeat, qui libere suum ministerium ibi peragere possit.

52. De his, qui bis aut ter ab episcopis, ignorantibus tamen eisdem episcopis, confirmentur. Dictum nobis est, quod quidam de plebe bis aut ter ab episcopis, ignorantibus tamen eisdem episcopis, confirmentur. Unde nobis uisum est, eandem confirmationem sicut nec baptismum iterari minime debere; quia hos, qui bis uel amplius baptizantur aut confirmantur, non  seculo, sed soli Domino sub habitu regulari uel clericali religiosissime famulari decretum est.

53. De clericis ad tabulas ludentibus. Si quis clericus ad tabulas ludat uel spectaculis attendat, per tres annos a sacro ministerio prohibeatur. Et si dignam penitentiam fecerit, reconcilietur.

54. De his, qui seruorum matrimonia dirimunt. Dictum est nobis, quod quidam legitima seruorum matrimonia potestatiua quadam presumptione dirimant, non adtendentes illud euangelicum: Quod Deus coniunxit, homo non separet. Unde nobis uisum est, ut coniugia seruorum non dirimantur, etiamsi diuersos dominos habeant; sed in uno coniugio permanentes dominis suis seruiant. Et hoc in illis obseruandum est, ubi legalis coniunctio fuit et per uoluntatem dominorum.

55. De his qui pleniter peccata non confitentur. Sed et hoc emendatione indigere perspeximus, quod quidam, dum confitentur peccata sua sacerdotibus, non plene id faciunt. Quia ergo constat hominem  ex duabus esse substantiis, anima uidel cet et corpore, et interdum animi motu, interdum carnis fragilitate peccatur: sollerti indagatione debent inquiri ipsa peccata, ut ex utrisque plena fiat confessio: scilicet ut ea confiteantur, que per corpus gesta sunt, et ea, quibus in sola cogitatione delinquitur. Instruendus est itaque peccatorum suorum confessor, ut de octo principalibus uitiis, sine quibus in hac uita difficile uiuitur, confessionem faciat; quia aut cogitatione, aut, quod est grauius, opere eorum instinctu peccauit. Odium etenim, inuidia, superbia uel certe huiscemodi anime pestes tanto periculosius ledunt, quanto subtilius serpunt.

56. De sanctis ecclesiis. Nullus sub Romana ditione constitute ecclesie uel synodochie uel monasteriorum rectores, earum rem immobilem nequaquam liceat alienare, id est agrum, domum, mancipium, panes ciuiles, neque creditori obligare:  omnes omnino conuenit ut se ab huiuscemodi alienatione abstineant. Tabellio uero, qui talia instrumenta conscripserit, perpetuo exilio tradatur. Magistratus [4 1Kb] uero iudices, qui talia strumenta consenserint [5 1Kb] , et dignitatem et facultates amittant.

57. De his qui solummodo confiteri Deo [6 1Kb] peccata debere dicunt. Quidam Deo solummodo confiteri debere dicunt peccata, quidam uero sacerdotibus confitenda esse percensent. Quod utrumque non sine magno fructu intra sanctam fit ecclesiam, ita duntaxat ut et Deo, a quo remissio est peccatorum, confiteamur peccata nostra, et cum Dauid dicamus: Delictum meum cognitum tibi feci et iniustitiam meam non abscondi. Dixi: confitebor aduersus me iniustitias meas Domino; et tu remisisti impietatem peccati mei. Et secundum apostoli institutionem confiteamur alterutrum peccata nostra, et oremus pro inuicem, ut saluemur. Confessio itaque, que Deo fit, purgat  peccata; ea uero, que sacerdoti fit, docet qualiter ipsa purgantur peccata: Deus namque salutis et sanitatis auctor et largitor plerumque hanc prebet sue potentie inuisibili administratione, plerumque medicorum operatione.

58. Quod personarum acceptio in omnibus cauenda sit iudiciis. Quia igitur apostolo testante non est personarum acceptio apud Deum, et in omnibus iudiciis cauenda est, multo magis in hoc penitentie iudicio precaueri debet, ut nullus sacerdotum umquam aut gratia aut odio alicuius persone secus iudicet, quam quod in canonibus sacris inuenerit aut quod illi [7 1Kb] secundum sanctarum scripturarum auctoritatem et ecclesiasticam consuetudinem rectius uisum fuerit. Si ergo medici, qui corporibus medicinam  inferre conantur, nequaquam propter persone cuiuslibet acceptionem his, quos sanare cupiunt, cauterio aut ferro aut duris aliis quibuslibet rebus parcunt; multo magis his obseruandum est, qui non corporum, sed animarum medici existunt. Neque pensanda est penitentia quantitate temporis, sed ardore mentis et mortificatione corporis. Cor autem contritum et humiliatum Deus non spernit.

59. De monachis et sanctimonialibus. Nemo audeat monachum uel sanctimoniales feminas ad ciuile iudicium accusare, sed ad episcopum; et ipse ex lege uel canonibus consentaneam sententiam proferat. Hec omnes episcopi custodiant et omnes prefecti Romani et pretores populi et prouinciarum presides, ut curent citius monachorum et sanctimonialium lites dirimere. Si quis hanc constitutionem uiolauerit, in magistratu positus decem [1 1Kb] librarum auri pena multabitur. Si exsecutor est, in catenis ecclesiarum recludatur penas luiturus, et officium perdat.

 60. Quod multi in penitentia deliciis indulgeant. Multi, quod non sine dolore dicendum est, in penitentia non tam peccati remissionem, quam temporis constituti expectant expletionem; et si carnium et uini usus eis interdictus est, mutata non uoluntate, sed eiusdem cibi aut potus perceptione in tantum deliciis suis indulgent, ut delitiosius his interdictis aliorum ciborum uel potionum appetitu uiuere cognoscantur. Spiritalis autem abstinentia, que in penitentibus potissimum uigere debet, et quorundam ciborum ac potionum perceptiones et desiderium fugere debet. Ille, inquam, ille magis parsimonie seruire censendus est, qui sibi non solum quarundam rerum perceptiones, sed delectationes corporis penitus interdicit.

61. De his, qui ex industria peccant. Sed nec hoc pretereundum putamus, quod quidam industria peccantes propter elimosinarum largitionem quandam sibi promittunt inpunitatem. Elimosina enim  extinguit peccata, iuxta illud: Ignem ardentem extinguit aqua, et elimosina extinguit peccata, sed ea, que aut necessitate aut que casu aut qualibet fiunt fragilitate. Ea uero, que ex industria ad cuiuslibet libidinem explendam idcirco fiunt, ut elimosinis redimantur, nequaquam eis redimi possunt; quia qui hoc perpetrant, uidentur Deum mercede conducere, ut eis impune peccare liceat. Non ergo idcirco quis peccare debet, ut elimosinam faciat, sed ideo elimosinam facere debet, quia peccauit: mentem enim et corpus, que libido traxit ad culpam, affliccio et contritio debet reducere ad ueniam.

62. De monacho qui monasterium suum dimiserit. Si monachus monasterium suum dimiserit, omnia bona ipsius et que in monasterio introduxit et que non introduxit, dominio monasterii sint, et ipse officio presidis seruire cogatur. Si uero monachus ad alium monasterium migrauerit, substantiam eius prius monasterium possideat, et in alio monasterio ipse non recipiatur.

 63. Quod penitentia secundum canonum statuta agi debeat. Modus autem penitentie peccata sua confitentibus aut per antiquorum canonum institutionem, aut per sanctarum scripturarum auctoritatem, aut per ecclesiasticam consuetudinem, sicut superius dictum est, imponi debet, repudiatis ac penitus eliminatis libellis, quos penitentia es uocant, quorum sunt certi errores, incerti auctores; de quibus rite dici potest: Mortificabant animas, que non moriebantur, et uiuificabant animas que non uiuebant. Qui dum peccatis grauibus leues quosdam et inusitatos inponunt penitentie modos, consuunt puluillos secundum propheticum sermonem sub omni cubito manus, et faciunt ceruicalia sub capite uniuerse etatis ad capiendas animas.

 64. Quod quidam presbiteris absque consensu episcoporum ecclesias dent uel auferant. Inuentum est, quod multi arbitrii sui temeritate et, quod est grauius, ducti cupiditate presbiteris quibuslibet ab que consensu episcoporum ecclesias dant uel auferunt. Unde oportet, ut canonica regula seruata, nullus absque consensu episcopi cuilibet presbitero ecclesiam det. Quam si iniuste adeptus fuerit, hanc non sine culpa sua coram episcopo canonica seueritate amittat.

65. De Scottis, qui se episcopos esse dicunt et quosdam absque licentia dominorum suorum ordinant. Sunt in quibusdam locis Scotti, qui se dicunt episcopos esse, et multos neglegentes absque licentia dominorum suorum siue magistrorum presbiteros et diaconos ordinant. Quorum ordinationem, quia plerumque in simoniacam incidit heresem et multis erroribus subiacet, modis omnibus irritam fieri debere, omnes uno consensu decreuimus.

66. De monachis laicis. Si monachus laicus factus  fuerit, honore et cingulo expolietur, et res eius monasterio adiciantur. Quod si monasticam uitam reliquerit, preses prouincie eum teneat, et taxeotas uel curie sue connumeret.

67. De his, qui in cena Domini eucaristiam neglegunt. In cena Domini a quibusdam perceptio eucaristie neglegitur. Que quoniam in eadem die ab omnibus fidelibus, exceptis his, quibus pro grauibus criminibus inhibitum est, percipienda sit, ecclesiasticus usus demonstrat; cum etiam penitentes eadem die ad percipienda corporis et sanguinis dominici sacramenta reconcilientur [2 1Kb] .

68. Quod infirmi et egroti oleo benedicto perunguendi sint. Secundum beati Iacobi apostoli documentum, cui etiam decreta patrum consonant, infirmi oleo, quod ab episcopis benedicitur, a presbiteris ungi debent. Sic enim ait: Infirmatur aliquis in uobis? inducat presbiteros ecclesie, et orent super eum unguentes eum oleo in nomine Domini; et oratio  fidei saluabit infirmum, et alleuabit eum Dominus; et si in peccatis sit, dimittentur ei. Non est itaque paruipendenda huiusmodi medicina, que anime corporisque medetur languoribus.

69. De sponso uel sponsa in monasterio ingressa. Si sponsus uel sponsa intrauerit in monasterium, id quod arrarum nomine datum est, in simplum tantum reddatur.

70. De locis in quibus misse celebrande sunt. In quibus locis et quo apparatu missarum solemnitates exceptis basilicis celebrari debeant et utrum celebrari debeant [3 1Kb] , in concilio Laodicensi ita scribitur: Quod non oporteat in domibus oblationes celebrari ab episcopis uel presbiteris.

71. De his, que ad aurium et oculorum pertinent oblectamentum, queque sacerdotes uitare debent. Quecumque ad aurium et opulorum pertinent inlecebras, unde uigor animi emolliri posse credatur, ut de aliquibus generibus musicorum aliisque nonnullis rebus sentiri potest, ab omnibus Dei sacerdotes se abstinere  debent; quia per aurium oculorumque inlecebras uitiorum turba ad animum ingredi solet. Histrionum quoque turpium, et obscenorum insolentias iocorum et ipsi animo effugere ceterisque sacerdotibus effugienda predicare debent.

72. De ecclesia edificanda. Nemo ecclesiam edificet, antequam ciuitatis episcopus ueniat et ibidem crucem figat publice. Et ante prefiniat, qui edificare uult, quid [4 1Kb] ad luminaria et ad custodiam et stipendia custodum sufficiat. Et facta donatione sic domum edificet.

73. Ut sacerdotes a ludis secularibus se caueant. Sacerdotibus non expedit secularibus et turpibus quibuslibet interesse iocis. uenationes quoque ferarum uel auium minime sectentur.

 74. De presbiteris et diaconibus, ut episcoporum suorum in bonis operibus uestigia sectentur. Presbiteri quoque et diaconi in omnibus bonorum operum exhibitionibus sui episcopi uestigia sectentur, et in bonorum morum probitate que episcopo obseruanda sunt, eadem et sibi obseruanda esse cognoscant.

75. De eo, qui in domo sua oratorium fecerit. Qui in domo sua oratorium habuerit, orare ibi potest; tamen non audeat in eo sacras facere missas sine permissu episcopi loci illius. Quod si fecerit, domus illius fisci iuribus addicatur. Prefectus pretorii qui hoc cognouit et non prohibuit, libra [1 1Kb] auri multabitur.

76. Quantam curam episcopi circa indigas habeant. Episcopi quidem maximam curam et sollicitudinem circa pauperes habeant, et res ecclesiasticas ecclesiis collatas cauta circumspectione dispensent quasi Dei ministri, non quasi turpis lucri gratia sectatores. Illis itaque utantur non ut propriis, sed ut sibi ad dispensandum commissis.

 77. De erogatione episcopi in pauperibus et familia ecclesie. Quod liceat episcopis, presentibus presbiteris et diaconibus, de thesauro ecclesie familie et pauperibus eiusdem ecclesie secundum canonicam institutionem iuxta quod indiguerint erogare.

78. De diaconissa. Si diaconissa [2 1Kb] nupserit, gladio ultoris sternatur, et facultas eius ecclesie, ubi seruiuit, addicatur. Corruptores earum similiter puniantur: bona uero eorum fisci iuribus uindicentur.

79. De presbitero non ordinando ante legitimum tempus. Presbiterum ordinari non debere ante legitimum tempus, hoc est trigesimum etatis annum. Sed priusquam ad consecrationem presbiteratus accedat, maneat in episcopio discendi gratia officium suum tamdiu, donec possint et mores et actus eius animaduerti. Et tunc si dignus fuerit, ad sacerdotium promoueatur.

80. De episcopis, qualiter parrochias suas diligenter perscrutentur. Ut unusquisque episcoporum parrochiam  suam diligenter perscrutari nitatur; nec aliquis presbiter ab alterius parrochia in suam commigrans officium celebrare presumat sine litteris commendatitiis, sicut olim multis in locis actum esse repertum est.

81. De religiosa muliere decepta. Si quis rapuerit uel sollicitauerit uel corruperit religiosam feminam, bona amborum ecclesia uindicet, in qua talis mulier habitauit; ipsi tamen periculo capitali subiciantur. Quod si hec mulier non consensit, cum suis rebus monasterii cautioni tradatur. Si uero liberos habet, pars legitima eis reseruetur. Quod si intra annum post cognitum tale scelus a religiosis laicis non uindicetur, comes priuatarum [3 1Kb] hoc nostro fisco addicat. Si uero preses prouincie uindictam tali crimini inponere neglexerit, cingulo careat et quinque libras auri fisci uiribus dare conpellatur.

82 [4 1Kb] . Ne quilibet presbiter de titulo minore ad maiorem transeat. De titulo minori ad maiorem migrare  nulli presbitero licitum sit, sed in eo permaneat, ad quem ordinatus est. Quod si inuentus fuerit contra statuta id facere, eadem feriatur sententia, qua et episcopus, qui de minori ad maiorem transmigrauerit sedem.

83. Ut decime semper consulto episcoporum dispensentur. Ut decime, que singulis dabuntur ecclesiis, per consulta episcoporum a presbiteris ad usum ecclesie et pauperum summa diligentia dispensentur.

84. De blas hemia in Deum. Si quis quolibet modo blasphemiam in Deum [5 1Kb] iactauerit, a prefecto urbis  ultimo supplicio subiciatur. Qui uero talem cognoscens non manifestauerit, similiter cerceatur. Si prefectus urbis hec punire neglexerit, post Dei iudicium nostram indignationem incurrat.

85. De uiduis iuuenibus, ne cito uel ntur. Ut iuuenes uidue cito nequaquam uelentur, usque dum probetur illarum religio et bona ab eis nota sit conuersatio; ne forte de eisdem dici possit ab apostolo: Que autem in deliciis sunt uiuentes mortue sunt.

86. Ut comites et iudices episcopis suis consentiant ipsique eos honorifice recipiant. Comitibus, iudicibus reliquoque populo expedit, ut suis sint episcopis consentientes et obedientes propter Dei amorem suique gradus honorem, et semper ab eis utile querant consilium illorumque salubria non spernant monita, sed intenta cordis aure audiant. Similiter uero et episcopi predictas personas humiliter suscipiant honorificeque erga eas in omnibus agant, et sic se mutuis studeant subleuare consolationibus.

87. De herede, si quippiam dispositione non implet.  Si heredes iussa testatoris non impleuerint, ab episcopo loci illius omnis res, que his relicta est, auferatur cum fructibus et ceteris emolumentis, ut uota defuncti impleantur.

88. Ut comites et iudices uiles personas non admittant ad testimonium. Summopere admonendi sunt comites et iudices, ne uiles et indignas personas coram se permittant ad testimonium accedere, quoniam multi sunt, qui periurare pro nichilo ducunt; in tantum, ut pro unius diei sacietate aut pro quolibet paruo pretio ad iuramentum conduci possint, animasque suas periurio perdere minime formident [6 1Kb] . Quam ob rem tales nequaquam ad quodlibet testimonium admittendi sunt. Et hoc notandum, quod non solum illi, qui periurant, sed etiam qui periuris [7 1Kb] consentiunt, simili plectendi sunt dampnatione.

89. Ut nullus christianus munera exigat pro quolibet placito. Nullus christianus pro quolibet placito uel iuditio a qualibet persona munera exigere aut  accipere debet, quoniam id diuina scriptura multis in locis magna interdicit auctoritate testante scriptura que ait: Munera excecant oculos sapientium et subuertunt uerba iustorum.

90. De rebus, que paganis non conceduntur. Non liceat christianis Iudeorum neque paganorum uel hereticorum res emphitheoseos uel conductionis titulo habere neque suorum similiter eis accommodare.

91. De placitis secularibus, ne in ecclesia fiant. Placita quidem secularia in ecclesiis uel in atriis ecclesiarum a comitibus uicariisque usque modo multis in locis habita ne ultra fiant interdicendum est cum auctoritate dominica, qui expulsis de templo negotiatoribus, asseruit [8 1Kb] , debere domum Dei domum esse orationis.

92. De incestuosis, parricidis atque homicidis. Incestuosi, parricide, homicide, multi apud nos, heu proh dolor! repperiuntur. Sed aliqui ex illis sacerdotum  nolunt admonicionibus aurem accommodare, uolentes in pristinis durare criminibus; quos oportet per secularis potentie disciplinam a tam praua consuetudine cerceri, qui per salutifera sacerdotum monita noluerint reuocari; quorum aliquos iam excommunicauimus; sed illi hoc paruipendentes, in eisdem perdurarunt criminibus. Quam ob rem uestra decernat mansuetudo, quid de talibus deinceps agendum sit.

93. De magicis artibus et incantationibus. Ammoneant sacerdotes fideles populos, ut nouerint magicas artes incantationesque quibuslibet infirmitatibus hominum  nichil posse remedii conferre, non animalibus languentibus, claudicantibusue [1 1Kb] uel etiam moribundis quicquam mederi [2 1Kb] : non ligaturas ossuum uel herbarum cuiquam adhibitas prodesse; sed hec esse laqueos et insidias antiqui hostis, quibus ille perfidus genus humanum decipere nititur.

94. Ne nomen Dei in uanum iurando assumatur. Omnes homines admonemus, ne per singula uerba quasi ad confirmationem sue assertionis nomen Domini in uanum adsumant; quod ipse Dominus interdicit faciendum, ubi ait: Ne adsumas nomen Dei tui in uanum. In uanum etenim nomen Dei assumitur, quando aliquis ad singula uerba, quibus uult ut sibi ab alio credatur, Deum omnipotentem testem rei, de qua ait, inuocat, eumque sibi ita esse adiutorem, sicut ea uera sunt, que loquitur, postulat [3 1Kb] . Nam et ipse Dominus in euangelio hoc modo prohibens omne genus iuramenti, Nolite, inquit, omnino iurare, neque per celum, neque per terram, neque per caput tuum; et cetera.

 95. De laicis, ne munera a presbiteris exigant. Ut laici omnino a presbiteris non audeant munera exigere propter commendationem ecclesie; quia propter cupiditatem plerumque a laicis talibus presbiteris ecclesie dantur, qui ad peragendum sacerdotale officium indigni sunt.

96. De pace et concordia. De pacis bono atque concordia, ut ab omnibus omnino indisrupta teneatur inter episcopos et comites, inter clericos et monachos et omnem populum christianum, ut beatus apostolus Paulus docuit dicens: Sectamini caritatem et sanctimoniam, sine qua nemo uidebit Deum. Et idcirco quidquid illud est, quod nos ad uere pacis studium et caritatis perfectionem prouocat, totis uiribus nostris sectandum est; quicquid nos uero ab illa disiungit, ut uenenum mortiferum a nobis cauendum est.

97. De comitibus et iudicibus, ut obedientes sint suo episcopo. Ut comites et iudices reliquusque populus  obedientes sint episcopo, et inuicem consentiant ad faciendas iustitias, et munera pro iudicio non accipiant nec falsos testes adhibeant [4 1Kb] , ne per hoc peruertant iudicia iustorum, quia scriptum est: Iustitia eleuat gentem, iniustitia uero miseros facit populos. Et psalmista: Beati, qui custodiunt iudicium et faciunt iustitias in omni tempore.

98. Ut episcopi semel in anno parrochias suas circueant. Unusquisque episcopus semel in anno circueat parrochiam suam. Nouerint sibi curam populorum [5 1Kb] et pauperum in protegendis ac defendendis impositam; ideoque dum conspiciunt iudices ac potentes pauperum oppressores existere, prius eos sacerdotali admonitione redarguant. Et si contempserint emendari, eorum insolentia regis auribus intimetur; ut quos sacerdotalis admonitio non flectit ad iustitiam, regalis potestas ab improbitate cerceat.

99. De crismate a presbiteris custodiendo sub sigillo. Ut presbiteri sub sigillo custodiant crisma, et nulli sub pretextu medicine uel sub cuiuslibet rei  donare presumant: genus enim sacramenti est, et non ab aliis nisi a sacerdotibus contingi debet. Quod si fecerint, honore priuentur.

100. De his, qui beneficium habent de rebus ecclesie. Ut quisquis beneficium de rebus ecclesie habet, ad tecta eiusdem ecclesie restauranda uel ad ipsas ecclesias edificandas omnino adiuuet.

101. De eo, qui infamis furto efficitur. Furti quocumque genere condempnatus infamis efficitur.

102. De eo, qui absens fuerit, minime dampnando. Iubemus in causa capitali, ut absens nemo damnetur, quia neque absens per alium accusare aut accusari potest.

 103. De omnibus possessionibus a preceptore possessori reddendis. Omnes possessiones et omnia sibi sublata atque fructus cunctos ante litem contestatam preceptor [6 1Kb] possessori restituat.

104. De incestis, quod non sint legitimi heredes. Omnes nosse uolumus, quod incesti non sint legitimi heredes, sed infamia sint notate utreque persone. Ideoque proximorum copula uel stupra quasi quedam turpissima pestis cauenda est; quoniam incesti usque ad canonicam separationem ecclesieque per publicam penitentie satisfactionem magis inter energuminos uel audientes, quam inter christianos catholicos utrique cum omnibus suis sunt habendi.

105. Ut liceat litigatori uitiatam causam appellatio nis remedio subleuare. Iudices obseruare debent, ut liceat litigatori uitiatam causam appellationis remedio subleuare, et appellatores nec in carcerem redigant nec a militibus faciant custodiri; sed agendum negotium suum liberi obseruent. Nec etiam in supplicium destinatis appellandi uox denegetur.

 106. De oratione obocdientis. Sciendum sane est omnibus, quia citius exauditur una obedientis oratio, quam decem milia contemptoris.

107. Ut unaqueque prouincia a iudicibus propriis iudicetur. Precipimus, ut non degradetur unaqueque prouincia, sed apud semetipsam habeat iudices episcopos. Et quicumque causam habuerit, a suis iudicibus iudicetur et non ab alienis, id est a sue iustis iudicibus prouincie et non ab externis, nisi fuerit appellatum.

108. Quod unumquemqueiuste et pie uiuere oporteat. Notum esse omnibus uolumus, quam iuste, sobrie, quam etiam pie uiuere debeant. Iuste enim uiuere oportet secundum sermonem dominicum precipientem: Luceat, inquit, lux uestra coram hominibus, ut uideant opera uestra bona et glorificent patrem uestrum, qui in celis est. Hoc est: Sic iuste uiuite, ut filii lucis nominari ualeatis. Quod [7 1Kb] uero sobrie uiuere debeat quisque, monet euangelium dicens: uidete ne  grauentur corda uestra in crapula et ebrietate et curis huius uite. Pie etiam uiuere uel patienter monet Paulus exhortando dicens: In omni patientia et doctrina. Et cum pietate regere domum monet, et ne ipsa pietas indiscreta uideatur, premittit sententiam dicens: Argue cum omni imperio.

109. De graphie prolatore, ut eam adfirmet. Statutum est, ut scripturam prolator adfirmet. Nam si is, qui scripturam protulit, eius non adstuxerat ueritatem, ut falsitatis reum esse retinendum.

110. Quod sacerdos in habitu religionis persistere debeat. Studendum sane omnibus est, ut in habitu religionis quisque sacerdos permaneat et ore prophetico sibimet precipi censeat [8 1Kb] dicente [9 1Kb] : Clama, ne cesses; quasi tuba exalta uocem tuam. Quando dixit Clama ne cesses, omne tempus exclusit; quod nemo potest excusare. Etenim de libris officialibus, ut nouimus, patet ratio; quia nequaquam corporeo  usu hec requirenda ab illis erant, qui spiritaliter uiuebant, dicente psalmigrapho [10 1Kb] : In me sunt Deus uota tua, que reddam laudationes tibi. Nos tamen, qui in medio positi sumus scilicet inter spiritalem et corporalem intellectum, in omnibus exhibeamus nosmetipsos sicut Dei ministros, ut non uituperetur ministerium nostrum et propheticum sermonem impleamus dicentem: Iustitiam discite, qui habitatis terram. Et, quod auertat Deus a nobis, idem propheta dicit: Zelus adprehendit populum ineruditum. Et iterum alius propheta: Sacerdotes ignorauerunt intelligentiam. Et idem propheta: Sacerdotes non dixerunt, ubi est Dominus? et tenentes leges meas nescierunt me. Qua ergo fronte, qua conscientia sacerdotem nominari  se fatetur, quem Dominus per prophetam nescire se dicit?

111. De eo, qui causam habuerit, ut a propriis iudicibus iudicetur. Quicumque causam habuerit, a propriis iudicibus iudicetur, et non ad alienos causa uagandi et proteruie dimittens suam patriam transeat; sed apud metropolitanum et reliquos episcopos sue prouincie iudicetur.

112. De canonicis clericis, qui in ciuitatibus uel in monasteriis degunt. uolumus atque precipimus, sicut sinodali atque canonica auctoritate a pastoribus sancte ecclesie sepissime admoniti sumus, ut canonici clerici, qui in ciuitatibus uel in monasteriis degunt, qui beneficia habent, unde uictum et uestitum habere possunt, ut his [1 1Kb] iuxta apostolum contenti sint, et stipendia fratrum, unde pauperiores et hi, qui assidue in predictis locis Domino famulantes excubant atque ibi assiduum diuinum explent officium, nequaquam assumant aut in suis usibus conuertant: scimus enim, quia absque periculo atque  dispendio animarum suarum hoc nullatenus facere possunt. Si quis hec statuta contempserit, utrisque careat, id est et beneficio et prebenda; atque si gradibus fruitur ecclesiasticis, ipsis priuetur.

113. De communicatione ecclesie cum nichil habentibus. Quod habet ecclesia, cum omnibus nichil habentibus habet commune; nec aliquid inde eis, qui sibi de suo sufficiunt, conuenit erogare, quando nichil aliud sit habentibus dare, quam perdere.

114. De his, qui sua possident et sibi aliquid dari uolunt. Nec illi, qui sua possidentes dari sibi aliquid uolunt, sine grandi peccato suo unde pauper uicturus erat accipiunt.

115. De damnatis nuptiis. Si quis uiduam uxorem duxerit et postea cum filiastra sua [2 1Kb] fornicatus fuerit, seu duabus sororibus nupserit, aut si qua duobus fratribus nupserit, seu cum patre et filio: tales copulationes anathematizari nec unquam amplius coniugio copulari, sed sub magna districtione fiere precipimus [3 1Kb] .

 116. Ne proprius filius de baptismo suscipiatur. Nullus igitur proprium filium uel filiam de fonte baptismatis suscipiat, nec filiolam nec commatrem ducat uxorem, nec illam, cuius filium aut filiam ad confirmationem tenuerit. Ubi autem factum fuerit, separentur.

117. De subintroductis mulieribus. Omnibus igitur clericis feminam secum in domibus suis habere ultra licentiam canonum firmiter sit contradictum.

118. Iterum de pace ecclesiarum. Precipimus, ut in ecclesiis aut in domibus ecclesiarum uel atriis placita secularia minime fiant.

119. De fugitiu s clericis. Ut [4 1Kb] unusquisque episcopus in sua parrochia diligenter presbiteros uel clericos inquirat unde sint: Et si aliquem fugitiuum inuenerit, ad suum episcopum redire faciat.

120. Quid sint letanie. Letanie autem greco nomine appellantur, que latine dicuntur rogationes.  Inter letanias autem et exhomologesin [5 1Kb] hoc differt, quod exhomologesis pro sola peccatorum confessione aguntur, letanie uero, que indicantur propter rogandum Deum et impetrandam in aliquo misericordiam eius. Sed nunc iam utrumque uocabulum sub una designatione habetur.

121. De clericis iniuste tonsoratis. De clericis uero hoc statuimus, ut hi, qui hactenus inuenti sunt siue in canonico siue in monachico ordine tonsorati sine eorum uoluntate, si liberi sunt, ut ita permaneant. Et deinceps cauendum est, ut nullus tondatur nisi legitima etate spontaneaque uoluntate uel cum licentia domini sui.

122. De eo, quid sit relinquere mundum. Seculum  autem relinquere est, sicut Gregorius dixit, seculi uoluptatibus contraire. Hinc Paulus ammonet dicens: Qui emunt, tanquam non possidentes; et qui utuntur hoc mundo, tanquam non utantur: et Gregorius in libro pastorum: »Sic uobis ea, que suppetunt exterius, seruiant, quatenus a superne dilectionis studio animum non flectant.«

123. Quod incestum committit, qui se consanguinee sue usque affinitatis lineam coniungit. Nullus fidelium usque affinitatis lineam, id est usque in septimam progeniem, consanguineam suam ducat uxorem uel eam quoquo modo incesti macula polluat. Si quis uero hoc scienter temerare presumpserit, si liber fuerit, bannum nostrum, id est sexaginta solidos, fisco nostro persoluat, et insuper canonice ut incestus luat, ac publice iuxta canonicos gradus peniteat. Si autem seruus uel ecclesiasticus fuerit, publice flagelletur ac decaluetur, et iuxta episcopi proprii iussionem penitentiam publice et canonice gerat. Quod si aliquis tam liber quam seruus aut  ecclesiasticus uel fiscalinus episcopo proprio uel suo sacerdoti aut archidiacono inobediens uel contumax siue de hoc siue de alio quolibet scelere extiterit, omnes res eius a comite et a misso episcopi [6 1Kb] ei contendantur, usque dum episcopo suo obediat, ut canonice peniteat. Quod si nec se ita correxerit et ad episcopum et canonicam penitentiam uenire distulerit, a comite comprehendatur et in carcerem sub magna erumna retrusus teneatur, nec rerum suarum potestatem habeat, quousque episcopus iusserit. Quod si comes uel eius minister hoc adimplere distulerit, canonice ab episcopo suo uel a suo ministro excommunicetur; et usque dum hec pleniter adimpleat, semper communione catholicorum careat, usque dum ipsi episcopo humanius erga eum aliquid agere placuerit. Si uero, quod non optamus, ipse comes aut de predictis causis aut de ipsa excommunicatione inobediens aut neglegens apparuerit, honore comitatus pariter et communione careat,  usque dum ambo in nostram presentiam ueniant, ut nos illum episcopali auctoritate atque imperiali metu ita corrigamus, ut ceteri timorem habeant, ne deinceps talia committere ullatenus audeaut.

124. Ut incesti, quamdiu in scelere manent, non fidelium christianorum, sed tantum aut gentilium aut caticuminorum uel energuminorum locum teneant. Incesti dum in ipso detestando atque nefando scelere manent, non inter fideles christianos, sed inter gentiles aut caticuminos uel energuminos habeantur, id est cum christianis non cibum sumant, non potum, non in eodem uasculo edant aut bibant, sed soli hec faciant; non osculentur aut salutentur ab eis. Sed si suis sacerdotibus inobedientes extiterint et a tam nefandissimo scelere se segregare atque ad publicam penitentiam redire noluerint, inter eos habeantur, qui spiritu periclitantur immundo, uel etiam inter eos, de quibus ipsa per se ueritas ait: Si te non audierit, sit tibi sicut ethnicus et publicanus.  Nam cum fidelibus non debent orare nec in ecclesiam intrare, sed ante ianuam ecclesie excubare et intrantibus in eam atque exeuntibus ex ea uultu in terra prostrato ueniam postulare et ut pro se orare non dedignentur flagitare, et lacrymis perfusi uultu contrito atque humiliato spiritu semper omnibus apparere usque ad satisfactionem ecclesie et proprii episcopi canonicam reconciliationem, et ad pristinum incestum nunquam redire, nec secularia negotia exercere, nec placitis aut accusationibus uel testimoniis interesse, sed crebris sacerdotum precibus manusque pontificis proprii inpositionibus et elemosinarum largitionibus, atque ceterorum bonorum operum exhibitionibus, eos purgari sanarique oportet.



ADDITIO QUARTA. Sequentia quedam capitula ex sanctorum patrum decretis et imperatorum edictis colligere curauimus atque inter nostra capitula lege firmissima tenenda generali consultu Erchembaldo cancellario nostro inserere iussimus. Hic desunt quedam capitula que in aliis libris inueniuntur: que ideo pretermisimus, quia in fine tertii libri superius habentur inserta


 1. Ex sacrarum institutione legum, libro 12, capitulo 10. Quam sit extraneus a christiane fidei regula, qui se defensorem ueritatis insimulat et ueritatem ipsam munerum acceptione commaculat, audiat contra se prophetam dicentem: Pro eo, quod uendidistis argento iustum et pauperem pro calciamentis, ecce ego stridebo super uos, sicut stridet plaustrum onustum feno; et peribit fuga a ueloce, et fortis non obtinebit uirtutem suam, et robustus non saluabit animam suam, et robustus corde inter fortes nudus effugiet.

2. Ex eodem libro, titulationis [1 1Kb] tertie capitulo 15. Nulli christianorum uel [2 1Kb] Iudeorum in utroque sexu permittimus ex propinquitate sanguinis sui uel uxoris sue atque etiam uirorum iuxta legem, que in christianis est lata, usque in septimi [3 1Kb] generis gradum connubia ducere, uel incesti maculam operari. Huius igitur permixtionis inlecebra tali multabitur pena, ut separati ab inuicem et centena publice decaluati flagella suscipiant et exilio religati sub publica penitentia maneant, eorumque bona  ad filios, quos de precedenti coniugio habuerint, redeant; si tamen et ipsos aut in nullo Iudaice preuaricationis maculauerit noxa, aut nulla incestiue nationis sordidauerit macula. Quod si aut nullos habuerint filios, aut habitos, ut dictum est, uel Iudaicus inuoluerit error uel incesti fedauerit natio, tunc facultas predictorum omnimoda in principis potestate consistat, qualiter principali discretione res ipsa aut in christianis eorumue heredibus concessa permaneat. Quod si heredes huiusmodi dignitatis defuerint, fisco nostro sociata deseruiat. Illud tamen modis omnibus obseruandum fore precipimus, ut si quis christianus uel christiana aut [4 1Kb] Iudeus uel Iudea nouiter nuptiale festum celebrare uoluerint, non aliter quam eum premisso dotis titulo quo in christianis salubri institutione preceptum est, uel sacerdoli benedictione intra sinum sancte Dei ecclesie percepta coniugium cuiquam ex his adire permittimus. Quod si absque benedictione sacerdotis  quisquam christianorum uel [5 1Kb] Hebreorum nouiter coniugium duxerit uel sollempnitatem legis pro dotali titulo in quocumque transcenderit: aut centum [6 1Kb] principi solidos coactus exsoluat, aut centum [7 1Kb] publice uerberatus flagella suscipiat. Hec scilicet dampna uel uerbera singillatim unusquisque percipiat, uidelicet tam ille, qui nupsit, quam ea, que nupta est, uel etiam consentanei patentes eorum, unusquisque pro se iacturam legis [8 1Kb] suscipiat.

3. In libro 7 tripertite historie capitulo 12. Igitur ualentinianus cum ita saperet, sicut Niceni [9 1Kb] patres, similia profitentibus proderat, aliter uero sapientibus non erat inportunus. Qui dum initio regni de urbe Constantinopolitana per Thracias [10 1Kb] properaret ad Romam, tunc episcopi recte sapientes legatum miserunt Hicpaucianum episcopum, quatinus dignaretur ad emendationem dogmatis interesse. Is cum adisset imperatorem et episcoporum legationem intimasset, respondens imperator ait: Mihi quidem,  cum unus [11 1Kb] de populo sim, fas non est talia perscrutari;  uerum sacerdotes, quibus hec cura est, apud semetipsos congregentur, ubi uoluerint. Cum hec itaque respondisset princeps, in Lampsacum conuenerunt episcopi. Cumque duos menses tractassent, inter cetera iuxta priores canones episcopos eiectos atque suis rebus expoliatos ad [12 1Kb] sedes proprias recipi [13 1Kb] et primo sua omnia eis reddi decreuerunt. Et si quis post hec eos accusare uellet, eos periculo facere sanciuerunt, iudices esse decernentes episcopos recte sapientes in ecclesiam conuenientes, ubi testes essent singulorum qui dicebantur oppressi. Et reliqua.

4. Ex epistola [14 1Kb] Leonis pape Calcidonensi concilio directa. Plurimos fratres sedibus suis pulsos et in exilia audiuimus deportatos atque in locum superstitum alios substitutos. His primitus uulneribus adhibeatur medicina iustitie, ne quisquam ita careat propriis, ut alter utatur alienis. Quem errorem ita omnes relinquant sacerdotes, ut nemini quidem perire honor debeat; sed illis, qui pro fide laborauerunt,  prius cum omni priuilegio suo oportet ius proprium reformari. Et reliqua.

5. Ex epistola Stephani pape scripta generaliter omnibus episcopis. Quicquid in sacratis Deo rebus et episcopis iniuste agitur, pro sacrilegio deputabitur; quia sacra sunt, et uiolari a quoquam non debent. Nullus enim episcoporum, dum suis fuerit rebus expoliatus aut a sede propria qualibet occasione pulsus, debet accusari aut a quoquam ei potest crimen obici, priusquam integerrime restauretur et omnia, que ei ablata quocumque sunt ingenio, legibus redintegrentur et ipse proprie sedi et pristino statui regulariter reddatur, ita ut omnes possessiones et cuncta sibi iniuste sublata atque fructus omnes ante ceptam accusationem primates et synodus episcopo, de quo agitur [15 1Kb] , funditus restituant; quia hoc non solum ecclesiastice, sed etiam seculi leges fieri docent.

 6. Augustinus ad Bonifacium de lapsorum restitutione. Ut enim constitueretur in ecclesia, ne quisquam post alicuius criminis penitentiam clericatum accipiat uel ad clericatum redeat uel in clericatu maneat, non desperatione indulgentie, sed rigore factum est discipline: alioquin contra claues datas ecclesie disputabitur, de quibus dictum est: Que solueritis in terra, soluta erunt et in celo. Sed ne forsitan etiam de ceteris criminibus spe honoris ecclesiastici animus intumescens superbe ageret penitentiam, seuerissime placuit, ut post actam de crimine damnabili penitentiam nemo sit clericus; ut desperatione temporalis altitudinis medicina maior et uerior esse humilitas. Nam et sanctus Dauid de criminibus mortiferis egit penitentiam, et tamen in honore superstitit; et beatum Petrum, quando amarissimas lacrymas fudit, utique Deum negasse penituit, et tamen apostolus mansit. Sed non ideo superuacua putanda est posterorum diligentia; quia ubi saluti nichil detrahebatur, humilitati aliquid addiderunt,  quo salus tutius muniretur, experti credo  aliquorum fictas penitentias per affectatas honorum potentias. Cogunt enim multas inuenire medicinas multorum experimenta morborum.

7. Ex epistola Leonis pape Aquileiensi episcopo directa. Illam partem ecclesiastice discipline, qua [1 1Kb] olim a sanctis patribus et a nobis sepe decretum [2 1Kb] est, ut nec in presbiteratus gradu nec in diaconatus nec in subsequenti ordine clericorum ad aliam ecclesiam transire cuiquam sit liberum, ut in integrum reuoces ammonemus; ut unusquisque non ambicione illectus, non cupiditate seductus, non persuasione hominum deprauatus, ubi ordinatus est perseueret; ita ut si quis sua querens, non que Iesu Christi, ad plebem et ad ecclesiam suam redire neglexerit, et ab honoris priuilegio et a communionis uinculo habeatur extraneus.

8. Ut nullus derogetur aut temere accusetur episcopus, nec a primatibus facile eorum suscipiatur accusatio; quia iniuria episcoporum ad Christum  pertinet, cuius uice legatione funguntur. Ex decretis Anastasii pape. Placuit, ut nullus temere accuset episcopum, neque a primatibus passim aut indifferenter super quibuslibet inpeticionibus audiatur, dicente Domino: Non suscipias uocem mendacii. Et ipsa ueritas ait: Quod tibi non uis fieri, alteri ne facias; et reliqua. Et alibi scriptum est: Quid prodest illi suo errore non pollui, qui consensum prestat erranti? Procul dubio contra mandata dimittit [3 1Kb] , qui habet peccatum proprium et qui sequitur [4 1Kb] alienum; et reliqua. Sed si quis in episcopum causam habuerit, primitus eum caritatiue conueniat et ei aut suam inculcet iniuriam aut eius correptionem, dicente Domino: Si pecca erit in te frater tuus, uade et corripe eum inter te et ipsum solum. Si autem te non audierit, adhibe denuo duos aut tres tecum; et reliqua. Prius ergo quam hec fiant, nemo presumat episcopum manifeste accusare, quia nemo contra euangelium uel contra apostolum aut decreta patrum facit absque periculo. Paulus quoque apostolus  precipit, dicens: Seniorem ne increpaueris, sed obsecra ut patrem; et alibi scriptum est: Si quis fidelis est, uideat ne falsa aut nociua loquatur aut cuiquam insidias ponat; et alibi: Sapiens non est qui nocet; et Dominus in lege: Non facias calumniam proximo tuo; et idem: Non eris criminator aut susurro in populis; non stabis contra sanguinem proximi tui. Leges meas custodite; ego Dominus. Si hec de omnibus hominibus dicta sunt, quanto magis super episcopos sunt custodienda, de quibus Saluator ait: Qui uos contristauit, me contristauit [5 1Kb] ; qui uos tangit, tangit pupillam oculi mei et cetera; item. Qui facit iniuriam eis, recipiet id quod inique gessit. Et in Daniele legitur: Confundantur omnes, qui ostendunt seruis tuis mala; confundantur in omnipotentia, et robur eorum conteratur, ut sciant, quia tu es dominus Deus solus et gloriosus super omnem terram [6 1Kb] . Et iuxta antique institutionis edictum plus erga corrigendos agere debet beniuolentia quam seueritas; plus cohortatio  quam commotio; plus caritas quam potestas. Et Dominus per prophetam monet dicens: Cohibe linguam tuam a malo, et labia tua ne loquantur dolum. Diuerte quoque a malo et fac bonum. Nemo enim bonum faciens alteri uerbo aut facto nocere uult. Si quis hec non obseruauerit, hostis est anime sue. Si quidem clerici fuerint, gradu proprio decidant; si uero laici uel monachi fuerint, amplius pelli debent uel extorres fiant.

9. Ut quicumque habens querelam in episcopum uel in actores ecclesie non prius adeat iudices eorum, quam ipsos quibus aliquid opponit, familiariter conueniat, ut ab eis caritatiue aut emendationem aut rationabilem  recipiat excusationem. Placuit, ut si quecumque persona contra episcopum uel actores ecclesie se proprium crediderit habere negotium, prius ad eum recurrat caritatis studio, ut familiari colloquio commonitus ea sanare debeat, que in querimoniam deducuntur. Quam rem si differre uoluerit, sententiam suscipiat excommunicationis, et reliqua [7 1Kb] .

10. Ut non accusetur episcopus apud iudicem secularem. Ut nullus episcopum apud iudices seculares accusare presumat, sed apud summos primates.

11. Ut si quis se grauari [8 1Kb] putauerit, uocem appellationis exhibeat. Placuit ut accusato, si iudicem suspectum habuerit, liceat appellare, quia non oportet negari audientiam roganti.

12. De retractanda conprouinciali sinodo per apostolicos [9 1Kb] legatos. Ut prouintialis sinodus retractetur per uicarios urbis Rome episcopi, si ipse decreuerit.

13. Ut nullus criminosus accuset episcopum. De his,  qui in accusationem maioris natu ueniunt, placuit, ut episcopum nulli criminoso liceat accusare.

14. Ut criminalia negotia non per procuratores, sed per ipsos agantur. Si quando in causa capitali uel in causa status interpellatum fuerit, non per procuratores, sed per ipsos est agendum [10 1Kb] .

15. De maiore iudicum appellatione. Placuit, ut a quibuscumque iudicibus ecclesiasticis ad alios iudices ecclesiasticos, ubi est maior auctoritas, fuerit prouocatum, audientia non negetur.

16. Ut nullus metropolitanus sine ceterorum omnium conprouincialium episcoporum presentia aut consilio, nisi quantum ad suam propriam pertinet parrochiam, quicquam agere presumat. Similiter et reliqui episcopi agant circa eum. Ex sinodo Romana quinta. Si quis metropolitanus episcopus, nisi quod ad suam solummodo propriam pertinet parrochiam, sine consilio et uoluntate omnium conprouincialium episcoporum extra aliquid agere temptauerit, gradus sui periculo  subiacebit, et quod egerit, irritum habeatur et uacuum. Sed quicquid de conprouintialium cepiscoporum causis suarumque ecclesiarum et clericorum atque secularium necessitatibus agere aut disponere necesse fuerit, hoc cum omnium consensu conprouintialium agatur pontificum, non aliquo dominationis fastu, sed humillima et concordi administratione, sicut Dominus ait: Non ueni ministrari, sed ministrare. Et alibi: Qui maior est uestrum, erit minister uester [11 1Kb] ; et reliqua. Similiter et ipsi conprouinciales episcopi cum eius consilio nisi quantum ad proprias pertinet parrochias agant iuxta sanctorum constituta patrum, ut uno animo, uno ore concorditer sancta glorificetur Trinitas in secula.

17. Qualiter episcopus ad synodum conuocetur et qualiter in ea de illo agatur. Sancta sinodus Romana dixit: Hec sunt que deinceps propter malorum hominum insidias, qui in ecclesiam et in ecclesiasticos indifferenter seuiunt uiros, conseruari firmissime  uolumus in secula. Si quis episcopus ab illis accusatoribus, qui recipiendi sunt, fuerit accusatus, postquam ipse ab eis caritatiue conuentus fuerit, ut ipsam causam emendare debeat, et eam corrigere noluerit: non olim, sed tunc ad summos primates causa eius canonice deferatur, qui [12 1Kb] in congruo loco infra ipsam prouinciam tempore in canonibus prefixo Nicenis concilium canonice conuocare debebunt, ita ut ab omnibus eiusdem prouincie episcopis in ea audiatur; in quam et ipse canonice conuocatus, si eum aut infirmitas aut alia grauis necessitas non detenuerit, adesse debebit; quia ultra prouincie terminos accusandi ante licentia non est, quam audientia rogetur.  Nam si suis fuerit rebus expoliatus, quod absit, aut quod alienum ab omnibus esse debet fidelibus, a sede propria eiectus, aut in detentione aliqua a suis ouibus fuerit sequestratus: tunc canonice antequam in pristinum restituatur honorem et sua omnia, que ab insidiis inimicorum suorum ei ablata fuerint, redintegrentur, nec conuocari nec iudicari poterit, nisi ipse pro sua necessitate, minime tamen iudicandi, aduenire sponte elegerit. Nec omnino a quoquam respondere rogetur, antequam integerrime omnia, que per suggestiones inimicorum suorum amiserat, potestati eius ab honorabili concilio redintegrentur, et presul ut [1 1Kb] prius statui pristino reddatur. Et ipse dispositis ordinatisque libere ac secure suis, tunc canonice conuocatus ad tempus sinodo in legitima et canonica ueniat ad causam. Et si ita iuste uidetur, accusantium propositionibus respondeat; nam hoc summopere prouidendum est, ne antequam omnia hec fiant coactus respondeat, quia contentio semper uitanda est. Adimi namque episcopo  episcopatum, antequam cause eius exitus appareat, nulli christiano uideri iure potest. Quod si egrotans fuerit episcopus aut aliqua eum grauis necessitas detinuerit, pro se legatum ad synodum mittat. Nec a communione suspendatur cui crimen intenditur [2 1Kb] , nisi ad causam suam dicendam electorum iudicum die statuta literis euocatus minime occurrerit; hoc est nisi alia preoccupauerit necessitas infra spatium duorum uel trium mensium et eo amplius, prout causa dictauerit. Quod si ex utraque parte ad causam dicendam uenerint, quia unus absque altero audiri non debet, querendum est in iudicio, cuius sint conuersationis et fidei atque suspicionis accusatores, aut qua intentione hoc faciant; quia ad hoc admitti non debent nisi bone conuersationis et recte fidei uiri, et qui omni suspicione careant et bona uita clareant neque infames existant. Quod si accusatorum persone in iudicio episcoporum culpabiles [3 1Kb] apparuerint, ad arguendum non admittantur,  nisi proprias causas, non tamen criminales uel ecclesiasticas, obiecerint. Infamis enim persona nec procurator potest esse nec cognitor. Absente uero aduersario non audiatur accusator; nec sententia absente parte alia a iudice dicta ullam obtinebit firmitatem; neque absens per alium accusare aut accusari potest, nec affinis testis admitti. Neminem ergo exhiberi de prouincia ad prouinciam uel ad comitatum oportet, nisi ad relationem iudicis ad quem fuerit appellatum, id est, ut actor semper rei forum sequatur. Si quis autem iudicem aduersum sibi senserit, uocem appellationis exhibeat, quam nulli oportet negari. Et reliqua.

18. Ut accusatio clericorum intra prouinciam fiat, nisi forte accusatus maiorem appellauerit auctoritatem. Si quis clericus super quibuslibet criminibus pulsatus fuerit, in prouincia qua consistit ille qui pulsatur, suas exerat actiones, nec estimet eum accusator suus alibi aut longius pertrahendum ad iudicium.  Ille [4 1Kb] uero, qui pulsatus fuerit, si iudicem suspectum habuerit, liceat appellare.

19. Ut peregrina iudicia non fiant. Peregrina iudicia generali sanctione prohibemus [5 1Kb] ; quia indignum est, ut ab externis iudicetur, qui prouinciales a se electos debet habere iudices.

20. Ut nullus metropolitanus [6 1Kb] aliquorum pontificum suorumque clericorum aut ecclesiarum causas audiat absque omnium conprouincialium episcoporum presentia. Ex sinodo Romana tertia. Nullus metropolitanus episcopus absque ceterorum omnium conprouincialium episcoporum instantia aliquorum audiat causas episcoporum [7 1Kb] , quia irrite erunt. Immo nec [8 1Kb] suorum sacerdotum causas audiat absque  presentia clericorum suorum, quia irrita erit sententia episcopi, nisi presentia clericorum confirmetur.

21. De rimanda accusatoris persona. Ex decreto Sixti pape, capitulo 8. Placuit, ut semper primo in accusatione clericorum persona [9 1Kb] , fides, conuersatio et uita blasphemantium perscrutetur; nam fides omnes actus hominis debet precedere, quia dubius in fide infidelis est: Nec eis omnino esse [10 1Kb] credendum, qui ueritatis fidem ignorant nec recte conuersationis uitam ducunt; quia tales facile et indifferenter lacerant [11 1Kb] et criminantur recte et pie uiuentes. Ideo suspicio [12 1Kb] eorum discutienda est primo et corrigenda.

22. De personis et accusationum querelis non recipiendis. Ex sexta sinodo Romana capitulo 11; cum qua et Nicena sinodus [13 1Kb] et decreta Iulii et Simmachi pape et alia sinodica concordant. Accusatores et accusationes quas seculi leges non adsciscunt, et nos submouemus.

 23. Ut nullus episcopus alterius parrochianum retinere, ordinare aut iudicare presumat. Ex decima sinodo Romana capitulo 7; cum qua et [14 1Kb] concordat Antiocenum concilium in [14 1Kb] capitulo 22. Nullus episcopus alterius parrochianum presumat retinere aut ordinare absque eius uoluntate uel iudicare; quia sicut irrita erit eius ordinatio, ita et diiudicatio; quoniam censemus nullum alterius iudicis nisi sui sententia teneri. Nam qui eum ordinare non potuit, nec iudicare ullatenus poterit.

24. De primatu [15 1Kb] sedis apostolice, cui episcoporum finitiua iudicia et congregandarum sinodorum priuilegia sunt reseruata. Et de canonica episcopi uocatione. Ex sinodis Romanis capitulo 49, et ex decretis Iulii pape. Nullus episcopus, nisi canonice uocatus et in legitima sinodo suo tempore apostolica auctoritate conuocata, cui iussione Domini et meritis beati Petri apostoli singularis congregandorum conciliorum auctoritas et sanctorum ac canonum uenerandorum patrum  decretis multipliciter priuata tradita est potestas, super quibuslibet criminibus pulsetur, id est iudicetur, audiatur uel impetatur. Sin aliter presumptum a quibuslibet fuerit, in uanum deducatur quod egerunt; nec inter ecclesiastica ullo modo reputabitur, nec ullas habebit uires quicquid ei obuiauerit: quoniam eadem sedes testante ueritatis uoce primum primatum obtinuit. Nec prima diceretur, si aliam super se haberet: que etiam caput est omnium ecclesiarum, a qua omnes sumpsere originem: primatum enim non sinodalibus aut aliquibus commentis meruit institutis, sed Domino largiente, qui ait: Tu es Petrus, et super hanc petram edificabo ecclesiam meam; et re iqua talia et his similia. Quibus si aliquis superbo spiritu obuiauerit preceptionibus, non exeat inpunitus, sed gradus sui periculo subiacebit.

25. Ut si quis metropolitanum suspectum habuerit, apud primatem audiatur. Ex concilio Calcidonense capitulo  17. Si quis putauerit se a proprio metropolitano grauari, apud primatem dioceseos aut apud Constantinopolitane ciuitatis sedem agat iudicium. Et reliqua.

26. De accusationis ordine, et ut non facile quisquam accusetur. Ex sexta sinodo Romana capitulo 9; cum qua et alie sanctiones imperatorum et sinodalium episcoporum concordant. Accusationis ordinem dudum canonicis institutum decretis seruare iubemus; ut si forte aliquis clericorum in ciuili aut criminali causa pulsatur uel in crimine capitis accersitur, non statim reus estimetur, qui accusari potuit, ne subiectam innocentiam faciamus. Sed quisquis ille est, qui crimen intendit, in iudicium ueniat, nomen rei indicet,  uinculum inscriptionis arripiat, custodiat similitudinem, habita tamen dignitatis estimatione patiatur. Nec sibi fore nouerit licentiam mentiendi, cum calumniantes ad uindictam poscat similitudo supplicii.

27. Ut accusato episcopo [1 1Kb] liceat appellare apostolicam sedem, si uoluerit. Ex edictis synodalibus sub Theodosio imperatore decretis eiusque auctoritate roboratis: que si quis quesierit, in suis inueniet epistolarum libris. Placuit, ut si episcopus accusatus appellauerit Romanum pontificem, id statuendum quod ipse censuerit.

28. De accusato uel iudicato episcopo, si bonam putauerit [2 1Kb] habere causam et uoluerit a Romano audiri pontifice, a nullo prohibeatur, sed libere hoc ei et absque ullo impedimento concedatur. Ex quibus supra [3 1Kb] , cum quibus et Sardicense concilium, et alia decreta canonum et sanctorum patrum concordant. Ut accusato uel iudicato in aliqua causa episcopo liceat iterare iudicium, et si necesse fuerit aut ipse  uoluerit, absque ulla detentione aut inpeditione Romanum adire pontificem. Et dum iterato iudicio pontifex causam suam agit, sua non priuetur sede aut dignitate; quoniam dudum a sanctis patribus statutum est, ut accusati nullus usurpet sedem episcopi. Et alibi: Adimi episcopo episcopatum, antequam cause eius exitus appareat, nulli christiano uideri iure potest. Et reliqua.

29. Ut dum accusatus uel iudicatus episcopus Romanum appellauerit pontificem, nulla ei lesio fiat, neque aliquis eius arripiat sedem aut in eius loco ordinetur episcopus, antequam eius causa romani papie sit terminata iudicio. Ex quibus supra cum quibus et multa sanctorum patrum et canonum [4 1Kb] decreta consentiunt. Placuit, ut accusatus uel iudicatus a conprouincialibus in aliqua causa episcopus licenter appellet et adeat apostolice sedis pontificem, qui aut per se aut per uicarios suos eius retractari negotium procuret. Et dum iterato iudicio pontifex  causam suam agit, nullus alius in eius loco ponatur aut ordinetur episcopus; quoniam quamquam conprouincialibus episcopis accusati causam pontificis serutari liceat, non tamen definire inconsulto Romano pontifice permissum est, cum beato Petro apostolo non ab alio, quam ipso Domino dictum est: Quecumque ligaueris super terram, erunt ligata et in celis; et quecumque solueris super terram, erunt soluta et in celis.

30. De episcoporum appellatione ad [5 1Kb] Romanam ecclesiam, quociens necessitas exposcerit, cui episcoporum et summarum causarum [6 1Kb] negotia singulari priuilegio a patribus reseruata sunt. Ex quibus supra, cum quibus maxime cuncta canonum et sanctorum patrum decreta concinunt. Ut omnes episcopi, qui in quibusdam grauioribus pulsantur uel criminantur causis, quociens necesse fuerit, libere apostolicam appellent sedem atque ad eam quasi ad matrem confugiant, ut ab ea, sicut semper fuit, pie fulciantur,  defendantur et liberentur, cuius dispositioni omnes maiores [7 1Kb] ecclesiasticas causas et episcoporum iudicia antiqua apostolorum eorumque successorum atque canonum auctoritas reseruauit. Quoniam culpantur episcopi, qui aliter erga fratres egerint, quam eiusdem sedis pape fieri placuerit: canonibus quippe iubentibus in talibus absque Romano nil decerni pontifice nec ad synodum episcopum conuocari debere, et quicquid ex his eo inconsulto presumptum fuerit, uiribus carere.

31. De causa Lupicini episcopi. Ex epistola Leonis  pape Africanis episcopis directa. Causam Lupicini episcopi, quia sic nobis placuit, illic [8 1Kb] iubemus audiri; cui multum et sepius postulanti communionem hac ratione reddidimus, quoniam cum ad nostrum iudicium prouocasset [9 1Kb] , immerito eum pendente negotio a comunione uidebamus [10 1Kb] fuisse suspensum. Adiectum etiam illud est, quod huic temere superordinatus esse cognoscitur, qui non debuit ordinari, antequam Lupicinus in presenti positus aut confutatus aut certe confessus iuste possit subiacere sententie; ut uacantem locum, quemadmodum disciplina ecclesiastica exigit, is qui consecrabatur acciperet. Si qua [11 1Kb] uero alia emerserit causa, que ad statum ecclesiarum et ad concordiam pertineat [12 1Kb] sacerdotum, illic ob timorem Domini uolumus, ut modo uentilentur et de conponendis atque conpositis omnibus ad nos relatio plena mittatur; ut ea, que iuxta ecclesiasticum morem iuste et rationabiliter fuerint definita, nostra quoque sententia roborentur. Ex his enim possumus  cognoscere, qualiter de ceteris agatur, qualiter nos nil contra statuta maiorum egisse peniteat [13 1Kb] .

32. De laicis presumentibus disputare de religione [14 1Kb] . Ex sinodalibus statutis et imperatorum edictis ex libro 16. Theodosii imperatoris de his, qui super religione contendunt. Imperator [15 1Kb] ualentinianus, Theodosius et Arcadius AAA. una cum decreto episcoporum Tatiano [16 1Kb] prefecto pretorii. Nulli egresso ad publicum disceptandi de religione uel tractandi uel consilii aliquid deferendi [17 1Kb] patescat occasio. Et si quis posthec ausu [18 1Kb] graui atque dampnabili contra huiusmodi legem ueniendum esse crediderit uel insistere motu pestifere perseuerationis audebit, conpetenti pena et digno supplicio cerceatur. Data 16. Kal. lul. Theodosio augusto bis et Quinegio [19 1Kb] conss.

33. De [20 1Kb] epistola Leonis pape ad Theodericum [21 1Kb] Ciri episcopum directa [22 1Kb] . Illud, quod nobis propter  inprobitatem quorundam monachorum uerbo mandasti, specialiter predictorum patrum statuta firmantes statuimus, ut preter Domini sacerdotes ab episcopo eiusdem uidelicet loci electos nullus audeat predicare, siue sit monachus siue laicus, qui cuiuslibet scientie [23 1Kb] nomine glorietur.

34. De delatoribus. Ex concilio Helibertano. Delator si quis extiterit fidelis, et per delationem eius aliquis fuerit prescriptus uel interfectus, placuit eum nec in fine [24 1Kb] accipere communionem. Si leuior quoque causa fuerit, intra quinquennium accipere poterit communionem. Si catecuminus fuerit, per quinquennii tempora admittatur ad baptismum.

35. Clerici accusatores fratrum ad communionem recipiantur, non ad clerum. Ex concilio Cartaginis. Ut episcopi accusatores fratrum excommunicent; et si emendauerint uitium, recipiant eos ad communionem, non ad clerum.

36. De presidibus uel ceteris rem publicam agere  uolentibus, ne sine litteris episcopi sui communicent. Et cum contra disciplinam egerint [25 1Kb] , excommunicentur. Ex concilio Arelatense. De presidibus, qui fideles ad presidatum prosiliunt, ita placuit, ut cum promoti fuerint, litteras accipiant ecclesiasticas, id est communicatorias; ita tamen, ut in quibuscumque locis gesserint, ab episcopo eiusdem loci cura illis agatur; ut cum ceperint contra disciplinam agere [26 1Kb] , tum demum a communione excludantur. Similiter et de his, qui rem publicam agere uolunt.

37. Ut clerici uel laici in aliena ecclesia non communicent  sine litteris episcopi sui. Ex concilio Cartaginis. Cassius [1 1Kb] uelenensis episcopus dixit: Statuat grauitas uestra, ut unusquisque clericus uel laicus non communicet in alia plebe sine litteris episcopi sui.

38. Item in capitulo [2 1Kb] domni Karoli imperatoris. Si quis secularium tam maioris ordinis quam et inferioris peccatum egerit et uocatus sui episcopi auctoritate ad emendationem ac penitentiam uenire distulerit, tamdiu sit ab ecclesia extorris et a catholicorum consortio sequestratus, quousque quod inlicite commisit emendet, ac reatum suum usque ad satisfactionem canonice diluat, atque reconciliatione proprii episcopi diuinis precibus indulgentiam consequatur et ueniam, ecclesieque gremio, a cuius utero deuiauerat, peracta satisfactione ab eodem per satisfactionem [3 1Kb] emendatus episcopo canonice reddatur.

39. De honore et pace sancte ecclesie. Ut honor et pax a que iustitia sancte Dei ecclesie et seruorum  eius inlesus ab omnibus conseruetur.

40. De Dei sacerdotibus et ministris altaris. Ut Dei sacerdotibus et ministris altaris contra canonicam auctoritatem nulla lesio a quoquam fiat.

41. De concordia episcoporum et comitum. Ut episcopi et comites concordes sint; et comites eorumque ministri episcopis atque eorum ministris in omnibus adiutores existant.

42. [4 1Kb] De incendio et rapina. Ut incendium uel rapinam in nostro regno nullus faciat. Et fures uel raptores fortiter constringantur, ut nullis [5 1Kb] sua auferre audeant, nisi gratis tribuantur aut iusto censu exigantur.

43. De pace custodienda. Ut pax in nostro regno secundum morem parentum nostrorum omnibus conseruetur.

44. De puella uirgine uel uidua. Ut puellam uirginem uel uiduam nullus rapiat, nec facere uolentibus consentiat.

 45. De banno persoluendo. Ut ex his singulis bannus noster persoluatur, si a quoquam frustrata hec fuerint [6 1Kb] ; et fideiussores usque ad nostram presentiam fidissimos comitibus uel missis nostris horum corruptores singuli tribuant, ut [7 1Kb] iuxta Romanam legem hec corrigantur [8 1Kb] .

46. De negotio seculari. Ministri autem altaris Domini uel monachi nobis placuit ut a negotiis secularibus omnino abstineant. Multa sunt ergo negotia secularia [9 1Kb] ; de his tamen pauca perstrinximus. Ad [10 1Kb] que pertinet [11 1Kb] omnis libido, non solum in inmunditia carnis, sed etiam in omni carnali concupiscentia. Quicquid plus iusto [12 1Kb] appetit homo, turpe lucrum dicitur. Munera iniusta accipere uel etiam dare, pro aliquo seculari conquestu pretio aliquem conducere, contentiones et lites uel rixas amare, in placitis secularibus disputare, excepta defensione orfanorum aut uiduarum, conductores aut procuratores esse secularium rerum, turpis uerbi uel facti ioculatorem esse, uel iocum secularem diligere,  aleas amare, ornamentum inconueniens proposito suo querere, in deliciis uiuere uel [13 1Kb] gulam et ebrietatem sequi, pondera iniusta uel mensuras habere, negotium iniustum exercere, non tamen iustum negotium est cont adicendum propter necessitates diuersas; quia legimus sanctos apostolos negotiasse, et in regula sancti Benedicti precipitur preuidere, per quorum manus negotium monasterii transeat: canes et aues sequi ad uenandum, in omnibus, quibuslibet sit causis, superfluum esse. Ecce talia et his similia ministris altaris Domini necnon et monachis omnino contradicimus; de quibus dicit  apostolus: Nemo militans Deo implicat se negotiis secularibus.

47. De imitatione apostolica. Apostolus ait: Imitatores mei estote et obseruate eos, qui ita ambulant, sicut habetis formam nostram; non obseruantes [14 1Kb] eos, qui sunt inimici crucis Christi, quorum finis interitus, quorum deus uenter est, et gloria in confusione ipsorum, qui terrena sapiunt. Nostra autem conuersatio in celis est. Sicut Hieronymus in epistola ad Galatas ait: »Aemulantur autem [15 1Kb] bene, qui, cum [16 1Kb] uideant uel audiant esse in aliquibus gratias, dona uirtutesque, ipsi tales esse desiderant, et fidem, uitam atque industriam eorum, per que illa meruerunt, nituntur imitari, ut possint ea quoque bona emulatione digna consequi,« magis querentes spiritalia quam carnalia, ut perseueranti gradu ad finem boni operis peruenire possint. Augustinus in libro [17 1Kb] de agone christianorum, hanc sentenciam interpretans ait: Imitatores mei estote, sicut et ego Christi. Quare intellegendum, etiam ipsum apostolum in semetipso triumphasse  de potestatibus huius mundi, sicut de Domino dixerat, cuius se imitatorem esse profitetur. Imitemur ergo et nos illum, sicut hortatur, et castigemus corpus nostrum et in seruitutem redigamus, si mundum uolumus uincere. Aliquando quidem suo exemplo Christi nos [18 1Kb] fieri imitatores iubet dicendo: Imitatores mei estote, sicut et ego Christi. Aliquando quidem de se resipiscens ad Deum, ad ipsius nos imitationem hortatur dicens: Estote imitatores Dei, sicut filii carissimi. Iam uero demonstrans, quia nichil hanc imitationem ita pariat, quam si ita uiuat aliquis, ut bonum eius in commune proficiat atque uniuersis utiliora preuideat, adiunxit: Ambulate in caritate. Ideo cum dixisset, Imitatores mei estote, continuo de caritate disseruit, quia hec precipue uirtus homines Deo proximos facit.

48. De canonicis clericis, ut canonice uiuant. In omnibus igitur quantum humana permittit fragilitas decreuimus ut canonici clerici canonice uiuant,  obseruantes diuine scripture doctrinam et documenta sanctorum patrum, ut [19 1Kb] nil sine licentia episcopi sui uel magistri eorum composite agere presumant.

49. De his, qui seruos suos extra iudicem necant. Si quis seruum proprium sine conscientia iudicis occiderit, excommunicatione uel penitentia biennii reatum sanguinis emundabit.

50. De his, qui ad pacem non reuertuntur. Placuit, ut, sicut plerumque fit, quicumque odio aut longinqua inter se lite discesserint et ad pacem reuocari diuturna intentione nequiuerint, a ciuitatis primitus sacerdotibus arguantur. Qui si inimicitias deponere perniciosa intentione noluerint, de ecclesie cetu iustissima excommunicatione pellantur.

51. De his, qui intrant in ecclesiam et propter nimiam luxuriam suam a sacramento se abstinent. Si quis intrat in ecclesiam Dei et sacras scripturas non audit et pro luxuria sua auertit se a communione sacramenti et in obseruandis mysteriis declinat  constitutam regulam discipline, istum talem proiciendum de ecclesia catholica esse decernimus, donec penitentiam agat et ostendat fructum penitentie sue, ut possit communione percepta indulgentiam promereri.

52. De clericis uel laicis. De clericis uel laicis a communione submotis ab aliis non recipiendis episcopis.

53. De clericis aduersus inuicem negotia propria habentibus. Non oportet clericos habentes aduersus inuicem negotia proprium episcopum relinquere et ad secularia iudicia conuolare.

 54. De eo, qui ex ommunicatus ante audientiam communicare presumpserit Si quis excommunicatus ante audientiam communicare presumpserit, ipse dampnationem in se protulit.

55. De potente, qui aliquem expoliauerit. Si quis potentium quemlibet expoliauerit et admonente episcopo non reddiderit, excommunicetur.

56. Quod ecclesiarum omnium dotes ad episcopi ordinationem debeant pertinere. Multi contra canonum constituta sic ecclesias, quas edificauerint, postulant consecrari, ut dotem, quam eius ecclesie contulerint, censeant ad episcopi ordinationem non pertinere. Quod factum et in preterito displicet et in futuro prohibetur; sed omnia secundum constitutionem antiquam ad episcopi ordinationem et potestatem pertineant.

57. De his, que a fidelibus in parrochitanis basilicis offeruntur. De his, que parrochiis in terris, uineis, mancipiis atque peculiis quicumque [1 1Kb] fideles obtulerint, antiquorum canonum instituta seruentur,  et omnia in episcopi potestate consistant. De his tamen, que in altario accesserint, tertia pars [2 1Kb] fideliter episcopis deferatur.

58. De quatuor portionibus ecclesiasticis. Quod in unaquaque ecclesia, cui episcopus preest, quatuor tam de reditibus quam de oblatione [3 1Kb] fidelium fieri debeant portiones: ut una sit episcopi, alia clericorum, tertia pauperum, et quarta fabricis ecclesiasticis adplicetur.

59. De eo, qui anathematis penam parui duxerit. Ex epistola pape Gelasii. Ut si quis anathematis penam parui duxerit, etiam documento, quo se putat predium possidere, frustretur, liceatque cuilibet ecclesiastice persone uocem contradictionis adferre et cum fructibus preteriti temporis eadem predia alienata reposcere.

60. De his qui contemptores canonum extiterint laicis. Ut laici contemptores canonum excommunicentur, clerici honore priuentur.

 61. Ut populus ante completam missam et benedictionem acceptam egredi non presumat. Cum ad celebrandas missas in Dei nomine conuenitur, populus non ante discedat, quam misse sollempnitas conpleatur. Et ubi episcopus fuerit, benedictionem accipiant sacerdotis. Sacerdote autem uerbum in ecclesia faciente qui egressus de auditorio fuerit, excommunicetur.

62. De his, qui ecclesiastica ieiunia absque necessitate dissoluunt. Si quis eorum, qui continentie student, absque necessitate corporea tradita in commune ieiunia et ab ecclesia custodita superbiendo dissoluit stimulo sue cogitationis impulsus, anathema sit.

63. Ut sacramentum caticuminis non prebeatur. Item placuit, ut etiam per sollempnissimos paschales dies sacramentum corporis et sanguinis Domini caticuminis non detur, nisi solitum satis; quia si fideles per illos dies sacramenta non mutant, nec caticuminos  oportet mutare. Que forma etiam a publice penitentibus omnino sequenda est.

64. De his, qui rebaptizati uel reconfirmati sunt, quid sit agendum. De his, qui rebaptizati sine aliqua necessitate uel tormento lapsi sunt, placuit, ut circa eos illa Nicene sinodi statuta seruentur, que de preuaricatoribus constituta esse noscuntur; id est ut annis septem inter caticuminos orent, et duobus inter catholicos; et postea moderatione et clementia episcopi fidelibus in oblatione et eucaristia communicent. Quam formam sequantur et reconfirmati.

65. De clericis, qui ad secularium defensionem confugiunt propter districtionem episcopi. Placuit, ut clericus, si relicto officio suo propter districtionem  ad secularem [4 1Kb] fortasse confugerit et is ad quem recurrit, solatium defensionis [5 1Kb] inpenderit, cum eodem de ecclesie communione pellatur.

66. De turpiloquiis. Clericos scurriles et uerbis turpibus ioculares ab officio detrahendos.

67. De clericis, qui in conuiuio cantare presumpserint. Clerici inter epulas cantantes supradicte sententie seueritate cerceantur.

68. Ne clericus per creaturas iuret. Clericum per creaturas iurantem acerrime obiurgandum; si perstiterit in uitio, excommunicandum.

69. Ne ante horam diei tertiam quis ad conuiuium pergat nec ante benedictionem manducet. Non oportere [6 1Kb] clericos uel laicos religiosos ante sacram horam diei tertiam inire conuiuia, neque aliquando clericos nisi hymno dicto edere panem, et post cibos gratias auctori Deo referre.

70. Ut presbiter, si inconsulto episcopo agendam celebrauerit, honore priuetur. Ex concilio Cartaginis. Numidius episcopus Massilitanus [7 1Kb] dixit: In quibusdam  locis sunt presbiteri, qui aut ignorantes simpliciter aut dissimulantes audacter presente et inconsulto episcopo cum pluribus [8 1Kb] in domiciliis agunt agendam. Quod discipline incongruum esse cognoscit sanctitas uestra. Genilius episcopus dixit: Fratres et cepiscopi nostri digne suggestioni tue respondere propter ignorantiam non morantur. Ab uniuersis episcopis dictum est: Quisquis presbiter inconsulto episcopo agendam in quolibet loco uoluerit celebrare, ipse honori suo contrarius existit.

71. Ne presbiter benedictionem uel penitentiam in ecclesia dare presumat. Benedictionem super plebem in ecclesia fundere aut penitentem in ecclesia benedicere presbitero penitus non licebit.

72. Iudicio multitudinis ordinationes fieri non debere. Quod non sit permittendum turbis electiones eorum facere, qui sunt ad sacerdotium prouehendi.

73. Si qui clerici ab episcopis suis promoti contenderint [9 1Kb] , nec illic maneant, unde recedere noluerint.  Ex concilio Cartaginis. Placuit, ut quicumque clerici uel diaconi pro necessitatibus ecclesiarum non optemperauerint episcopis suis uolentibus eos ad honorem ampliorem in sua ecclesia promouere, nec illic ministrent in gradu suo, unde recedere noluerunt.

74. Ex decretis pape Gregorii iunioris, de incestis. Si quis consobrinam duxerit in coniugium, anathema sit. Et [10 1Kb] paulo post infert et dicit: »Si quis de propria cognatione uel quam cognatus habuit duxerit uxorem, anathema sit.« Et Dominus in lege diuina ait: Omnis homo ad proximam sanguinis sui non accedat, ut reuelet turpitudinem eius. Et paulo post: Nec accedat ad uxorem eius, qui sibi affinitate coniungitur. Item unde supra: »Nullus certi gradus consanguineam in coniugium accipiat aut sibi sceleratis nuptiis desideret copulari.« Item ex dictis episcoporum et imperatorum Theodosii et aliorum: »In septem gradibus omnia propinquitatum nomina continentur, ultra quos nec affinitas inuenitur nec  successio potest amplius prorogari.«

75. Item de incestis. Ex epistolis Gregorii pape sancto [11 1Kb] Bonifacio Mogontie archiepiscopo missis. Progeniem suam unumquemque usque ad septimam obseruare decernimus generationem, et quamdiu se agnoscunt affinitate propinquos [12 1Kb] , ad huius copule non accedere societatem. Et [13 1Kb] in sanctis canonibus spiritu Dei conditis de incestis habetur insertum: Incestis coniunctionibus nichil prorsus uenie reseruamus, nisi cum adulterium separatione sanauerint.« Incestos uero nullo coniugii nomine appellandos sanccimus; sed quibus inlicita coniunctio interdicitur, nisi hi sunt, quos sanctorum patrum decreta  coniugio copulari prohibent, habebunt ineundi melioris coniugii libertatem.

76. De sacramento catecuminis non dando in diebus sollempnibus pasche. Ut per sollempnissimos paschales dies sacramentum caticuminis non detur, nec eis, qui a liminibus ecclesie sunt exclusi, neque eis ante canonicam reconciliationem, qui publicam gerunt penitentiam, nisi benediccione salis

77. De his, qui solo conuiuio gentilium uel escis [1 1Kb] immolatitiis usi sunt [2 1Kb] . Qui conuiuio solo gentilium et escis immolatitiis usi sunt, possunt ieiuniis et manus inpositione purgari, ita ut deinceps ab idolothitis abstinentes sacramentorum Christi possint esse participes. Si autem aut idola adorauerunt aut homicidiis uel fornicationibus contaminati sunt, ad communionem eos nisi per penitentiam publicam non oportet admitti.

78. De familiaritate extranearum. Ut nullus familiaritatem extranearum mulierum presumat habere. Et qui inuentus fuerit, acrius [3 1Kb] corrigatur.

 79. Ne mulieres monasterium monachorum ingrediantur. Ut mulieres monasterium monachorum nullatenus ingrediantur.

80. Ut omnibus uespertinis et matutinis horis oratio dominica dicatur. Placuit, ut omnibus diebus post matutinas et uesperas oratio [4 1Kb] dominica a sacerdote proferatur.

81. De his qui sibimetipsis quoquo modo mortem inferunt; et de his qui pro suis sceleribus puniuntur [5 1Kb] . Placuit, ut hii, qui sibi ipsis aut ferro aut ueneno aut precipitio aut suspendio uel quolibet modo uiolenter inferunt mortem, nulla de [6 1Kb] illis in oblatione commemoratio fiat, neque cum psalmis ad sepulturam eorum cadauera deducantur; multi enim sibi cum ignorantia [7 1Kb] usurparunt. Similiter et de his placuit, qui pro suis sceleribus puniuntur.

82. De uerbo otioso. Omne uerbum otiosum, quod locuti fuerint homines, reddent rationem de eo in [8 1Kb] die iuditii; multo magis damnantur noxia uerba loquentes.  Otiosum quippe uerbum est, quod aut utilitate rectitudinis, aut ratione iuste necessitatis caret; attamen [9 1Kb] in die iudicii de eo rationem reddant [10 1Kb] .

83. De eo, qui hominem peremerit. Qui occiderit hominem, iuxta canonicam peniteat sanctionem, et ab ecclesia prius proiciatur; ubi prostratus in terram in cinere et cilicio in [11 1Kb] introitum et exitum populi semper iaceat humiliter postulans, ut pro se orare non dedignentur. Et hoc usque ad satisfactionem ecclesie et sacerdotum agat pane tantum et aqua fruens, nisi humanius erga eum episcopo agere placuerit, cuius ditioni subsistit.

84. De sartatectis ecclesiarum, que ex donis fiunt eisdem conlatis, ut in potestate episcopi reuocent [12 1Kb] , quecumque colligata fuerint. Quecumque pro sartatectis [13 1Kb] ecclesiis fuerint colligata, in potestate pontificis aut presbiteri uel seruientium sanctorum locorum secundum uoluntatem conferentis ad se debeant  reuocare. Quod si aliquis hec inde abstraxerit, rapuerit furatusue fuerit, uel ea fraudauerit aut uastauerit seu quocumque commento [14 1Kb] alienauerit, sciat se esse canonice excommunicatum, quoadusque [15 1Kb] ea, que abstulit, studeat reformare.

85. Ne presbiterum, diaconum, aut clericum aliquem ullus iudex secularis absque consensu episcopi sui distringat. Ut nullus iudex neque presbiterum neque diaconum aut clericum aut iuniorem ecclesie sine  scientia pontificis per se distringat aut condempnare presumat.

86. De libertis, ut a sacerdotibus defensentur. Liberti quorumcumque [16 1Kb] ingenuorum a sacerdotibus defensentur nec ad publicum [17 1Kb] ullatenus reuocentur.

87. Ne aliquis clericus pro quacumque occasione ex hoc [18 1Kb] extraneam mulierem in domo sua habeat. Nullus ergo deinceps clericorum pro occasione necessitatis uestes faciendi [19 1Kb] aut causa ordinandi domus extraneam mulierem in domo sua habere presumat.

88. Ex epistola [20 1Kb] beati Gregorii pape Bonifacio archiepiscopo missa, in [21 1Kb] qua inter cetera ita legitur decretum de uiduis [21 1Kb] . uiduas a proposito discedentes uiduitatis, super quibus nos consulere uoluit dilectio tua, frater carissime, credo te nosse a sancto apostolo Paulo et a multis sanctis patribus, nisi conuertantur, olim esse dampnatas; quas et nos apostolica auctoritate dampnandas et a communione fidelium atque a liminibus ecclesie arcendas fore censemus, usquedum  obediant episcopis suis et ad bonum, quod ceperunt, inuite aut uoluntarie reuertantur. De uirginibus autem non uelatis, si deuiauerint, a sancte memorie [22 1Kb] predecessore nostro papa Innocentio taliter decretum habemus: »He uero, que necdum sacro uelamine tecte tamen in proposito uirginali semper se simulauerunt permanere, licet uelate non fuerint, si nupserint, his agenda aliquanto tempore penitentia est; quia sponsio earum a Domino tenebatur. Si enim inter homines solet bone fidei contractus nulla ratione dissolui, quanto magis ista pollicitatio, quam cum Deo pepigit, solui sine uindicta non poterit?« et cetera. Nam si uirgines nondum uelate taliter penitentia publica puniuntur et a cetu fidelium usque ad satisfactionem excluduntur, quanto potius uidue, que perfectioris etatis et maturioris sapientie atque consilii existunt uirorumque consortio multotiens use sunt et uelari se permiserunt habitumque religionis assumpserunt,  et demum apostatauerunt atque ad priorem uomitum [23 1Kb] sunt reuerse, a nobis et ab omnibus fidelibus a liminibus ecclesie et cetu fidelium usque ad satisfactionem sunt eliminande et carceribus tradende; qualiter iuxta beatum apostolum Paulum tradentes huiusmodi hominem Satane in interitum carnis [24 1Kb] , ut spiritus saluus sit in die Domini. De talibus enim et Dominus per Moysen loquitur dicens: Auferte malum de medio uestri. De quibus et per prophetam ait: Letabitur iustus, cum uiderit uindictam; manus suas lauabit in sanguine peccatoris. De talibus namque eorumque similibus atque eisdem consentientibus, quia non solum qui faciunt, sed etiam qui facientibus consentiunt, rei sunt, Dominus per eundem prophetam Dauid loquitur dicens: uidebas furem et [25 1Kb] currebas cum eo, et cum adulteris portionem tuam ponebas; et multa talia, eorumque similia. Tales uero persone indubitanter adultere esse manifestantur; quoniam relicto immortali sponso ad anteriorem ut  canes ad proprium reuerse sunt uomitum, et apostate facte inlicita ac sacrilega se contagione polluentes uiris mortalibus se conglutinauerunt: que etiam iuxta eundem Paulum apostolum eo quod uiduitatis propositum dimiserunt, et fidem quam cum Deo pepigerunt frangere presumpserunt, atque primam fidem preuaricauerunt, sunt dampnande, a nobisque et uobis atque a reliquis nostri ordinis uiris, a singulis uidelicet sua in diocesi, a liminibus  ecclesie et a cetu fidelium usque ad satisfactionem, ut predictum est, sunt eliminande. A talium autem consortio et societate omnes fideles in omnibus abstinere mandamus. Super quibus etiam placuit, quousque in ipso detestando et inlicito atque sacrilego carnis contubernio perseuerant, ut nullus christianorum, nisi quibus proprius studio corrigendi iusserit episcopus, cum eis in quoquam communicet aut ad domum, in qua sunt, accedat; cum quibus etiam, ut iamdictus sanctus precipit apostolus, nulli fidelium cibum sumere licet. Quod si quis ex his quicquam temptare aut temerare presumpserit, pari cum eis excommunicationis sententia feriatur.

89. De decimis, que ecclesiis dantur, ne eas presbiteri uendere presumant. Ut non presumant presbiteri decimas [1 1Kb] uendere, que in pauperum et [2 1Kb] ecclesiarum usibus dantur, sicut hactenus mirabile dictu in horreis ueterate sunt [3 1Kb] ad thesaurorum cumulum. In cuius [4 1Kb] testimonio multi pauperum de manibus sacerdotum requirendi moriuntur. Sed ubi  Deo largiente abundauerint, ad sustentationem pauperum parentur tali in tempore.

90. De pauperibus a presbiteris colligendis. Ut presbiteri cotidie duos uel tres pauperes colligant ad lauandos pedes.

91. De prediis [5 1Kb] que presbiteri post ordinationem suam emerint. Ut presbiteri post ordinationem sue paupertatis predia comparantes testamenta ecclesiis confirment. Sin aliter, ut fraudatores remoueantur [6 1Kb] .

92. Ut presbiteri ad tractanda eorum ministeria ad ciuitates ueniant. Ut presbiteri singillatim sub dispositione episcopi in ciuitatibus ueniant ad tractanda ministeria [7 1Kb] .

93. De his, qui communicauerint, ut tribus horis suspendantur propter cibi commixtionem. Ut doceantur communicantes duabus uel tribus suspendere horis propter admixtionem cibi.

94. De satisfaccione cotidiana sacerdotum. Ut sicut  sine culpa nemo cotidie existit [8 1Kb] , ita sine cotidiana satisfaccione nullus esse debet, etiam sacerdotum uel christianorum.

95. De eo, qui sine consensu episcopi presbiterum de ecclesia eiecerit uel constituerit. De his, qui sine consensu episcopi presbiteros in ecclesiis suis constituunt uel de ecclesiis eiciunt, et ab episcopo uel a quolibet misso dominico admoniti obedire noluerint; ut bannum nostrum rewadiare cogantur et per fideiussores ad placitum nostrum uenire iubeantur. Et tunc nos decernamus, utrum nobis placeat, ut aut illum bannum persoluat [9 1Kb] aut aliam harmiscaram sustineat [10 1Kb] .

96. De ecclesiis inter heredes diuisis. De ecclesiis, que [11 1Kb] inter coheredes diuise sunt, consideratum est, quatinus si secundum prouidentiam [12 1Kb] et [13 1Kb] admonitionem episcopi ipsi coheredes eas [14 1Kb] uoluerint tenere, et honorare faciant: sin autem hoc contradixerint, ut in episcopi potestate maneat, utrum eas ita consistere permittat, aut reliquias exinde auferat.  Et ubi ad nostrum beneficium ecclesie pertinentes ita diuise inuente fuerint, ut describatur et nobis renuntietur.

97. De destructione ecclesiarum. De ecclesiis destructis, ut episcopi et missi inquisitionem faciant, utrum per neglegentiam aut impossibilitatem destructe sint. Et ubi neglegentia inuenta fuerit, episcopali auctoritate emendare cogantur, qui eas [15 1Kb] restaurare debuerant. Si uero per [16 1Kb] inpossibilitatem contigit, ut aut pluriores sint quam necesse sit, aut maioris magnitudinis quam ut ex rebus ad eas pertinentibus restaurari possint, episcopus modum inueniat,  qualiter congrue emendari et consistere possint.

98. Ne de manso ecclesie dato contra sanccita [17 1Kb] seruitium exigatur. De uno manso ad ecclesiam dato, de quo aliqui homines contra statuta sibi seruitium exigunt, quicumque pro hac causa accusatus fuerit, comes uel missi hoc, quod inde subtractum est presbiteris, cum sua lege restitui faciant.

99. De nonis et decimis, quas quidam dare neglegunt. De illis, qui nonas [18 1Kb] et decimas iam per multos annos aut ex parte aut ex toto dare neglexerunt, uolumus, ut per missos nostros constringantur, ut secundum capitularem priorem soluant unius anni nonam et decimam cum sua lege et insuper bannum nostrum. Et hoc eis denuntietur, quod quicumque hanc negligentiam iterauerit, beneficium, unde hec nona et decima persolui debuit, amissurum se sciat. Ita enim continetur in capitulare bone memorie genitoris nostri in libro primo [19 1Kb] : »Ut qui ecclesiarum beneficia habent, nonam et decimam ex eis ecclesie, cuius res sunt, donent. Et  qui tale beneficium habent et ad medietatem laborant, ut de eorum portione proprio presbitero decimas donent.« Item in capitulari nostro, in libro II, cap. 21 de eadem re: »De nonis quidem et decimis, unde et genitor noster et nos frequenter et in diuersis placitis admonitionem fecimus et per capitularia nostra qualiter hec obseruentur ordinauimus, uolumus atque iubemus, ut de omni conlaborato et de uino et feno fideliter [20 1Kb] et pleniter ab omnibus nona et decima persoluatur. De nutrimine uero pro decima, sicut actenus consuetudo fuit, ab omnibus obseruetur. Si quis tamen episcoporum fuerit, qui argentum pro hoc accipere uelit, in sua maneat potestate, iuxta quod ei et illi, qui hoc persoluere debet, conuenerit.«

100. De eo, qui decimam dare neglexerit ecclesie, cuius esse debet, alterique ecclesie eam dederit. Quicumque decimam abstrahit de ecclesia ad quam per iustitiam dari debet, et eam presumptiose uel propter  munera aut amicitiam uel aliam quamlibet occasionem ad alteram ecclesiam dederit, a comite uel a misso nostro distringatur, ut eiusdem decime quantitatem cum sua lege restituat.

101. De decimis a populo dandis. De decimis, que populus dare non uult, nisi quolibet modo ab eo redimantur, ab episcopis prohibendum est ne fiat. Et si quis contemptor inuentus fuerit, ut nec episcopum nec comitem audire uelit, si noster homo fuerit, ad presentiam nostram uenire compellatur; ceteri uero distringantur, ut inuiti ecclesie restituant, qui uoluntarie dare neglexerunt.

102. De his, qui ecclesias restaurare neglegant de rebus earum, quas in beneficium habent. Quicumque de rebus ecclesiarum, quas in beneficium habent, restaurationes earum facere neglexerint, iuxta capitularem anteriorem, in quo de operibus ac nonis et decimis constitutum est, sic de illis impleatur, id est in libro Iu, capitulo 38: »De opere namque et restauratione  ecclesiarum consideratum est, ut de frugibus terre et animalium nutrimine una cum aliis rebus omnibus pleniter persoluantur, ut fiat secundum preceptum euangelicum, ubi ait: Decimas omnium do que possideo; et reliqua. De opere uero uel restauratione ecclesiarum comes et episcopus siue abbas una cum misso nostro, quem ipsi sibi ad hoc elegerint, considerationem faciant, ut unusquisque eorum tantum inde accipiat ad operandum et restaurandum, quantum ipse de rebus ecclesiarum habere cognoscitur. Similiter et uassi nostri aut in commune tantum [21 1Kb] operis accipiant, quantum rerum ecclesiarum habent, uel unusquisque per se iuxta  quantitatem, quam ipse tenet. Aut si inter eos conuenerit, ut pro opere faciendo argentum donent, iuxta estimationem operis in argento persoluant; cum quo pretio rector ecclesie ad predictam restaurationem operarios conducere et materiam emere possit. Et qui nonas et decimas dare neglexerit, primum quidem illas cum lege sua restituat, insuper et bannum nostrum soluat: ut ita castigatus caueat, ne sepius iterando beneficium amittat.«

103. De his, qui agros dominicatos excolere neglexerint [1 1Kb] , ne [2 1Kb] nonas ex eis persoluant. De illo [3 1Kb] , qui agros dominicatos propterea neglexit excolere, ut nonas et decimas exinde non persoluat, et alienas terras ad excolendum propter hoc accipit, uolumus, ut de tribus annis ipsam nonam cum sua lege persoluat. Et si quis contemptor aut comitum aut missorum nostrorum propter hoc extiterit, per fideiussores ad palatium uenire conpellatur.

104. Item alia capitula [4 1Kb] . De beneficiis destructis hoc obseruetur, quod in capitulare priori continetur,  id est in libro 4 capitulo 36, de eo qui beneficium desertum fecerit [5 1Kb] . »Quicumque beneficium suum occasione proprii desertum habuerit, et intra annum, postquam ei a comite uel misso nostro notum factum fuerit, illud emendatum non habuerit, ipsum beneficium amittat.«

105. De malis scabinis ei iendis. Ut missi nostri ubicumque malos scabinos inueniunt, eiciant et totius populi consensu in locum eorum bonos eligant. Et cum electi fuerint, iurare faciant, ut scienter iniuste iudicare non debeant.

106. De melioribus et ueracibus eligendis. Ut in omni comitatu hi, qui meliores et ueraciores inueniri possunt, eligantur a missis nostris ad inquisitiones faciendas et rei ueritatem dicendam; et adiutores comitum sint ad iustitias faciendas.

107. De scabinis, qui propter munera aut amicitiam iniust iudicauerint. uolumus, ut quicumque de scabinis deprehensus fuerit propter munera aut propter  amicitiam uel inimicitiam iniuste iudicasse, ut per fideiussores missus ad presentiam nostram ueniat. De cetero omnibus scabinis denuntietur, ne quis deinceps etiam iustum iudicium uendere presumat.

108. De legitimis et rationabilibus commutationibus ecclesiarum Dei. Ubi commutationes tam tempore nostro quamque genitoris nostri legitime et rationabiles atque utiles ecclesiis facte sunt, permaneant. Ubicumque uero inutiles et incommode atque inrationabiles facte sunt, dissoluantur; et recipiat unusquisque, quod dedit. Ubi uero mortua manus interiacet, aut alia quelibet causa, que rationabilis esse uideatur, inuenta fuerit, diligenter describatur et ad nostram notitiam perferatur.

109. De eo, qui comprobatus fuerit testes in periurium scienter induxisse. Quicumque comprobatus fuerit de eo, quod scienter testes in periurium induxisset, sub fideiussione ad palatium nostrum uenire conpellatur, ut ibi [6 1Kb] cum fidelibus nostris consideremus, quid de tali homine [7 1Kb] faciendum sit.

 110. Ut nummos bonos nullus respuat. De bonis denariis, quos populus recipere non uult, uolumus, ut hoc oberuetur et teneatur, quod in priori capitulare nostro conscriptum est, id est in libro quarto [8 1Kb] : »Quicumque liber homo uel in emptione uel in debiti solutione denarium merum et bene pensantem recipere noluerit, bannum nostrum, id est sexaginta solidos, conponat. Si uero serui ecclesiastici aut fiscalini nostri aut comitum aut uasallorum nostrorum hoc facere presumpserint, sexaginta ictibus uapulent. Et si actores nostri aut aliorum uel aduocati  eos missis nostris uel comitibus iussi presentare noluerint, predictum bannum, id est sexaginta solidos, conponant.« Et ad hanc constitutionem nostram adimplendam episcopi et abbates, siue reliqui qui beneficia nostra habent, adiuuent comites in suis hominibus distringendis. Et si comites hanc nostram constitutionem neglexerint, hoc per missos nostros ad nostram noticiam perferatur.

111. De collectis malis omnimodis inhibendis. Collecte ad male faciendum fieri omnimodis prohibeantur; et ubicumque huiusmodi presumptiones facte fuerint, digna emendatione corrigantur. Et si per neglegentiam comitis uel facte sunt uel inemendate remanserunt, hoc ad nostram notitiam perferatur. Auctor uero facti si fuerit prepositus uel aduocatus siue centenarius uel qualibet alia dignitate predita [9 1Kb] libera persona, post legalem emendationem in loco factam sub fideiussoribus ad nostram presentiam ueniat. Multitudo uero, siue de seruis siue de liberis sit, legitima emendatione multetur.

 112. Ut pontes publici, qui destructi fuerint, iterum extruantur [10 1Kb] . De pontibus publicis destructis placuit nobis, ut hii, qui iussionem nostram in reparandis pontibus contempserunt, uolumus ac iubemus ut omnes homines nostri in nostram ueniant presentiam rationes reddere, cur nostram iussionem ausi sunt contempnere. Comites autem reddent [11 1Kb] rationem de eorum pagensibus, cur eos aut non constrinxerunt, ut hoc facerent, aut nobis nuntiare neglexerunt. Similiter et de iniustis teloneis, ubicumque accipiuntur, sciant se exinde nobis rationem reddituros.

113. De examine aque frigide. Ut examen aque frigide, quod hactenus faciebant, a missis nostris omnibus interdicatur, ne ulterius fiat [12 1Kb] .

114. De reuersione comitis et pagensium de hostili [13 1Kb] expeditione, ut ex eo die super quadraginta dies sit bannus resisus. Postquam comes et pagenses de qualibet [14 1Kb] expeditione hostili reuersi fuerint, ex eo die super quadraginta noctes sit bannus resisus [15 1Kb] ,  quod lingua Theodisca scatslegi [16 1Kb] , id est armorum depositio, uocatur.

115. De audientia regis. Et [17 1Kb] ut comites et missi dominici maximam curam habeant pauperum. Hoc missi nostri notum faciant comitibus et populo, quod nos in omni ebdomada unum diem ad causas audiendas et iudicandas sedere uolumus. Comites autem et missi nostri magnum studium habeant, ne forte propter eorum neglegentiam pauperes crucientur et nos tedium propter eorum clamores patiamur, si nostram gratiam hahere uelint. Populo autem dicatur, ut caueat de aliis causis se ad nos reclamare, nisi de quibus aut missi nostri aut comites eis iustitias facere noluerint.

116. De inferenda a uicariis uel aliis missis comitum exigenda. Quicumque uicarii uel alii ministri comitum tributum quod inferenda uocatur, maioris pretii a populo exigere presumpserit [18 1Kb] , quam a missis bone memorie genitoris nostri constitutum fuit,  hoc est duos solidos pro una uacca: hoc quod iniuste superposuit atque abstulit sibique retinuit, his quibus hoc tulit, cum sua lege restituat, et insuper fredum nostrum conponat et ministerium amittat.

117. De eo, qui propter cupiditatem rerum quemcunque propinquorum [19 1Kb] interfecerit. Quicumque propter cupiditatem rerum patrem aut matrem aut fratrem aut sororem uel nepotem aut alium propinquum suum interfecerit, hereditas interfecti ad alios suos legitimos heredes perueniat; interfectoris uero hereditas in fiscum redigatur. Ipse uero ordinante episcopo publice penitentie subdatur.

 118. De cuiuslibet propria uxore dimissa uel sine culpa interfecta. Quicumque propria uxore derelicta uel sine culpa interfecta, aliam duxerit, armis depositis, publicam agat penitentiam. Et si contumax fuerit, comprehendatur a comite et ferro uinciatur, et in custodiam mittatur donec res [1 1Kb] ad nostram notitiam deducatur.

119. De eo, qui res alienas cuilibet homini uendiderit. Quicumque res alienas cuilibet homini uendiderit, et ipse homo easdem res alicui alteri dederit siue uendiderit, et ipse qui tunc easdem res comparatas habet, per malum ingenium proprio filio aut alteri cuilibet necdum legitimos annos habenti iustitie tollende causa tradiderit; uolumus atque firmiter precipimus, ut si pater eiusdem paruuli uixerit, ipse intret in causam rationem reddendi pro filio suo. Si autem pater mortuus est, tunc legitimus eius propinquus, qui iuste ei tutor aut defensor esse uidetur, pro ipso rationem reddere conpellatur. Similiter de  aliis omnibus iustitiis ad eum pertinentibus; excepta sua legitima hereditate, que ei per successionem parentum suorum legitime euenire debuit. Quod si quis hanc nostram iussionem contempserit uel neglexerit, sicut de ceteris contemptoribus, ita de eo agatur. Is uero, qui easdem res primus inuaserit et iniuste uendidit, necnon et emptores, excepta sola persona paruuli, hoc, quod fraudulenter admiserunt, intra patriam emendare cogantur. Et postea sicut contemptores iussionis nostre sub fideiussoribus ad nostram presentiam uenire compellantur.

Anno feliciter 11 regni domni nostri Karoli gloriosissimi regis in mense Martio, qualiter congregatis in unum sinodali concilio episcopis, abbatibus, uirisque inlustribus, una cum comitibus, secundum Dei uoluntatem pro causis opportunis censentur [2 1Kb] decreta.

120. De metropolitanis. De [3 1Kb] metropolitanis, ut episcopi suffraganei eis adiutores [4 1Kb] sint, et ea, que  erga ministerium illorum emendanda cognoscunt, libenti animo emendent atque corrigant.

121. De episcopis ordinandis. De episcopis. Ubi in presens episcopi ordinati non sunt, sine tarditate ordinentur.

122. De monasteriis sub regula constitutis. Ut monasteria, que sub regula fuerint, sub regula uiuant. Similiter et monasteria puellarum ordinem sanctum custodiant. Et unaqueque abbatissa in suo monasterio sine intermissione resideat.

123. De potestate episcoporum super presbiteros et clericos. Ut episcopi de presbiteris et clericis infra illorum parrochiam potestatem habeant secundum canones.

124. De incestuosis hominibus. Ut episcopi incestuosos homines emendent et magnam diligentiam habeant ex eis. Sed et de uiduis infra suam parrochiam potestatem habeant ad corrigendum.

125. De alterius clerico episcopi non recipiendo nec  ordinando. Ut non liceat alterius clericum recipere nec ordinare ad aliquem gradum.

126. De homicidis, qui secundum legem mori debent. Ut homicide uel ceteri rei, qui legibus mori debent, si ad ecclesiam confugerint, non excusentur; et si se emendare [5 1Kb] noluerint, nullus eis uictus detur.

127. De decimis dandis. De decimis. Ut unusquisque suam decimam donet atque per iussionem episcopi dispensetur.

128. De latronibus ad placitum comitis exhibendis. Ut latrones de infra emunitatem [6 1Kb] illi iudices in comitis placitum presentent. Et qui hoc non fecerit, beneficium et honorem perdat. Similiter uassi nostri si hec non adimpleuerint, beneficium et honorem  perdant; et qui beneficium non habet, bannum soluat [7 1Kb] .

129. Ut periurium quis faciens manum perdat. De eo, qui periurium fecerit, ut nullam redemptionem soluat, sed manum perdat. Quod si accusator contendere uoluerit de ipso periurio, stent ad crucem; et si iurator uicerit, lege sua accusator emendet. Hoc uero de minoribus causis obseruandum. De maioribus uero rebus aut de statu ingenuitatis secundum legem custodiant.

130. De uindicta et iudicio latronum. De uindicta et iudicio in latrones facto testimonio episcoporum absque peccato comitis esse dicunt, ita tamen, ut absque inuidia aut occasione mala nichil aliud ibi interponatur nisi uera iustitia ad perficiendum. Quod ipse qui per odium uel malum ingenium nisi pro iustitia facienda hominem punierit, honorem suum perdat, et legibus, contra quem iniuste fecit, secundum penam quam intulit emendet.

 131. Ut regia sanccita inuiolate custodiantur. Ea uero, que bone memorie genitor noster in suis placitis et synodis constituit conseruare uolumus.

132. De rebus ecclesiarum, de quibus census exeunt, decime et none soluantur. De rebus uero ecclesiarum, unde nunc censa exeunt, decime et none cum ipso censo soluantur, et unde antea non exierunt, similiter none et decime dentur. De casatis [8 1Kb] uero sexaginta solidi quinque, de triginta solidi duo et dimidius, de quindecim transmissi [9 1Kb] quatuor. Et precarie modo renouentur. Et ubi non sunt scripte, fiat descriptio inter conuentores de uerbo nostro. Et qui predicta facere noluerint et spontanea uoluntate hec tria persoluere et precarias accipere citissime distulerint, perdant beneficia, que habebant; que tamen ecclesia, unde erant, absque ullius contradictione uel impedimento in perpetuum sibi uindicet.

133. Ut de cerariis ita fiat, sicut constitutum est.  De cerariis et tabulariis ac cartelariis [10 1Kb] ita fiat, sicut tempore longo decretum est.

134. Ne aliquis pro gildonia sacramentum facere audeat. De sacramentis pro gildonia inuicem coniurantibus, ut nemo facere presumat. Alio uero modo de illorum elemosinis aut de incendiis aut de naufragiis, quamuis conibentiam faciant, nemo in hoc iurare presumat.

135. Ut palatium pergentes nemo adsalire audeat. De iterantibus, qui ad palatium aut aliubi pergunt, ut eos per collectam nemo sit ausus adsalire. Et nemo herbam alterius defensionis tempore presumat tollere, nisi in hostem pergat aut missus noster sit.

136. De teloneis, sicut a longo decretum est, seruetur. De teloneis, qualiter antea forbanniti fuerunt, obseruetur, ut nemo tollat nisi quod ab antiquo tempore statutum erat.

137. De mancipiis non uendendis nisi in presentia rectorum. De mancipiis, ut non uendantur nisi aut in  presentia episcopi uel comitis aut in presentia archidiaconi aut centenarii aut uicedomini aut iudicis comitis aut ante bene nota testimonia. Et ut foris marcam nemo mancipia uendat. Et qui hoc fecerit, tantas uices bannum soluat, quanta mancipia uendidit. Et si non habet pretium, in wadium pro seruo semetipsum comiti donet, usque dum ipse bannum soluat.

138. De loricis extra regnum non uendendis. De bruniis, ut nullus foras nostro regno uendere presumat.

139. De comite iustitias non faciente. Si comes in suo ministerio iustitias non fecerit, missis nostris de suis exeniis seruiat, usque dum iustitie ibi facte fuerint. Et si uassus noster iustitias non fecerit, tunc  et comes et missus noster ad ipsius casam sedeant et de suo uiuant, usque iustitias faciat.

140. De eo, qui propter faidam [1 1Kb] pretium recipere noluerit. Si quis [2 1Kb] pro faida pretium recipere non uult [3 1Kb] , tunc ad nos transmittatur [4 1Kb] , ut nos ipsum [5 1Kb] , dirigamus ubi damnum nemini facere possit [6 1Kb] .

141. De eo, qui pro faida pretium soluere noluerit. Simili modo qui pro faida pretium soluere non uult et iustitiam exinde facere, in talem locum illum mittere uolumus, ut pro eodem maius damnum non crescat.

142. Quid agendum sit de latronibus. De latronibus ita precipimus obseruandum, ut pro prima culpa non moriatur, sed unum oculum perdat; de alia uero culpa nasus ipsius latronis truncetur; de tertia culpa, si se non emendauerit, moriatur.

143. Qualiter [7 1Kb] pro rege et exercitu eius hac instanti [8 1Kb] tribulatione a fidelibus in orationibus et eleemosinis Deo supplicandum sit. Capitulare qualiter institutum  est in hoc episcoporum consensu; id est ut unusquisque episcopus tres missas et tria psalteria, unum pro domno rege, et aliud pro exercitu Francorum, tertium pro presenti tribulatione; presbiter unusquisque missas tres; monachi et monache et canonici unusquisque psalteria tria; et biduanas omnes faciant tam episcopi quamque monachi et monache et canonici; sed et eorum infra casatum homines, uel qui potentes sunt. Et unusquisque episcopus, abbas et abbatissa, qui hoc facere potest, libram donet de argento aut ualente in elemosina; mediocres uero mediam libram; minores uero solidos quinque. Episcopi, abbates et abbatisse pauperes famelicos [9 1Kb] quatuor pro ista strictitate nutrire debeant usque ad tempora messium. Et qui tantum non possunt, iuxta quod possibilitas est, aut [10 1Kb] tres uel duos aut unum. Comes fortior [11 1Kb] libram de argento aut ualente donet in elemosina, mediocres uero dimidiam libram, de casatis centum solidos quinque,  de quinquaginta unciam unam [12 1Kb] ; et faciant biduanas et eorum homines atque eorum casatus uel qui hoc facere possunt. Et qui redimere ipsam biduanam uoluerit, fortiores comites uncias tres, mediocres [13 1Kb] denarios triginta, minores solidum unum. Et de pauperibus famelicis, sicut scriptum est, ipsi faciant. Hec omnia, si Domino placuerit, pro domino rege et exercitu Francorum et pro presente tribulatione missa sancti Iohannis sint completa.

144. Ne presbiter uel reliqui clerici aut ullus fidelium presumat decimas uendere uel donare aut pignorare ecclesieque quoquo modo alienare. Nullus presbiter aut diaconus uel quilibet clericus aut laicus decimas uendere aut dare uel pignorare aut indebitare presumat, antequam eas cum omni integritate fideliter collectas habeat et infra septa ecclesie, cui iure debentur [14 1Kb] , in suis utiliter graneis collectas habeat; et postea iuxta preceptum proprii episcopi secundum canonicas sanctiones atque decreta  beati Gelasii pape eas dispenset. Si quis autem hec paruipenderit uel infringere temptauerit, si quidem clericus fuerit, gradus sui periculo subiacebit; si uero monachus uel laicus fuerit, communione priuetur.

145. De prouidentia episcopi circa archidiaconos. Ut preuideant episcopi, ne cupiditas archidiaconorum culpas nutriat sacerdotum, quia multis modis mentitur iniquitas sibi.

146. De non eiciendis de sepulchris ossibus [15 1Kb] mortuorum. Ut nullus ossa mortuorum de sepulchris audacter eiciat.

147. De non iurando. Ut unusquisque caueat iurare,  quia periuri regnum Dei non possidebunt, sicut nec adulteri.

148. De prediis a presbiteris emptis, ecclesiis propriis confirmandis. Ut presbiteri pauperes ordinati predia conparantes ecclesiis confirment.

149. De satisfactione cotidianorum delictorum. Ut sicut sine culpa nemo cotidie, ita sine cotidiana satisfactione nullus esse debet, etiam sacerdotum.

150. De communicantium suspensione. Ut doceantur communicantes duabus uel tribus se suspendere horis propter admixtionem cibi.

151. De conuentu presbiterorum ad ciuitatem causa discendi. Ut presbiteri singillatim sub dispositione episcopi in ciuitates ueniant ad sua tractanda ministeria [16 1Kb] .

152. De pauperum collectione a presbiteris. Ut presbiteri cotidie duos uel tres pauperes colligant ad lauandos pedes.

153. De non uendendis ecclesiarum ecimis. Ut ulterius  non presumant presbiteri decimas uendere, que in pauperum et ecclesiarum usibus dantur, sicut hactenus mirabile dictu horreis ueterate sunt ad thesaurorum cumulum: in cuius rei testimonio multi pauperum de manibus sacerdotum requirendi moriuntur. Sed ubi Deo largiente abundauerint, ad sustentationem pauperum parentur famis tempore.

154. De formatis faciendis. Et ut sine formata nullus proficiscatur clericus. Ex concilio Africano uel Mileuitano, capitulo 30. Ut sine formatis nemo ad comitatum proficiscatur, uel qualiter fiant formate. Placuit, ut quicunque clericus propter necessitatem suam alicubi ad comitatum ire uoluerit, formatam ab episcopo suo accipiat. Quod si sine formata uoluerit pergere, a communione remoueatur. Quod si alicubi ei repentina necessitas orta fuerit ad comitatum pergendi, alleget [17 1Kb] apud episcopum loci eius ipsam necessitatem, et de hoc scripta eiusdem episcopi deferat. Formate autem, que a primatibus  uel a quibuscumque episcopis clericis propriis dantur, habeant diem pasche. Quod si adhuc eiusdem anni pasche dies incertus est, ille precedens adiungatur, quomodo solet Post consulatum in publicis gestis adscribi.

155. De clericis neglegentibus. Ex concilio Agatensi, capitulo 2. De contumacibus clericis et ad officium tardis. Contumaces uero clerici prout dignitatis ordo permiserit ab episcopis corrigantur. Et si qui prioris gradus elati superbia communionem fortasse contempserint aut ecclesiam frequentare uel officium suum implere neglexerint, peregrina eis communio tribuatur; ita ut cum eos penitentia correxerit, rescripti in matricula gradum suum dignitatemque recipiant.

156. De non pergendum clericis sine permissu episcopi ad iudices seculares. Ex concilio Agatensi, capitulo 32. Ut clericus inconsulto episcopo ad iudicem secularem non pergat. Clericus nequaquam presumat  apud secularem iudicem episcopo non permittente pulsare [18 1Kb] ; sed si [19 1Kb] pulsatus fuerit, non respondeat; nec audeat criminale negotium in iudicio seculari proponere. Si quis uero secularium per calumniam ecclesiam aut clericum fatigare temptauerit et uictus fuerit, ab ecclesie liminibus et a catholica communione, nisi digne penituerit, cerceatur.

157. Ne clericus uel monachus sine licentia episcopi sui proficiscatur. Ex concilio Agatensi capitulo 38. Ut sine epistola episcopi sui non liceat clerico uel monacho proficisci. Clericis sine commendatitiis epistolis episcopi sui licentia non pateat euagandi. In monachis  quoque presentis sententie forma seruetur. Quod si uerborum increpatione non emendauerit, etiam uerberibus statuimus eum coherceri.

158. Ne clericus sine permissu episcopi sui proficiscatur. Ex concilio Agatensi, capitulo 52. De clericis, qui sine epistola pontificis sui proficiscuntur. Presbiter aut diaconus uel clericus sine antistitis sui epistolis ambulans, communionem ei nullus impendat.

159. De his, qui in propriis prouinciis non communicant. Ex concilio Africano capitulo 18. Placuit, ut quicumque non communicans in propria prouincia, in aliis prouinciis uel transmarinis partibus ad communicandum obrepserit, iacturam communionis uel clericatus excipiat.

160. De patratoribus diuersorum malorum. Sunt sane diuersorum malorum patratores, quos et lex diuina inprobat et condempnat; pro quorum etiam diuersis sceleribus et flagitiis populus fame et pestilentia  flagellatur et ecclesie status infirmatur et regnum periclitatur. Et quamquam hec in sacris eloquiis satis sint exsecrata, nos necessarium preuidimus, iterum nostra ammonitione, exhortatione atque prohibitione precaueri omnino oportere; sicut sunt diuersarum pollutionum patratores, qua; cum masculis et pecoribus nonnulli diuersissimis modis admittunt; que incomparabilem dulcedinem piissimi Creatoris ad amaritudinem prouocantes tanto grauius delinquunt, quanto contra naturam peccant. Pro quo etiam scelere igne celesti conflagrate infernique hiatu quinque absorpte sunt ciuitates, necnon quadraginta et eo amplius milia stirpis Beniaminee mucrone fraterno confossa sunt. Hec porro indicia et euidentes uindicte declarant, quam detestabile et exsecrabile apud diuinam maiestatem hoc uitium extet. Scimus enim, quoniam talium criminum patratores lex Romana, que est omnium humanarum mater legum, igne cremari  iubet. uobis ergo omnibus terribiliter denuntiamus uestrisque cunctis ac uobis famulantibus atque subditis una uobiscum sub Dei districto iudicio atque fidelitate nostra precipimus, ab his caueri, et hec facientibus nec uerbis nec factis ullo modo consentire; quoniam qui talia agunt, apostolo pollicente regnum Dei non consequentur. Tempus namque est, ut multitudini pereuntis populi parcatis, qui [1 1Kb] sequendo exempla peccantis principis cadebat in puteum mortis: quia quantoscumque uel per bona exempla ad uitam celestis patrie contrahimus uel per mala exempla ad perditionem sequentes preibimus [2 1Kb] , de tantis procul dubio ab eterno iudice uel penas uel premia accepturi sumus. Si enim gens nostra, sicut per istas prouincias diuulgatum est et nobis in Francia et in Italia inproperatur et ab ipsis paganis inproperium est, spretis legalibus connubiis adulterando et luxuriando ad instar Sodomitane gentis fedam uitam duxerit: de tali commixtione meretricum estimandum est degeneres populos et  ignobiles et furentes libidine fore procreandos, et ad extremum uniuersam plebem ad deteriora et ignobiliora uergentem, et nouissime nec in bello seculari fortem nec in fide stabilem et nec honorabilem hominibus nec Deo amabilem esse uenturam: sicut aliis gentibus Hispanie, Prouincie et Burgundionum populis contigit, que sic a Deo recedentes fornicate sunt, donec ludex omnipotens talium criminum ultrices penas per ignorantiam legis Dei et per Sarracenos uenire et seruire permisit. Et notandum, quod in illo scelere aliud immane flagitium subterlatet,  id est homicidium. Quia dum ille meretrices siue monasteriales siue seculares male conceptas soboles in peccatis genuerunt, sepe maxima ex parte occidunt, non implentes Christi ecclesias filiis adoptiuis, sed tumulos corporibus et inferos miseris animabus [3 1Kb] satiant. Absit enim, ut pro talibus pereatis [4 1Kb] , et nos simul cum regno cadamus gloriaque totius regni pereat; quoniam ex precedentibus agnouimus, que secuturis, nisi preuisa fuerint, possunt euenire. Satius est quoque nobis talibus carere, quam cum his ruere, regnumque ab etnicis atque eius popularibus futuro tempore adnullari uel possideri. Scire enim uos cupimus, quicunque [5 1Kb] super his aut faciens aut libenter consentiens inuentus fuerit, nos eum iuxta predictam Romanam legem punire [6 1Kb] .

161. De eo, qui propria uxore derelicta uel sine culpa interfecta aliam ducit. Quicumque propria uxore derelicta uel sine culpa interfecta aliam duxerit, armis depositis publicam agat penitentiam. Et si contumax fuerit, comprehendatur a comite et ferro uinciatur  et in custodia mittatur, donec res ad nostram notitiam deducatur.

162. De eo, qui res alienas malo ingenio emptas filio suo aut cuilibet persone legitimos annos non habenti tradiderit. Quicumque res alienas cuilibet homini uindiderit, et ipse homo, qui easdem res comparatas habet, per malum ingenium proprio filio aut alteri cuilibet necdum legitimos annos habenti iustitie tollende causa tradiderit, uolumus atque firmiter precipimus, ut si pater eiusdem paruuli uixerit, ipse intret in causam rationem reddendi pro filio suo. Si autem ipse pater mortuus est, tunc legitimus eius propinquus, qui iuste ei tutor aut defensor esse uidetur, pro ipso rationem reddere compellatur: similiter de aliis omnibus iu titiis ad eum pertinentibus; excepta sua legitima hereditate, que ei per successionem parentum suorum legitime euenire debuit. Quod si quis hanc nostram iussionem contempserit uel neglexerit, sicut de ceteris contemptoribus, ita de eo agatur. Is uero qui easdem res primus  inuasit et iniuste uendidit, necnon et emptores, excepta sola persona paruuli, hoc quod fraudulenter admiserunt, intra patriam emendare cogantur, et postea sicut contemptores iussionis nostre sub fideiussoribus ad nostram presentiam uenire conpellantur.

163. Ut de uno manso ad ecclesiam dato nullum humanum exigatur seruitium. Quod qui fecerit, cum sua lege emendet. De uno manso ad ecclesiam dato, de quo aliqui homines contra statuta sibi seruitium exigunt, quicumque pro hac causa accusatus fuerit, comes uel missi hoc, quod inde subtractum est, presbiteris cum sua lege restitui faciant. Et quicumque de uno manso ad ecclesiam dato preter ecclesiasticum exegerit seruitium, episcopo uel comite distringente hoc legibus emendet.

164. De his, qui nonas et decimas uel restaurationes aut census dare neglegunt, ut hoc legibus emendent et  insuper bannum nostrum persoluant. De his, qui nonas et decimas iam per multos annos aut ex parte aut ex toto dare neglexerunt, uolumus, ut per missos nostros constringantur, ut secundum capitularem priorem soluant unius anni nonam et decimam cum sua lege et insuper bannum nostrum. Et hoc eis denuntietur, quod quicumque hanc neglegentiam iterauerit, beneficium, unde hec nona et decima persolui debuit, amissurum se sciat. Ita enim continetur in capitulare bone memorie genitoris nostri in libro I, capitulo 157, »ut [7 1Kb] none et decime legibus rewadientur et insuper bannus dominicus a neglegente  persoluatur. Ut qui [1 1Kb] ecclesiarum beneficia habent, nonam et decimam ex eis ecclesie, cuius res sunt, donent [1 1Kb] . Et qui tale beneficium habent, et ad medietatem laborant, ut de eorum portione proprio presbitero decimas donent.« Item [2 1Kb] in capitulari nostro in libro II, capitulo 21 de eadem re [2 1Kb] : »De nonis quidem et decimis, unde et genitor noster et nos frequenter et in diuersis placitis admonitionem fecimus et per capitularia nostra qualiter hec obseruentur ordinauimus, uolumus atque iubemus, ut de omni conlaborato et de uino et feno pleniter et fideliter ab omnibus nona et decima persoluatur. De nutrimine uero, quod in decima dandum est, sicut hactenus consuetudo fuit, ab omnibus obseruetur. Si quis tamen episcoporum fuerit, qui argentum pro hoc accipere uelit, in sua maneat potestate et iuxta quod ei et illi, qui hoc persoluere debet, conuenerit.«

165.  De his, qui decimam [3 1Kb] ecclesie iniuste, non secundum dispositionem episcopi cui debetur,  auferunt, et aliubi aut propter amicitiam aut propter munera dare presumunt. Quicumque decimam abstrahit de ecclesia, ad quam per iustitiam dari debet, et eam presumptiose uel propter munera aut amicitiam aut aliam quamlibet occasionem ad alteram ecclesiam dederit, a comite uel a misso nostro distringatur, ut eiusdem decime quantitatem cum sua lege restituat.

166.  De his, qui decimas nisi a se quoquo modo redimantur, dare neglegunt, ut firmiter distringantur, qualiter uel inuiti hoc emendent. Decimas que populus dare non uult, nisi quolibet [4 1Kb] modo ab eo redimantur, ab episcopis prohibendum est ne fiat. Et si quis contemptor inuentus fuerit, ut nec episcopum nec comitem audire uelit, si noster homo fuerit, ad nostram presentiam uenire compellatur; ceteri uero distringantur, ut inuiti ecclesie restituant, qui [5 1Kb] uoluntarie dare neglexerunt.

 167.  De his, qui restaurationes ecclesiarum earumque domorum facere uel decimas et nonas dare neglegunt, si se non correxerint, ut beneficia perdant. Quicumque de rebus ecclesiarum, quas in beneficium habent, restaurationes earum facere neglexerint, iuxta capitularem anteriorem, in quo de operibus ac nonis et decimis constitutum est, sic de illis adimpleatur, id est, in libro Iu, capitulo 38. »De opere uero uel restauratione ecclesiarum comes et episcopus siue abba una cum misso nostro, quem ipsi sibi ad hoc elegerint, considerationem faciant, ut unusquisque eorum tantum inde accipiat ad operandum  et restaurandum, quantum ipse de rebus ecclesiarum habere cognoscitur. Similiter et uassi nostri aut in commune tantum operis accipiant, quantum rerum ecclesiasticarum habent aut unusquisque per se iuxta quantitatem quam ipse tenet. Aut si inter eos conuenerit, ut pro opere faciendo argentum donent, iuxta estimationem operis in argento persoluant: cum quo pretio rector ecclesie ad predictam restaurationem operarios conducere et materiam emere possit. Et qui nonas et decimas dare neglexerit, primum quidem illas cum lege sua restituat, insuper et bannum nostrum soluat; ut ita castigatus caueat; ne sepius iterando beneficium amittat.«

168.  Ut hi, qui terras dominicatas propterea excolere nolunt, ut nonas et decimas inde non soluant, pleniter constringantur, ut hec de tribus annis legibus persoluant. De illis, qui agros dominicatos propterea neglegunt excolere, ut nonas et decimas exinde non persoluant, et alienas terras ad excolendum  propter hoc accipiunt, uolumus, ut de tribus annis ipsam nonam et decimam cum sua lege persoluant. Et si quis contemptor aut comitis aut missorum nostrorum propter hoc extiterit, per fideiussores [Cod. G, sub fideiussoribus] ad palatium uenire compellatur.

169.  De teloneis, ubi non exigantur. Statutum est, ut ubi tempore aui nostri domni Pippini consuetudo fuit teloneum dare, ibi et in futurum detur; nam ubi nouiter inceptum est, ulterius non agatur. Et ubi necesse non est fluuium aliquem ponte transmeare, uel ubi nauis per mediam aquam et sub ponte ierit et ad ripam non appropinquauerit, nec ibi aliquid emptum uel uenundatum fuerit, ulterius teloneum non detur. Et nemo cogat alium ad pontem ire, ubi iuxta pontem aquam transmeare potest. Et qui ulterius in talibus locis, uel de his, qui ad palatium seu in hostem pergunt, teloneum exactauerit, cum sua lege ipsum teloneum reddat,  et bannum nostrum, id est sexaginta solidos, componat.

170.  De rebus ecclesie, que absque ulla repetitione ab eadem ecclesia per triginta annos possesse sunt, ut nulla testimonia super hanc deinceps possessionem recipiantur. Ut de rebus ecclesiarum, que ab eis per triginta annorum spatia sine ulla interpellatione possesse sunt, testimonia non recipiantur, sed eo modo contineantur, sicut res ad fiscum nostrum pertinentes contineri solent.



B. CAROLI MAGNI DIPLOMATICI CODICIS SECTIO SECUNDA.---PRIuILEGIA.





DE REBUS ECCLESIASTICIS DIPLOMATA, FUNDATIONES, PRIuILEGIA ET PIAE DONATIONES.



I. PRIuILEGIA QUAE AD PARTES GALLIAE SPECTANT.



I. Diploma Caroli Magni pro Gorziensi monasterio .
.


Carolus gratia Dei rex Francorum, uir illustris, omnibus episcopis, abbatibus, comitibus, etiam missis, atque uniuersis fidelibus nostris, tam presentibus quam futuris. Si petitiones sacerdotum atque seruorum Dei, in quo nostris auribus suggesserunt, ad effectum perducimus, regiam mansuetudinem exercemus, atque pro salute anime, et stabilitate regni nostri, Domini misericordiam exorent, eorum animos exhortamur. Igitur solertia uestra nouerit, uenerabilem uirum Theomarum abbatem, ad nostram aduenisse presentiam, qui detulit nobis priuilegium  sancte recordationis Chrodegangi archiepiscopi Metensis urbis, quod circa monasterium Gorzie, ubi usque ad finem seculi habitantibus conscripserat, ubi legebatur insertum, qualiter per consensum et uoluntatem domini et genitoris nostri Pipini quondam regis, etiam et consensu suorum sacerdotum et clericorum, supradictum monasterium in nominibus apostolorum Petri et Pauli constat edificatum, ubi et postea sanctissimi corpus Gorgonii Roma delatum condidit; ea scilicet conditione, ut in ipso monasterio monachi secundum ordinem et regulam sancti Benedicti perpetuis temporibus uiuerent, atque pro se et pro aliis Domini misericordiam indesinenter exorarent. Tamen ad confirmandum huius boni operis certamen, cognouimus diuersas res ad eundem sanctum  locum, prefatum episcopum delegasse, atque ita confirmasse, ut deinceps nec ab ipso episcopo suo, siue successoribus et archidiaconis, seu ceteris ecclesie coadiutoribus aliquo tempore fuisse irruptum. Unde asserit prefatus Thomarus abbas, suique monachi, hoc priuilegium confirmatum, et hec omnia quieto ordine se possidere; sed pro pietatis studiis petiit celsitudinem nostram, ut circa prefatum monasterium, eiusque rectores, nostram denique confirmationem pro mercedis augmento conscribere atque confirmare uellemus, cuius petitionem denegare nequiuimus, sed libenti animo hanc prestitisse et confirmasse cognoscite. Precipientes enim iubemus, ut inspectum iam dictum priuilegium, sicut per eundem declaratur, sicut ab ipso episcopo per consensum et  uoluntatem domini genitoris nostri, seu sacerdotum ac clericorum factum est, quod sanctissimi episcopi in publica confirmarunt synodo, ita cum Dei et nostra gratia sit in omnibus confirmatum, et neque a pontificibus Metensium, aut reliquis eiusdem ecclesie rectoribus, ea que in hoc priuilegio continentur, confracta, nec quomodo aliquando perruptum sit, sed sicut prefatus pontifex pro laude et seruitio Cunctipotentis, ad prefatum sanctum locum adordinauit, pro communi scilicet sua, regnique atque Francorum mercede, nostris et futuris temporibus perduret, quatenus melius delectet eiusdem ecclesie rectores, cum ipsa sancta turba monachorum, pro salute patrie, uel stabilitate regni nostri Domini misericordiam deprecari.

 Signum Caroli gloriosissimi regis.



II. Diploma Caroli Magni quo prioratum sancti Deodati donat monasterio sancti Dionysii .


Carolus gratia Dei rex Francorum uir inluster. Quicquid enim ad loca ecclesiarum Dei beneuola deuotione concedimus, hoc nobis ad salutem anime nostre proficere credimus, maxime ad illa loca, ubi parentes nostri requiescere uidentur, hoc adimplere studemus. Quapropter notum sit omnibus fidelibus nostris presentibus et futuris, eo quod nos, ob amorem Dei et mercedis nostre augmentum, donamus ad casa sancti domni Dionysii martyris, ubi ipse domnus preciosus cum sanctis sociis in corpore requiescit,  et domnus genitor noster Pippinus rex requiescere uidetur, et nos, si Deo placuerit, sepelire cupimus, donatumque ibidem ad ipso sancto loco esse uolumus, et ubi Folleradus abbas et custos preesse dignoscitur, hoc est monasterio aliquo qui nuncupatur a sancto Deodato, infra uosago sylua, sicut eum domnus et genitor noster Pippinus in sua inuestitura tenuisse comprobatum est, ea uidelicet ratione, ut semper ipsi fratres decem ac quindecim per uices ibidem ipsum locum custodire debeant, et ibi assidue in psalmis et missas, et ceteris obsecrationum orationibus, uel peculiares orationes pro nobis et pro domno atque glorioso genitore nostro Dominum preces exorare die et nocte non desistant. Propterea hanc preceptionem nostram ad ipsa casa  sancti et domni Dionysii conscribere iussimus, ut ab hac die rectores ipsius monasterii predicto monasterio cum omnibus ad se pertinentibus ex nostra indulgentia presentaliter recipiant ad possidendum, ita ut deinceps ipsum locum habeant uel teneant absque ullius contrarietate uel calumnia. Et ut hec nostra preceptio uel confirmatio nostris et futuris temporibus firma et stabilis perdurare debeat, manu propria subter decreuimus roborare, et de annulo nostro sigillare iussimus.

Signum Caroli gloriosissimi regis.

Hitherius recognouit.

Data Idus Ianuarii anno primo regni nostri. Actum Aquisgrani palatio publico in Dei nomine feliciter. Amen.



III. Diploma Caroli magni pro monasterio Corbeiensi .



Carolus rex Francorum uir inluster. Si ea que ab anteriorum regum quondam nostrorum ad loca sanctorum uel pro opportunitate seruorum Dei fuit concessum atque indultum, nostris oraculis affirmauimus, regum consuetudinem exercemus, et nobis ad mercedem uel stabilitatem regni nostri pertinere confidimus. Igitur uenerabilis Hado de monasterio Corbeia, quod ponitur in pago Ambianensi, quod antecessores nostri Clotharius quondam rex, uel Baltheohildis regina eorum opere a fundamento construere preceperunt, clementie regni nostri suggessit  eo quod prefatus princeps talem ad ipsum monasterium per eorum preceptiones concessissent licentiam, ut omnes res tam quod ipsi ibidem pro eorum mercede uisi firmasse fuerunt, quam etiam a succedentibus regibus, uel a quibuslibet Deum timentibus hominibus fuerit additum uel collatum, aut ab ipsis custodibus prefati monasterii per quodlibet ingenium fuerit attractum in quibuslibet pagis uel territoriis, hoc pars ipsius monasterii sub integra emunitate, absque introitu iudicum uel fisci publici repetitionibus, possidere omni tempore quieto ordine deberet. Unde et ipsas preceptiones antecessorum nostrorum, seu et confirmationes Childerici, Theoderici, Chlodouei, Childeberti, Dagoberti, Pippini, quondam regum, necnon et genitoris nostri,  ipse abba ex hoc in presenti nobis protulit legendas; et ipsum beneficium ab eo tempore usque nunc asserit esse conseruatum: sed pro firmitatis studio petiit celsitudinem nostram ut hoc ipsum ad suprascriptum monasterium nostra plenius auctoritas deberet confirmare. Cuius petitionem gratanti animo prestitisse et confirmasse, et in omnibus concessisse cognoscite. Quapropter per presentem iubemus ac decernimus iussionem, ut quicquid ab anterioribus nostris ad memoratum monasterium in quibuslibet locis uel territoriis fuerit concessum atque indultum,  seu a Domini timentibus noscitur fuisse additum uel collatum aut per quodlibet ingenium ab ipsis abbatibus inibidem Deo seruientibus fuit attractum, aut inantea ibidem, Deo auxiliante, a quibuslibet hominibus fuerit melioratum uel augmentatum, tam quod presenti tempore pars ipsius monasterii possidere uel dominare uidetur, quam et inantea, Domino adiuuante, ibidem fuerit per quelibet strumenta cartarum collatum aut attractum, inspectis ipsis preceptionibus memoratorum principum, sub integra emunitate absque introitu iudicum ualeant quieto ordine tenere uel possidere: ita ut nullus iudex publicus in curtes ipsius monasterii, uel homines qui supra terras commanere uidentur, nec ad causas audiendas, nec ad freda exigenda, nec paratas aut  mansiones faciendas, nec ullas redhibitiones de parte fisci nostri requirendas aut accipiendas, ingredi omnino presumat: sed sub integra emunitate, ut diximus, cum omnibus fredis concessis, nostris et futuris temporibus quieto ordine ualeant possidere uel dominare, ut melius delectet seruos ipsos Dei pro stabilitate regni nostri Dei misericordiam deprecari. Et ut hec preceptio firmior habeatur, uel per tempora in omnibus conseruetur, manus nostre subscriptionibus subter eam decreuimus roborare.

Itherius recognouit et subscripsit.

Data sub die XuII Calendas Aprilis, anno 1 cum regnare cepi. Actum Andriaca uilla in nomine Domini.



Iu. [a 1Kb] Diploma Caroli Magni pro Andegauensi S. Albini monasterio 



Carolus rex Francorum uir illuster, omnibus nostris, etc. Igitur magnificus uir Guntharus rector de monasterio S. Albini, qui est constructus prope muros Andecauis, uel clerici de ipsa ecclesia peculiaris patroni nostri ad nostram accedentes presentiam, clementie regni nostri suggesserunt eo quod antecessores nostri, seu etiam domnus ac genitor noster beate memorie Pipinus quondam rex per illorum auctoritates eorumque manibus suscriptas . . . ut quasdam uillas eiusdem abbatie canonicis ipsius  loci deputatas denuo per celsitudinis nostre auctoritatis suscriptum nos etiam eisdem usibus perpetua lege habendas easdem confirmare dignaremur: quarum scilicet uillarum ista sunt nomina: Maironnus, Clementiniacus, Papirius, Prunarius, Sabiacus, Multonacus, Monasteriolum, et uinea que infra consistit Monasterium: piscationem a porta [b 1Kb] Canciacense usque ad insulam que nuncupatur uirelista. Et hoc per annos singulos constituit, ut dentur pretaxatis fratribus ex uilla [c 1Kb] uistiniaco de sale modios centum. Unde etiam, ueluti presignatum est, altitudinis nostre preceptum hoc fieri iussimus,  per quod precipimus ut prenominate res cum omni integritate, et sine cuiuspiam rectorum prefati loci minoratione, usibus et stipendiis Dei seruorum in eodem loco Christo famulantium deputate habeantur. Interea etiam constituimus ut numerus fratrum ultra quinquagenarium numerum ab aliquo eorum abbate ullo unquam tempore non augeatur. Et huc hoc nostre auctoritatis preceptum firmius habeatur, et per futura tempora a successoribus illius et fidelibus sancte Dei Ecclesie melius credatur, et diligentius conseruetur, de annulo nostro subter iussimus sigillari.

Signum Karoli gloriosissimi regis.

Hiterius recognouit.

Data in mense Madio, anno primo regnante Karolo  gloriosissimo rege Francorum. Actum [a 1Kb] Murnaco.



u. Diploma Caroli Magni pro immunitate cenobii Sithiensis .


Karolus gratia Dei rex Francorum, uir illuster. Si facta antecessorum nostrorum regum quod loca sanctorum prestiterunt uel concesserunt, per nostris oraculis confirmamus, regia consuetudine exercemus, et nobis ad laudem uel stabilitatem regni nostri in Dei nomine pertinere confidimus. Igitur uenerabilis uir Hardradus abba de monasterio Sithiu, qui est in pago Teruaninse in honore sancte Marie genitricis Domini nostri Iesu Christi, necnon et sancti  Petri et Pauli apostolorum uel ceterorum domnorum sanctorum constructus, ad nostram accedens presentiam, clementie regni nostri suggessit eo quod antecessores regni nostri reges de omnes curtes uel uillas ipsius monasterii, quicquid eodem tempore possidebant, aut adhuc inantea ex munere regum, uel collata populi, seu de comparato, aut de quolibet attracto in quibuslibet pagis atque territoriis inibi erat additum uel collatum, integra emunitate antecessoribus suis uel ad monasterium Sithiu concessisset, ut nullus iudex publicus ibidem ad causas audiendas, aut freta exactanda, uel fideiussores tollendos, uel mansiones aut paratas faciendas, nec homines ipsius monasterii tam ingenuos quam et seruientes, qui super terras suas commanent, distringendos,  nec ullas redhibitiones requirendas, nec exactandas, iudiciaria potestas ibidem ingredere non presumat quoquam tempore; nisi quod sub emunitatis munere omni tempore cum omnes freto uel bannos concessos pars ipsius monasterii perenniter debeat possidere. Unde preceptionem antecessorum nostrorum se ex hoc pre manibus habere affirmat, et quod ipsa beneficia concessa ab eo tempore usque  nunc uideantur esse conseruata. Sed pro integra firmitate petiit celsitudini nostre supra memoratus abba, ut hoc circa ipsum locum pro nostra auctoritate plenius confirmare deberemus: cuius petitioni pro mercedis nostre auctmentum, uel reuerentia ipsius sancti loci ita prestitisse et in omnibus confirmasse cognoscite. Precipientes enim ut quicquid constat de ipsa emunitate, sicut superius est comprehensum, antecessores nostri iuste et rationabiliter concesserunt uel confirmauerunt, et de eo tempore usque nunc recto tramite fuit conseruatum: ita et inantea per nostrum preceptum plenius in Dei nomine sit conseruatum, inspectas istas preceptiones suprascriptorum principum, sicut per easdem declaratur, circa ipsum abbatem Hardradum,  uel successores ad ipsum monasterium Sithiu omni tempore ipsa beneficia concessa in omnibus ualeant esse conseruata; et nullam refragationem, nec ullum impedimentum a iudicibus publicis exinde quoquam tempore habere non pertimescant: unde ipsa congregatio pro stabilitate regni nostri, uel salute patrie Domini misericordiam iugiter debeant exorare. Et ut hec auctoritas firmior habeatur, et in omnibus conseruetur, manus nostre suscribtionibus eam decreuimus roborare.

Signum Karoli gloriosissimi regis.

Data mense Iulio, anno primo regni nostri. Actum [b 1Kb] Andiaco.



uI. Diploma Caroli Magni pro Andegauensi [c 1Kb] S. Stephani ecclesia .



Karolus gratia Dei rex Francorum, uir illuster, omnibus agentibus, tam presentibus quam futuris. Tunc nostra celsitudo fundamenta sui culminis corroborat, quando ad petitiones sacerdotum et seruorum Dei, quod pro illorum quiete uel iuuamine pertinet, obaudimus, et hoc nobis ad mercedem uel stabilitatem regni nostri in Dei nomine pertinere confidimus. Ideoque cognoscat magnitudo seu utilitas uestra, quod apostolicus uir Mauriolus episcopus Andecauensis ciuitatis de monasterio S. Stephani, quod sub urbe ipsius ciuitatis prope murum constructum est, nobis suggessit qualiter antecessores nostri reges ipsum monasteriolum ad lumen ecclesie S. Mauritii concesserunt, et ut nos modo per mercedis  nostre augmentum tale beneficium ei concedere deberemus, ut in locella ipsius monasterii, in quibuscumque pagis uel territoriis ea uidetur habere, nullus iudex publicus, nec ad causas audiendas, nec ad infrendas uel freda exigenda, nec hostilitates uel mansiones aut paratas faciendas, nec ad ullas redibitiones requirendas ingredi audeat: sed quod fisco a longo tempore fuit consuetudo ad exactandum,  pro nostro augmento sub emunitatis nomine in luminaribus S. Mauritii gloriosi martyris concedere deberemus: quod ita et fecimus. Quapropter per presentem preceptionem decernimus et omnino iubemus, ut nec uos, nec iuniores uestri, nec successores eorum, nec quilibet de partibus iudicum fisci nostri, in quibuslibet pagis ac territoriis ipsa cella S. Stephani locella tenere uidetur, sicut superius diximus, nec infrendas uel freda exigenda, nec ad hospitalitates aut mansiones uel paratas faciendas, nec ad ullas redibitiones requirendas, et nec ad iuniores suos exactare nec offerre penitus non requirant, nisi ut diximus, pro mercedis nostre augmento in luminaribus S. Mauritii sub emunitatis nomine, ubi ipse Mauriolus episcopus custos esse  uidetur, ei proficiat in augmentum. Et ut hec preceptio firmior habeatur, et melius per tempora conseruetur, manus proprie subscriptionibus subter eam decreuimus roborare.

Signum Karoli gloriosissimi regis.

Hitherius recognouit.

Data mense Martio, anno 11 regni nostri. Actum Haristalio palatio publico, feliciter. Amen.



uII. Diploma Carolomanni pro monasterio Honaugiensi .


Carolomannus gratia Dei rex Francorum, uir illuster, omnibus episcopis, abbatibus, ducibus,  comitibus, domesticis, uicariis, centenariis uel omnibus missis nostris discurrentibus, tam presentibus quam et futuris. Cognoscatis quod maximum regni nostri augere credimus munimentum, si beneficia opportuna per loca ecclesiarum beneuola deliberatione concedimus, ac Domino protegente stabiliter perdurate confidimus. Igitur nouerit solertia uestra quod nos ad petitionem uenerabilis uiri Stephani abbatis tale pro eterna retributione beneficium uisi sumus indulsisse, ut in uillas uel res Ecclesie S. Michelis archangeli de monasterio, quod est constructum in insula Rheni que uocatur Ilonaugia, quas presenti tempore aut nostro aut cuiuslibet munere habere uidetur, uel quas deinceps in iure ipsius sancti loci uoluerit diuina pietas ampliare,  nullus iudex publicus ad causas audiendum, uel freda undique exigendum, quocunque tempore non presumat ingredi: sed predictus Stephanus uel successores sui nec ulla publica iudiciaria potestas propter nomen Domini uel S. Michelis sub integre emunitatis nomine ipsas res ualeat dominare. Precipientes ergo iubemus ut neque uos, neque iuniores, aut successores uestri, nec ulla publica iudiciaria potestas quocunque tempore in uillas, ubicumque in regno nostro, ipsi Ecclesie aut regia aut priuatorum uel bonorum hominum largitate collatas, uel que inantea per Deum timentes fuerint collate, ad audiendas altercationes ingredi, aut freda de qualibet causa exigere, nec mansiones aut paratas uel fideiussores tollere presumatis; sed quicquid exinde  deseruientibus, qui sunt infra agros uel uineas, seu super terras predicte Ecclesie per manum agentium eorum ad ipsam ecclesiam proficiat in perpetuum: et quod nos propter nomen Domini, et anime nostre remedium, seu nostram subsequentem progeniem plena deuotione indulsimus, nec regalis sublimitas, nec quorumlibet iudicum seria cupiditas refragare tentet. Et ut presens auctoritas tam presentibus quam futuris temporibus inuiolata Deo adiutore permaneat, manu nostra subter eam decreuimus affirmare.

Signum Karolomanni gloriosissimi regis.

Maginarius recognouit et subscripsit.

Data in mense Martio, anno 11 regni nostri. Actum Theudone-uilla palatio, in Dei nomine feliciter.



uIII. Charta Carolomanni regis, qua uillas Faberolas et Norontem cenobio Dionysiano confert .



Carolomannus gratia Dei rex Francorum, uir inluster. Et quia monente Scriptura ita oporteat unumquemque constanter preparari, quatenus ueniente in conspectu superni Iudicis illam mereatur Domini piam uocem audire, unde omnes iusti ex bonis actibus erunt gauisi; quapropter nos salubriter, ut credimus, considerantes qualiter ex terrenis rebus, quibus superna gratia nobis affluenter in hoc seculo largire dignata est, saltim uel in  pauperibus ex hoc tribuere deberemus, unde misericordiam Altissimi adipisci ualeamus. Idcirco cedimus atque donamus pro anime nostre remedium, uel pro genitore nostro quondam Pippino, ad monasterium Sancti Dionysii martyris, ubi pretiosus domnus cum sociis suis corpore requiescit, donatumque ad prefato sancto loco esse uolumus, hoc est uillas quod ipse genitor noster per manus nostras ad ipsa casa Dei dudum delegauerat, nuncupantes Faberolas, qui ponitur in pago Madriacense, et Noronte in pago Carnotino, cum omni integritate, uel appendiciis earum, ad ipso monasterio, uel monachis ibidem degentibus, seu ad luminaria ipsius ecclesie procurandum uel stipendia pauperum, ut predictas uillas proficere debeant in  augmentum, sicut a uasso nostro Audegario possessas fuerunt, et ut melius delectet ipsos monachos pro nobis et genitore nostro die noctuque Domini misericordiam adtentius deprecare. Igitur predictas uillas Faberolas et Noronte cedimus atque donamus ad ipso sancto loco, una cum terris, domibus, edificiis, accolabus, mancipiis, uineis, siluis, campis, pratis, pascuis, aquis aquarumue decursibus, mobilibus et immobilibus, farinariis, gregis cum pastoribus, omnia et ex omnibus, sicut diximus, cum omni integritate, quidquid presenti tempore nostra uidetur ibidem esse possessio, pars predicti monasterii eiusque rectores perenniter nostris et futuris temporibus habeant, teneant atque possideant, et ad ipsa casa Dei in nostra eleemosyna  usque in perpetuum absque illius repetitione debeat esse iure integro confirmato. Et ut hec auctoritas firma et inconuulsa permaneat, nos eam manu propria subter firmauimus, et de annulo nostro sigillare iussimus.

Sign. Carolomanno gloriosissimo rege.

Maginarius recognoui et subscripsi.

Data in mense Decembri, anno quarto regni nostri. Actum [a 1Kb] Salmunciago palatio publico, in Dei nomine feliciter.



IX. Preceptum Caroli Magni de libertate [b 1Kb] Monasterii S. Michelis .


 Carolus Dei gratia uir illustris, Francorum rex. Tunc regalis celsitudo fundamenta sui culminis corroborat, quando petitionibus sacerdotum studet pro eorum quiete uel iuuamine obaudire, et ad effectum in Dei nomine mancipare. Cum itaque uenerabilis uir Hermengaudus abbas siue episcopus de monasterio Castellionis in pago uirdunensi, in fine uindemiaca, ubi consurgit fluuius Marsupia, quod illuster uolfaudus et coniux sua Adalsina in eorum proprietate, in honore sancti Michelis archangeli, uel ceterorum dominorum sanctorum, ubi ipse cum norma plurima conuersari uidetur, noscitur construxisse, integra immunitate omnes res, uillas, uel facultates, et quidquid presenti tempore in quibuscunque pagis et terraturiis in regno Deo propitio nostro, tam ex  allode, quam de comparato, uel de quolibet attracto, seu ex munere regum presenti tempore uidetur habere, aut quidquid inantea attrahere uel meliorare potuerit, et quidquid a Deum timentibus bonis hominibus ibidem additum uel collatum fuerit, pro mercede nostra uisi fuimus concessisse, sicut bone memorie dominus et genitor noster Pipinus quondam rex fecit, ut nullus iudex publicus nec ad causas audiendas, nec freda exigenda, nec mansiones aut paratas faciendas, nec ullas requisitiones inquirendas nec exactandas, nec ad homines suos, tam ad ingenuos quam ad seruientes, qui super terram ipsius Monasterii commanere uidentur, nec fideiussores tollendos, inibi iudiciaria potestas penitus ingredi non presumat: sed iam dictus Hermangaudus episcopus, aut pars ipsius Monasterii, omnes res uel  facultates suas sub immunitatis nomine et omnia freda concessa debeat possidere et dominare. Ideo per presentem preceptionem decernimus ordinandum, quod in perpetuum uolumus esse mansurum, ut neque nos, neque iuniores successores nostri, nec quilibet ex iudiciaria potestate, nec de parte Pontificum, nec ad quemlibet hominum, in res uel facultates ipsius abbatis siue episcopi, uel monasterii sui, quidquid presenti tempore, tam ex allode quam de  comparato, uel de quolibet attracto, seu ex munere regum habere uidetur, aut quidquid adhuc inantea attrahere, uel emeliorare potuerit, et quod a timentibus Deum bonis hominibus additum uel collatum fuerit, ibi iudiciaria potestas ingredi penitus non presumat: sed, ut diximus, ex nostra indulgentia iam dictus abbas siue episcopus Hermangaudus, aut pars monasterii sui, uel omnis congregatio ibidem existentium, aut successores sui, sub integra immunitate omnia freda concessa debeant possidere et dominare, ut ibidem in ipso sancto loco nostris et futuris temporibus Deo adiuuante in luminaribus proficiat in augmentum, unde et ipsa congregatio pro stabilitate regni nostri, uel pro salutis patrie prosperitate Domini misericordiam iugiter debeant exorare:  et nullas requisitiones et impedimentum a iudicibus publicis aliquo tempore, nec a nobis, nec a succedentibus Regibus, nec de parte fisci nostri, nec de qualibet exinde habere non pertimescat. Et ut hec preceptio nostra firmior habeatur, uel per tempora melius conseruetur, manu nostra propria subscripsimus, et annulo nostro sigillari decreuimus.

Signum Caroli gloriosissimi regis.

Datum in mense Maio, anno quarto regni nostri. Actum Drippione in palatio regio publico.



X. Preceptum Caroli Magni pro monasterio S. Germani a Pratis .

Karolus gratia Dei rex Francorum, uir illuster.  Regalis serenitas semper ea instituere debet que ad eterna multimodo conferant lucra, ut de presenti regimine ad celestem uitam conscendere ualeat. Quare nobis oportet et condecet cuncta salubri consilio peragere, precipue petitiones sacerdotum, in quo nostris auribus fuerint perlate, ad effectum in Dei nomine mancipare. Ideoque nobis et pluribus habeatur precognitum, qualiter basilica S. uincentii et sancti Germani sub oppidum Parisius constructa, ubi ipse pretiosus domnus in corpore requiescit, a parentibus nostris anterioribus regibus, uel a nobis integra emunitate omnes uillas, agros, uel terras uidetur quas possidet habere concessas. Sed nos pro mercedis nostre compendio, ad petitionem uenerabilis uiri Lantfredi abbatis, qui ibidem custos preesse  uidetur, pro reuerentia ipsius sancti Soci, uillas cum agris, terris tam ultra Ligerim quam circa habere, uel ubi in regno, Deo propitio, nostro eorum possessiones esse noscuntur, tam emunitates, quam reliqua omnia instrumenta ipsius basilice sancti uincentii uel sancti Germani, uel quicquid undique ibidem delegatum habent, aut adhuc a Deum timentibus hominibus additum uel collatum fuerit, per nostram preceptionem confirmamus; et integra emunitate a nouo concedimus, ut quicquid fiscus noster  quolibet modo ab omnibus, qui super terras ipsius sancti uincentii uel sancti Germani commanere noscuntur, habere poterat, et omnes redhibitiones absque ullius iudicis introitu aut repetitione habeant concessa. Precipientes enim iubemus ut neque nos, neque iuniores seu successores nostri, uel quilibet ex iudiciaria potestate accinctus pro quocumque modo ullis ingenuis in cunctis terris prefate basilice, uel in eo quod presenti tempore possidere uidetur, aut quod inantea ibidem additum a Deum timentibus fuerit uel collatum, nec ad causas audiendum, nec ad recta  exigendum, nec districtiones aut mansiones faciendum, nec ullas paruas res requirendum, aut homines de capite in iudicio reprobare ullatenus presumant, et pretermissis  repetitionibus quas aut nostris aut antecessorum nostrorum repetere consueuerant, omnia superius scripta perpetuis, Deo auxiliante, temporibus maneant inconuulsa. Ita igitur, ut dictum est, de omnibus hominibus qui super terras prescripte basilice sancti uincentii et domni Germani commanere noscuntur, et de capite eorum quos contra homines liberos in omni placito testimonium ferre concedimus, et quod uel exinde exigere aut sperare poteratis, nos omnimodis presentialiter remouere et sequestrare studemus. Et fortasse quod calliditate iudicum faciente ipse emunitates ubi fuerant interrupte, a nouo decernimus, ut nullus hoc facere presumat, qui non uult rerum amissionem sustinere  multarum; sed quod a priscis parentibus nostris anterioribus regibus ipsi sancte basilice domni uincentii uel sancti Germani noscitur fuisse concessum, inspectis eorum preceptionibus, nos a nouo nostra indulgentia roboramus, atque plenissima et promptissima uoluntate pro respectu fidei iam dicto Lantfredo abbati suisque successoribus concedimus, quod nullus pro qualibet occasione refragare aut minuere aut conuellere presumat. Sed et si quid fiscus noster de antedictis uillis supradicti sancti uincentii uel domni Germani utcunque in regno, Deo propitio, nostra habere uidetur, uel de rebus ad easdem pertinentibus potuerit augmentari, ipsi basilice temporibus perennibus proficiat in augmentis. Hanc quoque auctoritatem ut perhenniter nostris et futuris  temporibus; Deo auxiliante, a nobis nostrisque successoribus inuiolabiliter eternam perduret in firmitatem, manu nostre suscriptionis subter decreuimus roborare, et de annulo nostro subter sigillare.

Signum Caroli gloriosissimi regis.

Rado ad uicem hiterii.

Data XIII Kal. Nouembris, anno u regni nostri. Actum Aristallio palatio publico in Dei nomine feliciter.



XI. Preceptum Caroli Magni pro monasterio Morbacensi .


Carolus gratia Dei rex Francorum, uir inluster.  Principale quidem clementie cunctorumque decet accommodare aurem benignam, precipueque pro compendio animarum, etc. Igitur uenerabilis, uir Faribertus dono Dei abbas de monasterio uiuario peregrinorum, qui ponitur in pago Alsacensi super riuum Morbach, quod est constructum in honore S. Leodegarii et S. Petri apostoli et S. Marie seu ceterorumque, ubi ipse cum turma plurima monachorum deseruire dignoscitur, clementie regni nostri suggessit, quatenus antecessores nostri quondam per eorum auctoritates, illorum manibus subscriptas de uilla ipsius monasterii, seu quod ad presens possidebat, tam ex emunitatibus principum, seu Eberhardi, qui ipsum monasterium in sua eleemosyna fundauit, quam ex largitate pagensium, uel quid in antea a  Deo timentibus hominibus ibidem delegatum fuerit, integra emunitate concessissent: ut nullus iudex publicus in uillas uel res ipsius monasterii seu nec ad causas audiendas, nec freda exigenda, nec mansiones, aut paratas faciendas, nec fideiussores tollendos, nec homines ipsius monasterii de quibuslibet causis distringendis, nec ulli redibitione requirendo ibidem ingredi non debeant. uerum et ipsam preceptionem iam dictis antecessoribus nostris seu et confirmationem antedictus abbas Faribertus rector de ipso monasterio nobis ostendit ad relegendum, et ipsum beneficium circa eundem et memoratam ecclesiam ipsius usque nunc adserit esse asseruatum. Sed pro firmitatis studio petit celsitudinem nostram, ut hoc denuo circa monasterium ipsum et ipsos monachos  nostra deberet auctoritas generaliter confirmare. Cuius petitionem pro reuerentia ipsius loci, ut mereamur ad mercedem sociari plenissima uoluntate uisi fuimus prestitisse, et in omnibus confirmasse. Precipientes ergo iubemus, ut nullus iudex publicus in res uel facultates ipsius ecclesie, nec ad causas audiendas, nec freda exigenda, nec mansiones aut paratas faciendas, nec fideiussores tollendos, nec homines ipsius ecclesie et monasterii ipsius tam ingenuos quam et seruos, qui super eorum terras et mitio manere uidentur, qui ibidem aspiciunt de quibuslibet causis distringendis, nec ullam reddibitionem requirendo ibidem ingredi non debeant, sed ex beneficiis a iam dictis antecessoribus nostris, inspectis  pridem auctoritatibus, ad iam dictum monasterium usque nunc fiat conseruatum: ita et deinceps per nostram auctoritatem generaliter maneat inconuulsum, et quidquid exinde fiscus noster poterat exactare in luminaribus ipsius domni Leodegarii et S. Marie, pro stabilitate regni nostri proficiat in perpetuum. Et ut he auctoritates tam presentibus quam et futuris temporibus possint constare, manu nostra subterroborare et annulo nostro sigillare iussimus.

Signum Caroli gloriosissimi regis.

Data Idus Ianuarii anno quarto regni nostri palatio nostro publico in Dei nomine feliciter.



XII. [a 1Kb] Caroli Magni charta immunitatis Murbacensi abbatie data sub Hariberto abbate .
.


Carolus gratia Dei rex Francorum, uir inluster. Principale quidem clementie cunctorum docet accommodare aurem benignam precipueque pro compendio animarum a precedentibus regibus antecessoribus nostris ad loca ecclesiarum probamus esse indultum deuota mente debemus perpendere, et congrua beneficia, ut mereamur ad mercedem esse participes, non negare, sed robustissimo iure pro nostris oraculis confirmare. Igitur uenerabilis uir Haribertus donum Dei abba de monasterio uiuario peregrinorum, qui ponitur in pago Alsacense super fluuium Morbach qui  est constructus in honore sancti Leodegarii et sancti Petri apostoli uel sancte Marie, seu ceterorumque, ubi ipse cum turma plurima monachorum deseruire noscitur, clementie regni nostri suggessit, eo quod antecessores nostri quondam per eorum auctoritates illorum manibus subscriptis de uillas ipsius monasterii sui quod ad presens possidebat, tam ex muneribus principum seu Ebroardi, qui ipsum monasterium in sua elimosina fundauit, quam ex largitate pagensium, uel quid in antea a Deo timentibus hominibus ibidem delegatum fuerit integra emunitate concessissent, ut nullus iudex publicus in uillis uel res ipsius monasterii sui nec ad causas audiendas, nec freda exigenda, nec mansiones aut paratas faciendas, nec fideiussores tollendum nec homines ipsius monasterii  de quibuslibet causis distringendum, nec nulla redibutione requirendum, ibidem ingredere non debeat, unde et ipsam preceptionem iam dictis antecessoribus nostris seu et confirmationem ante dictus abba Haribertus rector de ipso monasterio nobis ostendit ad relegendas et ipsud beneficium circa eundem uel memoratam ecclesiam ipsius usque nunc adserit esse conseruatum sed pro adfirmantis studium petiit celsitudinem nostram, ut hoc denuo circa ipso monasterio uel ipsos monachos nostra deberet auctoritas generaliter confirmare, cuius petitionem pro reuerentia ipsius loci ut mereamur ad mercedem sociare plenissima uolontate uisi fuimus prestitisse, uel in omnibus confirmasse cognoscite. Precipientes  ergo iubemus, ut nullus iudex publicus in res uel  facultates ipsius Ecclesie nec ad causas audiendas nec freda exigenda, nec mansiones aut paratas faciendas nec fideiussores tollendum nec homines ipsius ecclesie uel monasterii ipsius tam ingenuos quam et seruos qui super eorum terras uel [b 1Kb] mitio commanere uidentur qui ibidem aspiciunt de quibuslibet causis distrigendum, nec ulla redibutione requirendum, ibidem ingredere non debeant sed sicut ipse beneficius a iam dictis antecessoribus nostris inspectas priorum principum auctoritates, ad iam dicto monastirio usque nunc fiat conseruatum, ita et deinceps per nostram auctori generaliter maneat inconuulsum et quicquid exinde fiscus noster poterat exactare in luminaribus ipsius domni Leodegarii uel sancte Marie, pro stabilitate regni nostri proficiat  in perpetuum, et ut hec auctoritas tam presentibus quam et futuris temporibus possit constare manu nostra subter roborauimus et anulo nostro sigillare iussimus.

Signum Caroli gloriosissimi regis.

Lutherius recognoui et subscripsi.

Data Idus Ianuarii anno quarto regni nostri. Blanciaco palacio publico in Dei nomine feliciter.



XIII. Diploma Caroli magni concessum Heddoni episcopo Argentinensi, quo Ecclesie Argentinensi totum in ualle Bruschiana districtum terre confirmat .


[c 1Kb] Carolus gratia Dei rex Francorum, uir inluster.  Illud nobis ad stabilitatem regni nostri, procul dubium in Dei nomine credimus pertinere, si petitiones sacerdotum aut ecclesiarum, que nostris fuerint auribus prolate, perducimus ad effectum. Quapropter notum sit omnibus fidelibus nostris presentibus et futuris, quia uir uenerabilis Eddo Strazburgensis ecclesie episcopus, que est constructa in honore sancte Dei genitricis semperque uirginis Marie, clemenciam regni nostri supplicauit, qualiter quondam locellum nuncupantem [d 1Kb] Stilla quem a longo tempore per confirmationes regum predicta possidet ecclesia, et rectores ipsius ecclesie predictum locum per loca denominata, id est, per regia [e 1Kb] strata, que pergit super riuolum, qui dicitur [f 1Kb] Stilla, super casa [g 1Kb] Rummaldi,  deinde ubi dicitur [h 1Kb] Paphinisnaida, inde totum  montem qui uocatur [a 1Kb] Arlegisbergo, usque ubi riuolus surgit, qui dicitur [b 1Kb] Hasla, deinde ubi [c 1Kb] Wichia surgit, usque quo in [d 1Kb] Brusca ingreditur, inde iterum per longa Brusca usque dum Stilla intus ingreditur ad partem predicte ecclesie adquesierunt. Idcirco petiit, ut hoc per nostram auctoritatem denuo pro rei firmitate circa ipsam ecclesiam iterato hoc concedere et confirmare deberemus: cuius petitioni gratanti animo prestitisse et confirmasse, et in omnibus concessisse cognoscite. Quapropter hanc preceptionem nostram conscribere iussimus, ut ea omnia superius nominata cum terminis et finibus, uel appendiciis suis memorata ecclesia eiusque rectores ab hac die in perpetuum habeant, teneant, atque possideant; ut nullus ex iudiciaria potestate, aut qualibet persona,  prefatum Eddonem episcopum, suosque successores, aut agentes de se predictis rebus inquietare, aut contra rationis ordinem uel calumniam generare quoque tempore presumat, sed hoc nostre auctoritatis donum iure ibi permaneat firmissimo. Et ut hec nostra auctoritas inuiolata permaneat, uel nostris et futuris temporibus melius conseruetur, manus nostre subscriptionibus subter decreuimus roborare et de anulo nostro subter sigillare

Signum Caroli gloriosissimi regis. Hitherius recognoui.

Data Nonis Marcii [e 1Kb] anno quinto regni nostri.

[f 1Kb] Actum Theodone uilla, palatio publico, in Dei nomine feliciter.



XIu. Preceptum Caroli Magni regis Francorum de facienda restitutione ablatorum ecclesie Honaugiensi  [g 1Kb] .



Carolus gratia Dei rex Francorum, uir inluster. Commendat omnibus qui acceperunt aliquid de ecclesia. Scotorum, que est in insula Honaugia, ut iterum reddat omne quod accepit, uel quod rapuit sine licentia abbatis Beati; et si quis retineat parum, commendat  omnibus iudicibus terre illius, ut illi querant omnes res ecclesie cum ratione secundum legem Francorum, quia [h 1Kb] res peregrinorum proprie sunt regis. Ideo restaurentur omnia illa predicta ad ecclesiam Scotorum sine ullo impedimento, siue terra, siue uinea, siue pecunia, siue homines, siue argentum, siue aurum. Si quis eorum hoc non fecerit, recognoscat se regis preceptum non obaudire; quia reges Francorum libertatem dederunt omnibus peregrinis Scotorum, ut nullus rapiat aliquid de rebus eorum, nec ulla generatio preter eorum generationem possideat ecclesias eorum. Taliter exinde agite, quo gratiam nostram uultis habere.



Xu. [i 1Kb] Diploma Caroli Magni quo statuit, preter alia, ut nullus simoniace Ecclesiam Argentinensem ingrediatur, et precepta tradit de electione episcopi, et de diuisione redituum .



Carolus gratia Dei rex Francorum, uir inluster. Cum principem ac defensorem Ecclesiarum nos fecit Dominus, ne gracie eius uideamur esse ingrati, seruicium eius augmentare, bene et opportune instituta confirmare, emendanda reformare, et sedata ubique discordia, pacem, concordiam et tranquillitatem nos oportet restaurare. Idcirco notum sit omnibus fidelibus nostris presentibus scilicet et futuris, qualiter Etto uenerabilis sancte Argentinensis Ecclesie episcopus, secum adducens apostolicos uiros [i 1Kb] Lullum Moguntinum metropolitanum et Ioannem Constantiensem  episcopum, coram multis celsitudinem nostram adiit, flebiliter conquerens suorum quosdam antecessorum episcoporum scilicet cum suis quibusdam canonicis, prepositis uidelicet, decanis, edituis, camerariis, cantoribus et scholasticis ecclesiastica potestate tantum abuti, ut cum deberent simoniace heresis ueri exstirpatores esse, imprudenter effecti sint iniuriosi defensores. Nam in dacione prebendarum sub oblacionis nomine quasi pro communi utilitate infinitam pecuniam exigebant, quam non  prout opus erat fratribus, sed secundum paucorum predictorum uoluntatem, sibi tantum prouidentes inter se latenter diuidebant. [a 1Kb] Sed cum omne genus simonie ab Adriano papa suisque predecessoribus dampnatum, ac omnimodis amputatum cognouimus, placuit nostre et astancium prouidentie, prefati Ettonis episcopi querelam sic modeste et utiliter temperare, ne utilitates Ecclesie prorsus uideamur destruere, uel decretis Patrum temere contraire. Rogatu igitur fratrum eiusdem episcopii et consilio multorum pacem et concordiam diligentium, ac prouido consensu episcoporum, Lulli uidelicet Moguntini, Ettonis et Ioannis, statuimus et regali nostra auctoritate confirmauimus, quatenus ingredientes, si digni iudicentur scientia, moribus et genere, ne appareant uacui  in conspectu Domini, de allode, quantum Deo inspirante uoluerint, matri Ecclesie deuote tribuant, uel si hoc defuerit, septem libras illius monete in caritatem et commune fratrum commodum uoluntarie offerant, ut inde nostri memoriam agentes, alacrius consolentur. Episcopus uero et prepositus, ne huius caritatis immunes habeantur, cum sint domini et magistri, tribus unceis auri donentur. Precipimus quoque, ne defuncto priore aliunde ueniens, sed de ipsius Ecclesie gremio, si reperitur idoneus episcopus, eligatur; sed si nullus ibi dignus, quod minime credimus, inueniatur, tunc primum alter aliunde assumatur, ita tamen ne Romana maiestas, uel regalis honor offendatur. Quem talem esse censemus, qui habeat uite meritum, sapientie doctrinam, castitatem,  sobrietatem, non sit turbulentus, non iracundus, et quanto magis extraneus, tanto melius moratus, prouidus et consideratus, nec Patrum traditiones destruendo, alicui fiat offensus uel molestus. uolumus pretereat res presentis episcopi suorumque successorum  a cunctis possessionibus fratrum sequestrari, et non in mansionibus uel pernoctationibus uspiam ab eis inquietari, sed sine omni futura contradictione in prepositi et fratrum dispositione res claustrales inconuulsas manere. Si quis autem episcopus, dux, iudex, potens, uel impotens, spiritalis uel secularis, hoc nostre dispositionis et confirmationis decretum mutare et uiolare presumpserit et memorati episcopi possessiones minuere, aut ullas uiolentias, uel perturbationes pro his statutis nostris inchoare tentauerit, centum libras auri optimi persoluat, medietatem fisco nostro triginta [b 1Kb] archimandrite Moguntino, uiginti Argentinensi Ecclesie. Et ut hec nostre firmitatis auctoritas melius obseruetur, manu propria subter firmauimus, et de annulo nostro signari iussimus.  Signum Caroli gloriosissimi regis. Gilbertus cancellarius ad uicem Hitherii recognouit et subscripsit. [c 1Kb] Datum in sancto die Pasche, tercio nonas Aprilis, [d 3Kb] anno Dominice Incarnationis 774, indictione duodecima, anno sexto regnante domno nostro Carolo gloriosissimo rege, ipso papa Adriano sedente in sede sua. Actum Rome, in Dei nomine feliciter. Amen.



XuI. Preceptum Caroli Magni pro monasterio Anisolensi .


Karolus gratia Dei rex Francorum, uir inluster, omnibus fidelibus nostris tam presentibus quam et futuris. Si hoc quod rectores Ecclesie pro opportunitate  uenerabilium locorum inter se commutantur, nostris oraculis confirmamus, regiam consuetudinem exercemus, et id in postmodum iure firmissimo mansurum esse credimus. Igitur notum sit omnium uestrorum magnitudini, qualiter uiri uenerabiles Meroldus Cenomannis urbis episcopus, atque Rabigaudus ex  Anisola monasterio abbas ad nostram accesserunt presentiam, asserentes se pro opportunitate, ambarum partium res Ecclesie inter se concamiare; unde et ipsas commutationes bonorum hominum manibus roboratas in presenti ostenderunt legendas: ubi et cognouimus qualiter dedit et memoratus episcopus de ratione S. Geruasii Rabigaudo abbati ad opus S. Carilefi, uilla illa que uocatur Sabonarias in pago Cenomannico, in condita Labrocinse, quem domnus Senardus suo opere a nouo construxit, et ibidem requiescit, cum omnibus rebus ad se pertinentibus uel aspicientibus: id est, omnibus terris, domibus, edificiis, accolabus, mancipiis, litis, libertis, et beneficia ingenuorum, uineis et siluis, campis, pratis, pascuis, aquis aquarumue decursibus, mobilibus et immobilibus,  farinariis, gregis cum pastoribus, omnia et ex omnibus, cum omni supellectile quicquid dici aut nominari potest. Similiter hec contra in compenso dedit iam fatus Rabigaudus de ratione sancti Carilefi Meroldo episcopo ad opus S. Geruasii, uilla que uocatur Curte-Bosane et Monte-Ebretramno in pago Cenomannico, in condita Siliacense, cum omnibus appenditiis suis, cum terris, domibus, edificiis, mancipiis, litis, libertis, et beneficia ingenuorum, uineis, siluis, campis, pratis, pascuis, aquis aquarumque decursibus, mobilibus et immobilibus, peculium utriusque sexus tam maiora quam minora, omnia et ex omnibus quicquid dici et nominari potest ad integrum. Sed pro integra firmitate petierunt iam dicti uiri celsitudini nostre, ut hoc per nostram auctoritatem  confirmare deberemus. Quorum petitioni gratanti animo ita prestitisse uel confirmasse cognoscite. Precipientes ergo iubemus ut quicquid pars altera contulit parti, aut contra in recompensatione recepit, ab hoc die per hanc auctoritatem inspectas ipsas commutationes, sicut per eas declaratur, habendi, tenendi, commutandi, uel quicquid exinde unusquisque quod a pare suo accepit, ad perfectum eiusdem Ecclesie exercere uoluerit, liberam et firmissimam in omnibus habeant potestatem, et neque ab ipsis predictis uiris, neque a successoribus illorum ullo umquam tempore ipse commutationes uiolentur. Unde duas commutationes uno tenore conscriptas fieri iussimus, quas manu propria firmauimus, et de anulo  nostro sigillare iussimus.

Signum Karoli gloriosissimi regis.

Idherius recognoui.

Datum XI Cal. Martii, anno uI regni nostri, Papia ciuitate publice.



XuII. Preceptum Caroli Magni regis Francorum pro sancti Martini monasterio Turonensi .


Carolus gratia Dei rex Francorum et [a 1Kb] Langobardorum, ac patricius Romanorum. Si enim ex his que diuina pietas nobis affluenter tribuit, pro opportunitate seruorum Dei locis uenerabilibus concedimus,  hoc nobis ad mercedis augmentum uel stabilitatem regni nostri pertinere confidimus. Quapropter notum sit omnium fidelium nostrorum magnitudini, qualiter nos et coniunx nostra Hildegard regina ob amorem Dei, et nostre commune mercedis augmentum, donamus ad sacrosanctam ecclesiam beatissimi confessoris S. Martini et patroni nostri Turonice ciuitatis constructam, ubi ipse pretiosus domnus corpore requiescit, et uir uenerabilis Gulfardus abba preesse uidetur, donatumque in perpetuum ad eumdem sanctum locum, uel eiusdem congregationi causa uestimentorum esse uolumus: hoc est, insula cum castello Sermionense, que est sita in lacu Minciade, et curtem piscariam, ac Lionam cum omnibus finibus et eius terminis, sicut in publico et ad palatium uisum  est pertinuisse, et inantea intra fisco nostro exciderit, tam infra ipso termino, quam et aforis ibidem in integrum pertinentia, id est curtis, ecclesiis, uillis, mansis, mancipiis, massariis, edificiis, uineis, oliuetis, campis, siluis, pratis, pascuis, aquis aquarumue decursibus, mobilibus et immobilibus, omnia et ex omnibus, etiam et monasteriolo illo infra ipso castro, quem Ansa nouo opere construxit, quod est in honore sancti Saluatoris, cum omni eius soliditate. Donamus etiam ad prefatum locum uallem illam que uocatur Camonia, cum salto et caudino, uel usque Iudalanias, cum montibus et alpibus a fine Treantina, qui uocatur Thonale, usque in finem Brixiacinse, seu in giro Bergamasei, quicquid infra ipsos fines, uel ab ipsa ualle et longo tempore et modo  aspicere uel pertinere uidetur, sicut in publico et ad palatium uisa est reddidisse, aut inantea infra fisco nostro ceciderit. Simili modo cum integritate, sicut de termino Sermionensi conscripsimus, ita et ista omnia tradidimus. Insuper adiungimus ad prefatum sanctum locum sinodochium illum inter Padum et Ticinum quod in honore S. Marie constructum prope Papiam ciuitatem in locum Wahan, cum uilla Solario, uel omnibus appendiciis eorum, et casella una infra Papiam, id est una cum terris, domibus, ecclesiis, edificiis, accolabus, mancipiis, massariis, uineis, siluis, campis, pratis, pascuis, aquis aquarumue decursibus, mobilibus, et immobilibus, omnia et ex omnibus. Hec uero omnia superius nominata cum  terminis et finibus uel appendiciis suis a die presenti in perpetuum ad prefatam basilicam S. Martini, uel eius rectores concessimus, e plenissima uoluntate indulsimus. Propterea hanc preceptionem auctoritatis nostre conscribere iussimus, ut ea que supra dicta sunt pars memorate basilice S. Martini eiusque rectoris ab hac die habeant, teneant atque possideant, et ad ipsam casam Dei pro mercedis nostre eleemosyna in augmentis proficiat, ut nullus ex iudiciaria potestate aut qualibet persona memorato Gulfardo abbati suisque successoribus, aut agentes de se predictis rebus inquietare, aut contra rationis ordinem uel calumniam generare quoquo tempore  presumat: sed hoc nostre auctoritatis donum iure ibi permaneat firmissimo. Et ut hec nostra auctoritas firmior habeatur, uel nostris et futuris temporibus melius conseruetur, manu propria subter eam decreuimus roborare.

Signum Caroli gloriosissimi regis.

Hiterius recognoui.

Data XuII Calendas Augusti, anno uI et primo regni nostri. Actum Papia ciuitate in Dei nomine feliciter. Amen.



XuIII. Caroli Magni charta pro monasterio Dionysiano .
.

Karolus gratia Dei rex Francorum et Langobardorum  ac patricius Romanorum, uir inluster. Et quia monente Scriptura, ita oportet unumquemque constanter preparari, quatenus ueniens in conspectu superni Iudicis, illam mereatur Domini piam uocem audire: uenite, benedicti Patris mei, percipite regnum quod uobis paratum est ab origine mundi ; unde omnes iusti erunt gauisi. Quapropter nos, ut credimus, salubriter considerantes qualiter ex terrenis rebus quibus superna gratia nobis affluenter in hoc seculo largire dignata est, saltim in sanctos Dei uel in pauperibus Christi ex hoc tribuere deberemus, ut misericordiam Altissimi adipisci ualeamus; idcirco cedimus pro anime nostre remedium, uel pro genitore nostro quondam bone memorie  Pippino, ad monasterium domni Dionysii martyris, ubi ipse preciosus cum sociis suis corpore requiescit, et ubi supradictus domnus et genitor noster humatus esse uidetur, et Folleradus abba esse dinoscitur; cessumque ad prefatum sanctum locum esse uolumus, hoc est, uillas quas ipse domnus genitor noster per manus nostras ad ipsam casam Dei dudum delegauerat, nuncupantes Fauerolas, que ponitur in pago Madriacinse, et Noronte in ipso Carnotino cum omni integritate, uel appendiciis earum ad ipso monasterio, uel monachis ibidem degentibus, seu ad luminaria uel stipendia pauperum procuranda, statuimus, sicut a uasso nostro Audegario possesse fuerunt; insuper et eum foreste ad eas pertinente que uocatur Equalina, cum forestariis  et certis finibus in eam designatis, uidelicet contra pagum Madriacensem peruenit [a 1Kb] lemma usque ad Petram-fictam, deinde ad Molarias super uictriacum, deinde ad Montem-Presbyteri, deinde ad Condatum usque ad Cuculosa. Secunda lemma contra pagum Pinciacensem peruenit ad Condonarias, ad uennas usque Aureo-uallo, deinde Leuicias. Tertia lemma contra pagum Parisiacum de Ulfarciacas peruenit  ad campum Dominicum, deinde ad campum Wilgeuerti, deinde ad Sarnetum usque ad cellam sancti Germani, et deinde per illam stratam que pergit ad uetus monasterium contra pagum Stampinsem peruenit lemma ad Rosbacium, deinde ad Frumenterilis, inde ad Waranceras contra pagum Carnotensem peruenit lemma ad Putiolos, inde ad Pucilittos, deinde ad Hitlini-uillare, inde ad Wadastiuillam ad illo Pirario, deinde ad illa Frona que fuit Stephanone, inde ad Calmontem, deinde per illam stratam que pergit ad Helmoretum, inde ad Longum-lucum et Senone-ualle super Niuigellam. Hec omnia superius dicta cum omni integritate et soliditate sua, sicut usque nunc a fisco nostro cognoscuntur esse possessa, cum utriusque sexus feraminum,  ceruorum, Capreolorum, ex quorum coriis libros ipsius sacri loci cooperiendos ordinamus. Nec non etiam ex supradicta uenatione infirmorum fratrum corpora ad tempus reparanda et roboranda constituimus. Igitur predictas uillas Faberolas et Norontem et cum foreste Equalina, uel ea que supra diximus, ad ipsum sanctum locum cedimus atque donamus, cum terris, domibus, edificiis, accolabus, mancipiis, uineis, siluis, campis, pratis, pascuis, aquis aquarumue decursibus, mobilibus et immobilibus, farinariis super ipsam dominationem consistentibus siue facere uolentibus; similiter et mercatis in eisdem uillis confluentibus, siue mercandi gratia conuenientibus: ita ut nullus comes, nec uicecomis,  nec uicarius, nec centenarius, nec ullus exactor iudiciarie potestatis, aut teloneum, aut freda exigenda aut feramina sine licentia abbatis capienda, aut laqueos tendere uel pedicas, aut ullam consuetudinem imponere aut superaddere audeat; sed remoto totius inquietudinis impedimento, et contrariorum hominum ausu siue ex ipsis uillis mercatis, omnia ex omnibus, sicut dictum est, supradicto sancto loco sub omni integritate et emunitate, quicquid presenti tempore nostra ibidem uidetur esse possessio uel dominatio, pars predicti monasterii eiusque rectores nostris et futuris temporibus habeant, teneant atque possideant. Et ut eis melius delectet pro nobis et domno genitore nostro Domini misericordiam attentius implorare, hanc autoritatem manu nostra subter  firmauimus, et de anulo nostro subter sigillari iussimus.

Signum Caroli gloriosissimi regis.

Wigbaldus ad uicem Hitherii recognoui et subscripsi.

Data in mense Decembri, [b 1Kb] anno primo regni nostri. Actum Salmimciaco palatio publico, in Dei nomine feliciter. Amen.



XIX. [a 1Kb] Diploma Caroli Magni pro Leprahensi monasterio in diecesi Argentinensi, fundato a Fulrado abbate S. Dionysii .



Carolus gratia Dei rex Francorum et Langobardorum, uir inluster. Quidquid [b 1Kb] enim ad loca sanctorum uenerabilium congruenter ob amorem Dei concedimus uel confirmamus, hoc nobis procul dubio ad eternam beatitudinem, Domino protegente, pertinere confidimus. Ideoque cognoscat magnitudo, seu utilitas uestra, qualiter uenerabilis uir Folradus abba clementie regni nostri suggessit, eo quod in amore uel reuerentia beatissimi [c 1Kb] sancti Dionysii, Rustici et Eleutherii, in sua proprietate, in pago  Alsacense, in loco qui dicitur [d 1Kb] Fulradouilare, infra fines [e 1Kb] Audoldouilare, [f 1Kb] cellam edificasset, uel a nouo suo opere construxisset, et inantea auxiliante Domino et bonorum hominum edificare uelle, ut ubi beatissimus et martyr [g 1Kb] Ippolitus corpore requiescit humatus [h 1Kb] . Propterea nos propter nomen Domini et anime salutem, eo quod mercis nostra in eternum permaneat, uel etiam ad petitionem fideli nostro Fulrado ad ipso loco superius conscripto aliqua loca siluestria pro oportunitate et [i 1Kb] stipendia seruorum Dei ibidem degentium, in pago Alsacense ex marca fisco nostro [i 1Kb] Qwningirhaim, in amore beatorum sanctorum Dionisii et Priuati, nec non et sancti Yppoliti, donamus, donatumque in perpetuum esse uolumus, hoc est, silua et foreste nostra superius  nominata [k 1Kb] , de una parte [l 1Kb] Laimaha, ubi dicitur Bobolino cella, et inde premitur ubi Aetsinisbach uenit in Laima, inde uero per Aetsinisbach ubi ipse surgit, inde etiam Nannents; deinde autem monte usque ad [m 1Kb] Rumbach, deinde Tludimisberch, deinde in alia [n 1Kb] Rumbach, deinde in Bureberch, exinde in tertia [o 1Kb] Rumbach; deinde autem pergit, in [p 1Kb] Achinis regni, inde in foresta per Ducias et confinia, inde per Laimaha fluuio in ualle de Ambas Ripas per marca Gasmaringa et Odeldinga usque de Ophanpol, et inde per Laimaha fluuio alia ripa usque ubi Audenbach in Laimaha confluit, et pergit per ipso fluuiolo usque radices [q 1Kb] Stophanberch per ualle, sub integritate ipsius monte usque in Stagnbah, inde per Riuadmarca, Odeldinga et Gasmaringa, et inde per  confinia usque inde Ophampol. Ista omnia per loca denominata, marcas et confinia, totum et ad integrum infra ipsos fines, cum piscatione quacumque auis capiendo, ad ipso sancto loco concedimus, atque pro oportunitate ecclesie indultum esse uolumus, et iubemus ut per tota illa foreste nostra foras ipsos fines denominatas pastura ad eorum pecunia ex nostra indulgentia concessum habeant. Precipientes enim iubemus, ut nullus quislibet de fidelibus nostris, neque de iudiciaria potestate, qui ipsa casa Dei uel rectores eius de ipsa loca denominata inquietare, nec condemnare, nec contra rationis ordine facere non presumatis, nec uos, neque iuniores, seu successores uestri, sed pro mercedis nostre augmentum, uel stabilitatem regni nostri in luminaribus ipsius ecclesie,  uel ad stipendia seruorum Dei ibidem consistentium, futuris temporibus proficiat in augmentis, qualiter delectet ipsa congregatione pro nos et [a 1Kb] uxore nostra, etiam [b 1Kb] et prolis, Domini misericordiam attentius exorare. Et ut hec auctoritas firmior habeatur, uel per tempora melius conseruetur, manu propria subter firmauimus, et de anulo nostro sigillare iussimus.

Signum Caroli gloriosissimi regis.

Wigbaldus ad uicem Hitherii recognouit.

Datum XuIII kalend. octob. anno uI, regnante domno nostro Carolo gloriosissimo rege. [c 1Kb] Actum Dura, palatio publico.



XX. [d 1Kb] Diploma Caroli Magni concessum Heddoni episcopo Argentinensi, quo homines Ecclesie Argentinensis ab omnibus uectigalibus immunes declarat .



Carolus gratia Dei rex Francorum ac Langobardorum, ac [e 1Kb] patricius Romanorum, omnibus episcopis, abbatibus, ducibus, comitibus, domesticis, uicariis, centenariis, uel omnibus missis nostris discurrentibus, uel quibuslibet iudiciaria potestate preditis. Summa cura et sollicitudo debet esse regum ad ea que  pro oportunitate Ecclesiarum Dei fuerint postulata, solerter perspicere et congrua uel oportuna eis beneficia non denegare, sed ea que pro Dei sunt intuitu ad effectum in Dei nomine mancipare. Igitur cognoscat magnitudo, seu utilitas uestra qualiter ueniens uir uenerabilis Etto Strazburgensis episcopus clementiam regni nostri supplicauit, ut ubicumque per ciuitates, uel uicos, castella, aut traiectus, uel portus homines memorate ecclesie, que est constructa in honore sancte Dei genitricis semperque uirginis Marie, nauigio, aut terreno, id est, cum [f 1Kb] carris et saumariis, negotiandi gratia irent uel redirent, nullum teloneum quisquam reipublice administrator ab eis exigat. Propterea per hoc nostre auctoritatis preceptum decreuimus, quod perpetualiter mansurum  esse iubemus, ut nullus uestrum de rebus, quas nauigio aut terreno, id est, cum carris et saumariis per regna Deo propitio nostra homines eiusdem Strazburgensis Ecclesie negotiandi gratia duxerint, ubicumque accessum habuerint per ciuitates, uel uicos, castella, aut traiectus, uel portus, excepto [g 2Kb] Qentowico, [h 1Kb] Dorestato, atque [i 1Kb] Sclusas, nullum teloneum aut [i 1Kb] ripaticum, aut [k 1Kb] portaticum, aut [l 1Kb] pontaticum, aut [m 1Kb] salutaticum, aut [n 1Kb] cespitaticum, aut [o 1Kb] rotaticum, aut [p 1Kb] cenaticum, aut [q 1Kb] pastionem, aut [r 1Kb] laudaticum, aut [s 1Kb] trabaticum, aut [t 1Kb] pulueraticum, aut  ullum [a 1Kb] occursum, uel ullum censum aut ullam [b 1Kb] reddibitionem accipere uel exactare audeat, aut hominibus qui eadem mercimonia preuident, ullam inquietudinem aut impedimentum facere presumat. Sed liceat eis per hanc nostram auctoritatem cum nauibus et ceteris uehiculis absque ullius contrarietate uel impedimento per uniuersum, Deo propicio, regnum nostrum, ubicumque eis necesse fuerit, libere et secure ire et redire. Et si aliquas moras in quolibet loco fecerint, aut mercati fuerint, uel uendiderint, nichil ab eis prorsus, ut dictum est, telonei exigatur.

Et ut hec auctoritas firmior habeatur, uel per tempora melius conseruetur, manu propria subter eam decreuimus roborare, uel de annulo nostro iussimus  sigillare.

Signum Caroli gloriosissimi regis.

[c 1Kb] Rado ad uicem Hitherii recognouit.

Data in mense decembri, anno octauo et secundo regni nostri. Actum [d 1Kb] Scalistati uilla, palatio publico, in Dei nomine feliciter. Amen.



XXI. Preceptum Caroli Magni quo monachis Dionysianis donat uillam Lusarcham .


Carolus gratia Dei rex Francorum et Longobardorum, omnibus fidelibus nostris tam presentibus quam futuris. Et quia monente Scriptura ita oportet unumquemque constanter preparari, quatenus ueniente  in conspectu superni Iudicis illam mereatur Domini piam uocem audire, unde omnes iusti ex bonis actibus erunt gauisi. Quapropter nos salubriter, ut credimus, considerantes qualiter ex terrenis rebus, quibus superna gratia nobis affluenter in hoc seculo largire dignata est, saltim nobis in pauperibus ex hoc tribuere deberemus, unde misericordiam Altissimi adipisci ualeamus. Idcirco donamus pro anime nostre remedio ad ecclesiam sancti Dionysii, ubi ipse preciosus domnus cum sociis suis corpore quiescunt, et uenerabilis uir Fulradus abba preesse uidetur, et nos Christo propitio a nouo edificauimus opere, et modo cum magno decore iussimus dedicare, donatumque in perpetuo ad ipsum sanctum locum esse uolumus, hoc est uillas nostras in loca  nuncupantes Luzarcha, que ponitur in pago Parisiaco, super fluuio qui uocatur . . . . . . una cum illa ecclesia in honore sancti Cosme et Damiani, necnon et alia uilla nostra in loco nuncupante Masciaco, que ponitur in pago Meldico, cum omnibus terminis uel appendiciis earum, ut cum omni integritate ad ipso monasterio uel monachis ibidem deseruientibus, seu in luminaribus ipsius Ecclesie procurandum,  uel stipendia pauperum, tam predictas uillas proficere debeant in augmentis, id est, una cum terris, domibus, edificiis, accolabus, mancipiis, uineis, syluis, pratis, pascuis, aquis aquarumue decursibus, farinariis, mobilibus et immobilibus, sicut supra diximus, cum omni integritate pars predicti monasterii, eiusque rectores habeant, teneant et possideant, uel quicquid exinde facere uoluerint, nostris et futuris temporibus licentiam habeant, quatenus melius delectet ipsos seruos Dei pro nobis, prosequente progenie nostra, die noctuque Domini misericordiam attentius deprecare. Et ut hec auctoritas firmior habeatur, uel per tempora melius conseruetur, manu propria subter eam decreuimus roborare, uel de anulo nostro iussimus sigillare.

 Signum Caroli gloriosissimi regis.

Wigbaldus ad uicem Hitherii recognouit.

Data quinto Kal. Martias anno septimo et primo regni nostri. Actum in monasterio Sancti Diunysii.



XXII. Diploma Caroli Magni de immunitate cenobii Dionysiani .


Carolus gratia Dei rex Francorum et Langobardorum, omnibus fidelibus nostris tam presentibus quam futuris. Cognoscat magnitudo seu industria uestra eo quod uir Fulradus abba de monasterio S. Dionysii martyris, ubi ipse preciosus corpore requiescit, detulit nobis concessionis uel confirmationis  anteriorum regum, seu domno et genitori nostro Pippino condam regis, qualiter a longo tempore omnis tolloneos de uillabus memorate Ecclesie, seu de homines qui super terras eorum commanere uidentur, de negotiantes eorum qui per ipsa casa Dei sperare noscuntur, ad ipsa casa Dei concessissent: sed nos dum ita in eorum confirmationis uel preceptionis anteriorum regum inuenimus quod a longo tempore fuit concessum. Propterea per presentem auctoritatem nostram denuo confirmamus ut per regna Deo propicio nostra, Francia et Italia, tam de nauibus qui per uniuersa flumina ad surrectum seu ad discensum, uel carra, adque eorum saumas, necnon de homines eorum, seu negotiantes qui per ipsa casa sperare uidentur, ubicumque  quascumque, pagus tam in ciuitates, castellis, uicis, portis, pontis publicis, uel reliquas mercadus, aduenerint, nec de hominis eorum qui super eorum terris cummanere uidentur, nec in eorum uillas uel agros, nec de hominis qui ad foras in eorum uillas ad negociandum, uel uina comparandum aduenerint, nullum telloneum, neque exclusaticum, neque decimum, nec barganaticom, nec rodaticom, nec pondaticom,  nec cespitalicom, nec pulueraticom, nec salutaticom, nec mutaticom, nec de nauis uel karra eorum, nec de saumas, neque de hoc quod homines eorum ad eorum dorsum portant, nec ad eorum negociantes qui per ipsa casa Dei sperare noscuntur, nec in eorum uillas, nec agros, nec de hominis qui ad foras in eorum uillas ad negociandum, uel uina comparandum aduenerint, nec ad nostrum opus, nec ad uestrum, nec ad iunioris, seu successorisque uestros, in nullo modo, nullo telloneo, nullo exclusatico, infra regna Francia et Italia, seo ubicumque, neque decimum exigere nec exactare non debeatis, nisi, ut diximus, sicut in eorum strumenta tenere uidentur, infra regna Deo propitio nostra sicut habeant concessum adque indultum. Et ut hec preceptio  firmior habeatur, subter eam decreuimus roborare, et de anolo nostro sigillare.

Signum Caroli gloriosissimi regis.

Wigbaldus ad uicem Hitherii recognouit.

Data pridie Idus Martias, anno septimo et primo regni nostri. Actum Carisiaco palatio publico, in Dei nomine feliciter. Amen.



XXIII. Preceptum Caroli Magni de immunitate monasterii San-Dionysiani .


Carolus gratia Dei rex Francorum et Longobardorum, ac patricius Romanorum. Incipientia regni  nostri affectu de nostra erectione integre auxiliante Domino uigilaui, et pro ipso bono opere auctum, cum consilio pontificum, uel seniorum, optimatum nostrorum, emunitatem pro nostro confirmando regno et mercede, uel adipiscenda uita eterna renouare deberemus, quo et ita fecimus. Oportet ergo clementiam principalem inter ceteras petitiones illud quod pro salute ascribitur, et pro diuino nomine postulatur, placabili auditu suscipere, et procul dubio ad effectum perducere, quatinus de caducis rebus presentis seculi eterna conquirantur, iuxta preceptum Domini dicentis: Facite uobis amicos de mammona iniquitatis . Ergo de mammona iniquitatis iuxta ipsum dictum nos oportet mercari de terrenis celestia, et dum sacris locis impertimur  congrua beneficia, retributorem Dominum ex hoc habere confidimus. Igitur uenerabilis uir Fulradus abba de basilica peculiaris patroni nostri domni Dionysii martyris, ubi ipse pretiosus domnus in corpore requiescit, clementiam regni nostri supplicauit eo quod ab antecessoribus regibus a longo tempore omnis emunitas de uillis prefate sancte basilice fuerit concessa, unde ipsas et preceptiones pre manibus se habere affirmat, et hoc usque nunc inuiolabiliter asserit esse conseruatum. Idcirco petiit ut hoc per nostram auctoritatem denuo, pro rei firmitate, circa ipsum sanctum locum uel homines qui secum substantia sua ad ipsam basilicam tradunt uel  condonant, iuxta quod antecessores reges per suas auctoritates ad ipsam basilicam hoc prestiterunt uel confirmarunt, iterato hoc circa abbatem concedere et confirmare deberemus. Ideoque cognoscat magnitudo seu utilitas uestra quod nos pro reuerentia ipsius sancti loci, uel pro quiete ibidem Deo famulantium, promptissima uoluntate denuo concessimus, et in omnibus confirmauimus. Quapropter per hoc preceptum, quod specialiter decernimus, et perpetuum uoluimus esse mansurum, iubemus ut neque nos, neque iuniores, seu successores nostri, nec quislibet de iudiciaria potestate accinctus, in curtes prefate basilice domni Dionysii, ubi et ubi in quibuscumque pagis infra regna que adquisimus Deo propitio Italie, que dicitur Longobardia, uel uallis-Telina,  quam moderno tempore ad ipsam casam Dei delegauimus, quod pars ipsius Monasterii possedisse uel dominari uidetur, uel quod a Deum timentibus hominibus per legitima instrumenta ibidem fuerit concessum, aut inantea ibidem fuerit additum atque delegatum, nec ad causas audiendum, nec ad fideiussores tollendum, nec ad freda exigendum, nec ad mansiones aut paratas faciendum, nec ullas redibitiones requirendum, ingredi uel exigere quoquam tempore penitus presumatur: sed quicquid fiscus noster exinde potuerit sperare, omnia et ex omnibus pro mercedis nostre compendio, cum omnibus fredis ad integrum sibimet concessimus [concessis]. Itaque, ut dictum est, inspectis ipsis preceptionibus anteriorum regum, uel iusta quod presens  nostra uidetur continere auctoritas, quicquid ipse sanctus locus a die presenti, ut diximus, habere probatur, quam quod in postmodum a Deum timentibus hominibus, uel a nobis ibidem fuerit additum uel condonatum, seu quicunque iuste et rationabiliter cum sua omni substantia se tradiderit, et res suas per legitima instrumenta delegauerit uel firmauerit, sub integra emunitate a die presenti ualeat residere quietus atque securus, et, ut dictum est, quicquid exinde forsitan fiscus noster sperare potuerat, in luminaribus, uel stipendiis, seu in alimonia pauperum ipsius monasterii, perenniter per nostrum oraculum ad integrum in omnibus et ex omnibus sit concessum atque indultum, ut eos melius delectet pro stabilitate regni nostri et quiete, uel pro cunctis leudis  nostris Domini misericordiam attentius deprecari. Et ut hec auctoritas nostris et futuris temporibus circa ipsum sanctum locum perhenniter firma et inuiolata permaneat, uel per tempora illesa custodiatur atque conseruetur, et ab omnibus iudicibus melius credatur, proprie manus adnotatione studuimus adumbrare.

Signum Karoli gloriosissimi regis

Wigbaldus ad uicem Hiterii recognouit.

[a 1Kb] Data pridie Idus Martias, anno septimo et primo regni nostri. Actum Carisiaco palatio in Dei nomine feliciter. Amen.



XXIu. Caroli Magni preceptum, quo uaria monasterii Dionysiani bona sub Pippino rege recuperata, eidem monasterio confirmat .



Carolus gratia Dei rex Francorum et Langobardorum, omnibus episcopis, abbatibus, ducibus, comitibus, domesticis, graffionibus, uicariis, centenariis, uel omnes missos nostros discurrentes, uel quibuslibet iudicaria potestate preditis: Summa cura et sollicitudo debet esse regum, ut ea que a sacerdotibus pro oportunitate ecclesiarum Dei fuerint postulata, solerter perspicere et congrua uel oportuna eis beneficia non denegare, sed ea que pro Dei sunt intuitu ad effectum in Dei nomine mancipare.  Igitur cognoscat magnitudo seu utilitas uestra, quia uenerabilis uir Fulradus abba ex monasterio peculiaris patronis nostri sancti Diunisii martyris, ubi ipse preciosus domnus corpore requiescit, clementie regni nostri suggessit, et preceptionem domni et genitoris nostri Pippini quondam regis nobis ostendedit relegendam, ubi contenebatur insertum de rebus sancti Diunisii, que a longo tempore tam ex munificentia regum quam et a Christianis uel Detio mentibus et bonis hominibus conlatas uel donatas fuerunt, a prauis seu malis hominibus per iniqua cupiditate seu malo ingenio uel tepiditate abbatorum seu neglecto iudicium de ipsa casa abstractas uel dismanatas fuerunt. Unde et ipsi monachi uel ipsi agentes una cum preceptiones  regum uel reliqua strumenta cartarum de ipsas res in palatio ante genitore nostro seu eius ducibus per plures uicibus aduenerunt in rationes una cum plures hominibus, qui ipsas res malo ordine tenebant; et genitor noster pro reuerentia ipsios sancti Diunisii martyris, uel pro ipso amore Dei, eorum cartas diligenter relegere rogarit, et missos suos Wichingo et Ludione ad eorum petitione per diuersos pagos una cum ipsa strumenta ad hoc inquirendum uel inuestigandum direxit, ut ubicumque eorum iustitia inuenirent, uel ipsi monachi et ipsi agentes legitima strumenta presentabant, uel casa sancti Diunisii exinde uestita fuerat, seu a bonis Deo timentibus hominibus ibidem datas uel conlatas fuerunt, et ipsa  casa legitime et rationabiliter per lege exinde uestita fuerat, et postea per iniquo ingenio de ipsa casa abstractas fuerant, eis reddere deberent: quod ita. . . . . et fecerunt. Id sunt per diuersis pagis loca denominata, in pago Fanmartense cella qui dicitur Cruce, qui aspicit ad fisco Solemnio, quem domnus Hildbertus quondam rex ad casa sancti Diunisii per sua preceptione concessit: et Auisinas quem uassus genitoris nostri tenuit: similiter in pago Bragbanto in loca nuncupantes Scancia et Cambrione: similiter in pago Briegio loca nuncupante Linariolas; et in Melciano loca cognominantes Nartiliago et Coconiago; uel in Beluacinse loca nominata Pitito-uillare, Masciago, Saciago, Ansino-uillare, Thedegario-uillare,  Ambrico-curte, Ebroaldo curte, Gellis: similiter in pago Camliacinse, loco qui dicitur Boderouillo, et Nialla: similiter in pago uilcasino Baciuo superiore et subteriore et Madriu, quem Gabbifrisio per beneficium habuit: similiter in pago Madriacinse uinias, Camapio et Niuentis, uilla-noua, Rosbacio, Sigrancio, Berane-curte: similiter in pago Tellau loca cognominantes Pictus, Macerias, uerno, Fircera, Potio, Bodalca, Brittene-ualle, Artiliaco, Agusta, Rausero, Crisonarias, Uuariaco. Similiter in pago uimnau loca cognominantes Marca, Malcha, Malchis, et Auisinas, Rodeno, Rodalca, Sodicola, uidriaco, Horona, Arcas. Similiter in pago Parisiago Tabernas. Similiter in pago Ambianinse loca qui dicuntur Pisciago, et Adsalto; seu diuersa loca per diuersos  pagos, tam maiora, quam et minora, quod per singula nominare non fuit necessarium, unde ipsa casa, ad presens uestita esse uidetur ita ut sicut ab ipsis inuentumque uel inuestigatum fuit, et ipsas res ipsi monachi uel ipsi agentes partibus sancti Diunisii receperunt, deinceps in post modum ad hodiernum die ipsa casa Dei uel ipsi monachi, seu agentes eorum euis et futuris temporibus habiant euindecatas atque efidicatas. Unde et ipse iam dictus Fulradus abba seu et ipsi monachi de ipso sancto cenubio, qui in ipsa casa Dei conuersare uel uitam degere uidentur, nobis petierunt, ut denuo circa ipsis pro futuris temporibus preceptione nostra manu nostra firmata exinde eis adfirmare deberemus: quod ita et fecimus, ut sicut constat quod ipsas res per legem  et iustitiam in Palatio ante genitore nostro euindicauerunt uel receperunt, ut tam ipse abba, quam et sui successores omni tempore pro conpendio  ad ipsa sancta casa ad luminaria procuranda, seu uestimenta monachorum uel reliqua conpendia seu susceptionem pauperum uel peregrinorum habiant euindicatas atque elidicatas, ut eis semper melius delectet pro nobis uel filios nostros seu pro stabilitate regni Francorum die noctuque incessabiliter orare, uel Domini misericordia deprecare; et  per singulos dies nomen nostrum tam in missas, quam et in peculiares eorum orationibus ad sepulcrum ipsius sancti Dionisii debeant recitare, si adhuc  inantea eorum iustitia inuenire potuerimus eis libenti animo reddere uolemus. Et ut hec auctoritas uel preceptio nostra quod nobis postulauerunt circa ipsa casa Dei proficiat, et euis et futuris tempori inconuulsa et firma debeat permanere, manu propria subter firmauimus et anuli nostri impressione signauimus.

Signum Caroli gloriosissimi regis.

Wigbaldus ad uicem Hiterii recognoui et subscripsi.

Data sexto Kal. Iulias anno septimo et secundo regni nostri. Actum Carisiago palatio publico Dei nomine feliciter.



XXu. Caroli Magni placitum, quo aduersus Herchenradum seniorem episcopum Parisiensem Placicium monasterium in pago Pinciacense monasterio S. Dionysii ascribitur .


Carolus gratia Dei rex Francorum et Langobardorum, uir inluster. Tunc regalis celsitudo suis culminis sublimatur, quando cunctorum iurgia iuxta prepositionis uel responsionis eloquia inter alterutrum salubre deliberat sentencia: quatenus sub Deo in rege manet potestas quomodo cuncta terribilia debeant ordenare. [Igitur] cum nos in Dei nomene Duria uilla in Palacio nostro ad uniuersorum causas audiendum, uel recta iudicia termenandum resederimus, ibique ueniens apostolicus in Christo Pater  Herchenradus episcopus urbis Parisius ciuitate pontifex Folrado abbate interpellabat; repetibat ei eo quod ipsi Placicio monasthirio, qui est constructus in honore sancte Marie, et sancti Petri, in pago Pinciacense, quem Francus homo nomine Aderaldus ad casa sancti Marie, et sancti Stephani et sancti Germani per suum strumentum condonauit, ipse Folradus abba ad parte sancti Dionysii post se teniat malo ordine iniuste: sed ipse Folradus abba de presente adstabat, et taliter dedit in respunsis, quod ipso Placicio monasthirio post se ad parte sancti Dionisii numquam reteniat malo ordine iniuste pro eo quod dixit Francus homo, nomine Hagadeus, ipso monasthirio Placicio ad monasthirio sancti Dionisii manus potestatiuas per suum strumentum condonasset;  et per ipsa traditione plus obtingit ipse monasthirius Placicius ad casa sancti Dionisii adherere, quam ipsius Herchenrado episcopo ad parte sancte Marie et sancti Stephani et sancti Germani adreddere. Unde et ipsa estrumenta pre manibus se habire adfirmant, et ipsas in presencia nostra protulerunt recensendas etiam et de hac causa ab utrasque partes ibi certa cognouimus, et ad diuina mysteria Christi misericordia conspirante  iobemus emanare iudicium, ut dum per ipsis strumentis de utrasque partis certamen non declaratur, ut recto thramite ad Dei iudicium ad crucem eorum homenes, his nominibus Aderamno de parte sancti Dionisii uel Folrado abbate, et Corello de parte  sancte Marie uel sancti Stephani et sancti Germani uel Herchenrado episcopo, exire adque stare deberint. Quod ita et in capella nostra, recensenda missa  Harnaldo presbytero, uisi fuerunt stetisse: et ea hora, protegente diuina dextera Dei, Deus omnipotens suum iustum iudicium declarauit, ut homo memorato Herchenrado episcopo, nomine Corellus, ad ipso Dei iudicium ad ipsa crucem trephidus et conuictus aparuit: et tunc ipse Herchenradus episcopus in presentia nostra uel procerum nostrorum sibi recognouit uel resededit, quod nec ipse, nec pars ecclesie sue sancte Marie, uel sancti Stephani seu sancti Germani nullum drictum habebant, per quod ipso Placicio monasthyrio habere potuissent. Proinde nos taliter una cum fidelibus nostris, id sunt Gherardo, Bernardo, Radulfo, Hilderado, Ermenaldo, Hebroino, Theudoaldo, Agmone, comitibus; Haltberto, Laumberto, Herterico, et Anselmo comite  palacio nostro, uel reliquis quampluris uisi fuimus iudicasse, ut dum ipse memoratus homo sancti Dionisii uel Folrado abbate, nomine Adelramnus, iam dicto homine sancti Marie, uel sancti Stephani seo sancti Germani, necnon et Herchenrado episcopo, nomine Corello, ad ipso Dei iuducio ad crucem ibidem conuicuit; et ipse Corellus ibidem ad ipso Dei iudicio trepidus et conuictus aparuit: propterea iobemus, ut dum hac causa sic acta uel perpetrata esse cognouimus, ut memoratus Fulradus abba memorato Placicio monasthyrio una cum suis apendiciis, uel quicquid ibidem pertenere uidetur; in contra sepe dicto Herchenrado episcopo, uel ecclesie sue sancti Marie, uel sancti Stephani et sancti Germani suisque successoribus ad parte sancti Dionisii monasthyrie  sue iure firmissemum habiat euindicatum adque elidiatum, et sit inter ipsis in postmodum absque ulla repeticione Herchenrado episcopo uel successoribus suis omneque tempore subita adque definita, seu et indulta causatio [a 2Kb] .

Theudegarius recognouit et subscripsit

Datum quinto Kalendas Augustas in anno septimo regni nostri Duria uilla in Palacio publico in Dei nomine feliciter. Amen.



XXuI. Preceptum Caroli Magni quedam predia donantis monasterio S. Dionysii .


Carolus gratia Dei rex Francorum et Longobardorum, nec non patricius Romanorum. Quicquid enim  ad loca sanctorum uenerabilium ob amorem Dei concedimus uel confirmamus, hoc nobis ad mercedem uel stabilitatem regni nostri pertinere confidimus.  Ideoque notum sit omnium fidelium nostrorum magnitudini, qualiter propter nomen Domini, et anime nostre salutem, eo quod mercis nostra in eternum permaneat, donamus ad casa S. Dionysii et sancti Priuati, ubi ipsi pretiosi corpore requiescunt, Eadallago et Salona in pago Salminse, res proprietatis mee in Wastingas quas Adalbaldus genitore meo tradidit, quantumque ad ipso loco aspicere uidetur; similiter illus mansus quos genitor noster Fulrado beneficiauit; Infilicionis curte, et illa terra et sylua de uno manso Abduxio; similiter alio manso in Ermerago uilla, et illo manso ad Almingas, et illos mansos ad Carisiaco, quantumcumque ad ipsus mansos aspicere uidetur, donatumque in perpetuum esse uolo, id est cum terris, acolabus, domibus, edificiis,  mansis, mancipiis, campis, syluis, pratis, pascuis, uineis, aquis aquarumue decursibus, mobilibus et immobilibus, totum et ad integrum, quicquid ad ipsa loca superius intimata aspicere uidetur, partibus sancti Dionysii et sancti Priuati donamus, tradimus, atque in omnibus indultum esse uolumus. Precipientes ergo iubemus ut nullus quislibet de fidelibus nostris, neque de iudiciaria potestate, predictas casas Dei, uel rectores eius de ipsas res superius insertas inquietare, nec calumniam generare nullatenus presumatur, sed, ut diximus, nostris et futuris temporibus ad ipsis locis sanctis proficiat in augmentis. Et huc hec auctoritas firmior habeatur, uel per tempora melius conseruetur, manu propria subter eam decreuimus roborare, et de anulo nostro iussimus sigillare.

 Signum Karoli gloriosissimi regis.

Rado ad uicem Hitherii recognouit.

Data in mense Nouembro, anno octauo et secundo regni nostri. Actum Theodone-uilla in Dei nomine feliciter. Amen.



XXuII. Preceptum Caroli Magni pro Morbacensi monasterio.


Carolus gratia Dei rex Francorum et Longobardorum. Principali quidem clementie cunctorum decet accommodare aurem benignam, precipueque pro compendio animarum a precedentibus regibus antecessoribus nostris ad loca Ecclesiarum probamus esse indultum, deuota debemus mente perpendere,  et cuncta beneficia, ut mereamur ad mercedem esse participes, non negare, sed robustissimo iure pro nostris oraculis confirmare. Igitur uenerabilis Amico dono Dei abbas de monasterio uiuario-peregrinorum, qui ponitur in pago Alsasense super fluuium Morbe, qui est constructus in honore S. Leodegarii et S. Petri apostoli et S. Marie ceterorumque sanctorum, ubi ipse cum turba plurima monachorum deseruire noscitur, clementie regni nostri suggessit eo quod nostri antecessores quondam per eorum authoritates illorum manibus subscriptas de uillis ipsius S. Ecclesie, quod [quas] ad presens possidebat, tam ex muneribus principum, seu Eberhardi qui ipsum monasterium in sua elemosina fundauit, quam ex pagensium largitate, uel quod inantea a  Deum timentibus hominibus ibidem delegatum fuit, integra emunitate concessissent, ut nullus iudex publicus in uillis uel rebus ipsius Ecclesie sue, nec ad causas audiendas, nec freda exigenda, nec mansiones aut paratas faciendas, nec fideiussores tollendum, nec homines ipsius Ecclesie de quibuslibet causis distringendum, nec ullam retributionem requirendum, ibidem ingredere non audeat. Unde ipsam preceptionem antecessoribus [antecessorum, etc.] nostris iam dictis, seu et eorum confirmationem ante dictus abba Baldebertus rector de ipso monasterio nobis ostendit ad relegendum, et ipsum beneficium circa eandem memoratam Ecclesiam ipsius usque nunc asserit esse conseruatum. Sed pro firmitatis studio petiit celsitudinem nostram ut hoc  denuo circa ipsum monasterium uel ipsos monachos nostra deberet authoritas generaliter confirmare. Cuius petitionem pro reuerentia ipsius loci, ut mereamur ad mercedem sociari, plenissima uoluntate uisi fuimus prestitisse, uel in omnibus confirmasse cognoscite. Precipientes ergo iubemus ut nullus iudex publicus in res uel facultates ipsius ecclesie, nec ad causas audiendas, et freda exigenda, nec mansiones aut paratas faciendas, nec fideiussores tollendum, nec homines ipsius ecclesie tam ingenuos quam seruos, qui super eorum [eius] terras uel initio commanere uidentur, qui ibidem aspiciunt, de quibuslibet causis distringendum, nec ullas retributiones requirendum, ibidem ingredere non debeat Sed sicut ipsius beneficium a iam dictis antecessoribus  nostris indultum, priorum principum authoritate ad iam dictam ecclesiam usque nunc fuit conseruatum, ita et deinceps per nostram authoritatem generaliter maneat inconuulsum. Et quidquid exinde fiscus noster poterat sperare, in ipsius domini Leodegarii et S. Petri luminaribus uel S. Marie, pro stabilitate regni nostri proficiat in augmentum. Et ut hec authoritas tam presentibus quam et futuris temporibus possit constare, manu nostra subter roborauimus, et annulo nostro sigillare iussimus.

Signum Caroli gloriosissimi regis.

Wigbaldus ad uicem Hitherii recognouit.

Data pridie Nonas Aprilis, anno septimo et primo regni nostri. Actum Carisiaco palatio publice, in Dei nomine feliciter. Amen.



XXuIII. Preceptum Caroli Magni pro monasterio Flauiniacensi .



Carolus gratia Dei rex Francorum et Longobardorum, ac patricius Romanorum, uir inlustris. Si petitionibus sacerdotum quod ad profectum Ecclesiarum pertinet, deuota mente prestamus, retributorem omnium bonorum Iesum Christum ex hoc nos habere confidimus. Petiit celsitudinem nostram uenerabilis uir Manasses abba de monasterio quod uocatur Flauiniacus, in pago Alsinse, quod est constructum in honore Domini nostri Iesu Christi, uel sancti Petri, uel sancti Preiecti, ut omne teloneum  intra regnum nostrum de negotiantibus eorum, uel de omnibus hominibus eorum, qui per ipsam casam sperare uidentur, ut nullum teloneum dare non debeant in ciuitatibus, mercatis, uillis, uicis, pontis, portubus, nec ipsi monachi, seu negotiantes eorum, et homines eorum, qui per ipsam casam sperare uidentur; nec teloneum, nec pontaticum, nec rodaticum, nec barganaticum, nec pulueraticum, nec mutaticum, nec riuaticum, nec salutaticum, nec laudaticum, nec tranaticum, nec de hoc quod homines eorum ad dorsum portare uidentur, et quidquid exinde ad partem fisci nostri reddere debent, totum in luminaribus, uel in stipendia monachorum, et susceptionem pauperum, in nostra eleemosyna ad ipsam casam Dei concessimus, quas nunc a moderno  tempore concessum atque indultum esse uolumus, ut, sicut diximus, de omnibus teloneis in ciuitatibus, uicis, uillabus, pontis, portubus, pontatico, rodatico, barganatico, pulueratico, mutatico, riuatico, salutatico, laudatico, tranatico, et de hoc quod homines eorum ad dorsum portant, et de negotiantibus eorum, uel de omnibus hominibus eorum deuote pro ipsa casa Dei, Sancti Petri et Sancti Preiecti, omni tempore perpetualiter concessimus atque indulsimus. Similiter concedimus ad ipsam casam Dei in uillabus eorum, seu super terraturiis eorum, uel cinctus eorum infra aut adforis ibidem aduenerint, et quidquid ibidem negotiatum fuerit, omne teloneum, sicut superius diximus, ad ipsam casam per nostram preceptionem concessimus. Et ut hec preceptio firmior  habeatur, et per tempora melius conseruetur, manu nostra subter decreuimus adfirmare. Carolus.

Data die u Non. Maii, et scripta per Radonem, apud Theodonem uillam palatio publico, anno uII predicti domini nostri Caroli.



XXIX. Preceptum Caroli Magni pro Turonensi S. Martini monasterio .


Carolus gratia Dei rex Francorum et Longobardorum, atque patricius Romanorum. Decet enim regalis clementie dignitatem cuncta que a sacerdotibus rationabilia postulata fuerint, sollerti cura prospicere, et opportuna uel congrua eis beneficia non  denegare, maxime si anteriorum regum plenius pro Dei intuitu sunt confirmata protectionis auctoritate. Quapropter notum sit omnium fidelium nostrorum magnitudini, quia uenerabilis Hiterius abba ex monasterio S. Martini eximii confessoris Christi, peculiaris patroni nostri Turonice ciuitatis, ubi ipse pretiosus in corpore requiescit, innotuit serenitati regni nostri qualiter antecessor suus Auttandus abba quasdam uillas instituerit, que fratribus mensuatim per totum annum seruire debent; petens dignitatem excellentie nostre, ut pro Deo et reuerentia eiusdem sancti, per preceptum nostre auctoritatis id ipsum confirmare dignaremur, sequendo morem antecessorum. Cuius nos petitioni consentientes, et patrocinia sancti Martini uenerantes, sicut precessores  reges singulariter expleuerunt, et nos hoc donum indulgentie gratanter prestitisse cognoscite. Idcirco per hanc presentem preceptionem iubemus, atque perpetuo firmum fore decernimus, ut Luggogalus, Curciacus, Lupiacus, Magittus, Catuntius, Tauciacus, Loona, Nobridius, Albiniacus, Mazoyalus, Podentiniacus, Castanelus, Camiliacus, Brionnus, Nouientus, Genestolalus, Caniacus, Alnetus, Cadriacus, Merila, Delfiacus, Parriciacus, Prisciniacus, Cassiacus, Sadobria, Membriolas, Spicarias, Ortlucas, Sereonas, Salustriacus, Lausiacus, Axedus, Belcontus, Trinierobrus, Baionuilare, Noua-uilla, Noëntus, Blasina, Pociacus, Talsiniacus, Brigogalus, Crucilia, Bladalaicus, Dociacus, Melciacus, Angularis portus, Restis, Antoniacus, cum appendentiis earum, sicut admensurate  sunt, fratribus deseruiant. Similiter statuimus per hoc preceptum nostre mansuetudinis, ut eiusdem monasterii cellelario fratrum ministretur, sicut ordinatum est, unde tempore sibi instituto fratribus pleniter seruire possit. Portarius autem mense Decembri de suo ministerio seruiat. De aliis uero uillis solito modo ligna et annone siue uolatilia ministrentur, quatenus hoc nobis ad salutem anime nostre et augmentum regni proficiat, et ipsi Dei serui liberius meliusque deinceps Deo famulari queant, atque pro statu sancte Dei Ecclesie sedulas fundere preces. Unde monemus omnes qui nobis in regno a Deo commisso successuri sunt, ut, sicut sua statuta a suis successoribus conseruari uelint, ita hanc nostram constitutionem priuilegii inuiolabilem conseruare  studeant ad communem nostrorum omnium salutem. Et huc hec auctoritas firmior habeatur, uel nostris et futuris temporibus melius conseruetur, manu nostra eam corroborauimus, et anuli nostri impressione sigillauimus.

Signum Caroli gloriosissimi regis.

Rado ad uicem Hitherii recognouit.

Actum Theodonis uilla palatio publico, in Dei nomine feliciter. Amen.



XXX. Preceptum Caroli Magni pro Angelramno episcopo Mettensi .


Carolus Dei gratia rex Francorum et Longobardorum  uir illustris, ducibus, comitibus, domesticis, uel omnibus agentibus tam ultra quam citra Renum, Rodanum et Ligerim consistentibus, tam presentibus quam et futuris. Iuuante Domino, qui nos in solium regni instituit, illud ad augmentum uel stabilitatem regni nostri procul dubio credimus in Dei nomine pertinere, si petitiones sacerdotum et Ecclesiarum Dei de rectis postulationibus, quas in nostris auribus patefecerint, perducimus ad effectum. Ideoque uir apostolicus domnus et Pater noster Angilramnus episcopus S. Ecclesie Mettensis preceptiones regum predecessorum nostrorum, eorum manibus roboratas, nobis protulit recensendas; ubi generaliter cognouimus esse insertum quod antecessoribus suis tale fuisset iam a longo tempore indultum beneficium,  ut nullus ex iudicibus publicis in curtes Ecclesie Mettensis et domni Stephani patroni nostri, seu basilicas infra ipsam urbem constructas, uel infra ipsam parochiam, tam monasteria, uicos uel castella ad eandem aspicientia ingredi non presumeret, aut aliquod ibidem generare detrimentum: nec homines eorum per mallos byrgos publicos, nec per audientias nullus deberet admallare, aut per aliqua iniqua ingenia presumeret condemnare, nec freta uel teloneos exactare, aut aliquas paratas facere: sed in eorum priuatas audientias agentes ipsius Ecclesie unicuique de reputatis conditionibus directum facerent, et ab aliis simulque perciperent ueritatem, et ubi fredum ipsi agentes aut reliqui homines memorate Ecclesie acciperent; et freda ad  ipsa loca sanctorum deberent Christo presule proficere in augmentum. Pari modo et si homines eorum pro quolibet excessu cuiuscumque fredum dissoluebant, fretus qui exinde in publicum sperari potuerit, ad ipsas ecclesias fuisset concessus. Unde petiit suprascriptus pontifex ut eum suamque Ecclesiam, uel monasteria, castella, uel uicos ad eandem pertinentes uel aspicientes, de hac re plenius nostra auctoritas in Dei nomine confirmaret. Cuius postulationem pro diuino intuitu, uel reuerentia ipsorum locorum sanctorum, seu fidei sue respectu, uel mercedis nostre augmento, gratanti animo prestitisse, et in omnibus confirmasse, et a nouo concessisse cognoscite. Iubemus namque ut quidquid constat tam in uillis, domibus, edificiis, mancipiis, uineis,  siluis, campis, pratis, pascuis, aquis aquarumue decursibus, accolabus utriusque generis, sexus uel etatis, cum integris terminis, solidoque statu eorum, tam ex munificentia regum et reginarum, quam id quod per uenditiones, donationes, commutationes cessionesque titulis uel per quelibet instrumenta cartarum, aut quelibet ingenia legibus ad ipsam Ecclesiam domni Stephani, uel alias ecclesias, que sub ipsa urbe Mettensi, uel in parochiis ipsius pontificis constructe esse uidentur, fuit delegatum, et ad presens pars ipsarum ecclesiarum cernitur possidere uel dominari, per hanc auctoritatem nostram, id ipsis ecclesiis, uel memorato pontifici, uel abbatibus suis eorumque successoribus plenius in Dei nomine confirmatum atque concessum esse cognoscite. Precipientes  enim iubemus, ut neque uos, neque iuniores, seu successores uestri in curtes ipsius ecclesie, uel memorati pontificis, aut abbatum suorum, uel monasteriorum, castellorum, uicorum tam ultra quam citra Renum, Rodanum et Ligerim, uel prefatam ciuitatem Mettensem, aut in pagos uel parochias suas, et monasteria, ceu cellas, cum omnibus ecclesiis ad eandem pertinentibus uel aspicientibus, nulla freta, nec teloneos, uel coniectos, aut summutas [sunniatas], uel aliquas paratas faciendum, uel qualecumque ingenium ad aliquod detrimentum generare, penitus ingredi non deberetis, si gratiam meam uobis in omnibus obtatis habere propiciam. Illud addi placuit scribendum, ut de tribus causis, de  hoste publico, hoc est de banno nostro, quando publicitus promouetur, et wacta uel pontes componendum, illi homines bene ingenui, qui de suo capite bene ingenui immunes esse uidentur, qui super terras ipsius ecclesie, uel ipsius pontificis, uel abbatis sui commanere noscuntur; si in aliquo exinde de istis tribus causis negligentes apparuerint, exinde cum iudicibus nostris deducant rationes; sed non amplius uel minus: in reliquo uero pro mercedis nostre augmento sub emunitate ipsi sint conseruati, ut ad ipsam casam proficiant in augmentis. Et ipsa emunitas, que a nobis uel ab antecessoribus patribus nostris fuit concessa circa memoratam Ecclesiam domni Stephani, uel prefata monasteria, uel castella, uicos, pagos, parochias uel  abbatias, que ad ipsum pontificem aspicere uidentur, perenniter maneat inconuulsa uel conseruata: qualiter ipsum pontificem seu clerum, uel pauperes ibidem alimoniam sperantes, plenius delectet Domini misericordiam attentius exorare. Et dummodo per anteriores preceptiones a longo tempore ipsa emunitas circa ipsam Ecclesiam, uel basilicas, seu monasteria, uicos uel parochias sub tempore precedentium regum semper fuit conseruata; et nos ad presens pro anime nostre remedio, uel retributione eterna, id in ipsa Ecclesia domni Stephani, ubi suus sacratissimus sanguis uiuus esse uidetur, per nostram preceptionem firmauimus atque concessimus, ut quicumque hoc de iudicibus nostris aut quislibet refragare aut irrumpere uel immutare  uoluerit, iram trine Maiestatis uel omnium sanctorum, ubi ipse pontifex uel abbates sui deseruiunt, incurrat, et gratiam nostram nullo umquam tempore possit habere. Sed magis a uobis uel successoribus uestris sub integra emunitate omni tempore modis omnibus conseruetur; qualiter gratiam nostram, ut diximus, ualeatis habere, propiciam. Quam uero auctoritatem pro rei totius firmitate, ut omni tempore maneat inconuulsa, manus nostre signaculis infra decreuimus in Dei nomine roborare.

Data XI Cal. Febr. anno uII et 1 regni nostri.

Actum Carisiaco, etc.



XXXI. Caroli Magni diploma, quo confirmat priuilegium Salone contra episcopum Mettensem .



Carolus gratia Dei rex Francorum et Longobardorum, atque patricius Romanorum. Oportet serenitas nostra ut ea que a fidelibus nostris postulata fuerint, iuste et rationabiliter pro seruitio et fidelitate, que circa genitorem meum Pippinum regem et circa me habere uidentur, eis impertire debeamus. Notum sit omnibus fidelibus nostris, tam et presentibus quam et futuris, qualiter ueniens Folradus capellanus palatii nostri et abba sancti Dionysii nobis retulit priuilegium a partibus sancti Dionysii, quam senodalis consilius anno nono ad Patris-Brunna ex promisso Angalramno episcopo et Wilhario archiepiscopo constituerunt de res proprietatis sue, in  loco qui dicitur Salona, que est constructus in honore sancte Dei genitricis et beatorum martyrum et confessorum et uirginum: ubi sanctus Priuatus martyr, et sanctus Illarius confessor requiescere uidentur: et meo in priuilegio insertum inuenimus, ut neque Angalramnus episcopus, neque successores sui, neque archidiaconus, neque missus ecclesie sue Mediomatricus ibi in ipso cenobio pontificium habere non debeant, nisi si abbas sancti Dionysii expetierit ordinationes faciendi, chrismetandi, et tabulas benedicendi. Interrogauimus Angalramnum episcopum, si ipsum priuilegium consentire debuisset. Et ipse nullatenus denegauit, nisi sicut et chnenodale consilio constituerunt cepiscopi sui, sic consentiuit sicut ipse priuilegius clariter innotuit. Propterea talem preceptum  et confirmationem permanere precipimus ad partibus sancti Dionysii, ut post hunc diem nullus quislibet episcoporum, neque Angalramnus aut successores sui ipso cenobio non contingat nisi sit sub emunitate et priuilegio sancti Dionysii regulariter, sicut ceteras ecclesias, quas de ipsa casa sancti Dionysii aspicere uidentur, et terrolas quas Angalramnus et Folradus infra ipso agro Salona et fine commutauerunt . . . . . . Simile modo ex nostrum permissum et confirmationem absque episcoporum Mettensis ecclesie impedimentum pars sancti Dionisii una cum ipso cenubio Salona sub nostram tuitionem et defensionem procerumque nostrorum partibus sancti Dionysii debeant respicere, et quicquid per commutationes regum aut donationem, aut collata ibidem populi  additum, aut censatum, et Folradus de suas res ipso cenubio ditauit sub emunitate et defensione sancti Dionysii omnique tempore permanere debeant, ex nostra auctoritate confirmatum: ut melius delectet ipsam congregationem sancti Dionysii et sancti Priuati, et sancti Illarii pro nobis et pro eis uxoreque nostra Domini misericordiam attentius deprecare. Et ut hec auctoritas firmior habeatur, uel per tempora melius conseruetur, manu nostra propria subter eam firmauimus, et de anulo nostro sigillauimus.

Signum Caroli gloriosissimi regis.

Nomen et signum cancellarii omissum.

Datum quod ficit Decembris dies . . . anno X regnante domno nostro Carolo rege.

 Actum Aquis palatio publico in Dei nomine feliciter. Amen.



XXXII. Diploma Caroli Magni pro monasterio urumiensi .


Karolus gratia Dei rex Francorum et Langobardorum, necnon et patricius Romanorum. Omnibus episcopis, abbatibus, ducibus, comitibus, uicariis, centenariis,  uel reliquis fidelibus nostris, tam presentibus quam futuris, notum sit qualiter domnus et genitor noster bone memorie Pippinus quondam rex, monasterium, quod uocatur Prumia, in honore sancti Saluatoris a nouo fundamine uisus fuit edificare, et res fiscalis ac proprietatis ad ipsum sanctum locum uisus fuit delegasse, et in omnibus confirmasse, ubi uenerabilem uirum Asuerum abbatem una cum monachorum [turma] rectorem preesse constituit, et secundum ordinem sanctum illum locum gubernare precepit. Unde predictus abba et monachi in ipso cenobio consistentes, clementie regni nostri petierunt, ut ipsi homines, quem domnus et genitor noster bone memorie Pippinus quondam rex ad ipsum monasterium concessit uel delegauit, in  ipsa tenore et consuetudine, sicut antea fuerunt, et ceteri fiscalini sunt nostri, absque alicuius contradictione ad iam dicto loco debeant permanere, tam de causas eorum in responsis, quamque aliam legem uel consuetudinem, sicut reliqui infra regna nostra habuerint fiscalini, et antea in unumquemque pago habuerunt consuetudinem. Cuius nos, propter nomen Domini et anime nostre remedium, eorum petitionibus nequiuimus denegare, sed in omnibus prestitisse et confirmasse cognoscite. Precipientes ergo iubemus atque precipimus, ut nullus quislibet de fidelibus nostris, neque de iudiciaria potestate, qui iam fata casa Dei uel rectores eius, nec homines ad ipsum sanctum locum deseruientes, quem domnus ac genitor noster ibi concessit, de hac re inquietare,  nec calumniam generare nullatenus presumatis, nisi, ut diximus, nostris et futuris temporibus, sicut antequam domnus ac genitor noster eos ad superscripta casa Dei delegasset, partibus suis deseruierunt. Ita simili modo ad eundem sanctum locum in ea tenore deseruire debeant, tam in responsis dando, quamque et reliquam legem ac consuetudinem, sicut ceteri fiscalini habere uidentur. Et ut hec preceptio firmior habeatur, ac per tempora melius conseruetur, manu propria subterfirmauimus, et anulo nostro sigillare iussimus.

Signum Karoli gloriosissimi regis.

Data mense Nouembrio, anno octauo, et uI regni nostri.

Actum Theodonis uilla publice, in Dei nomine  feliciter. Amen.



XXXIII. [a 1Kb] Placitum Caroli Magni regis Francorum, quo monasterio Honaugiensi ascribit bona in Osthouen et Hohgefft, que sibi uindicauerat abbatia [b 1Kb] Corbeiensis .


Carolus gratia Dei rex Francorum et Langobardorum, atque patricius Romanorum, uir inluster. Tunc  regalis celsitudo sui culminis sublimatur, quando cunctorum iurgia iuxta propositionis uel responsionis eloquia inter alterutrum salubre deliberat sentencia, quatenus sub Deo in rege manet potestas quomodo cuncta terribilia debeant ordinare. Cum nos in Dei nomine [a 1Kb] Sclalistati uilla in palacio nostro ad uniuersorum causas audiendum, uel recto iudicio terminandum resederimus, ibique ueniens aduocatus S. Michelis, uel [b 1Kb] Beati abbatis nomine Othbertus interpellabat homines aliquos nomine Agissericum et Aldradum aduocatos monasterii Corbeie, et repetebat eis, eo quod ipsi illas res in loco, qui dicitur [c 1Kb] Osthoua et [d 1Kb] Gehfida, quas Immo ad monasterium Sancti Michelis per suum instrumentum tradidisset in eorum potestate iniuste retinuissent. Sed et ipsi  Agissericus et Aldradus de presente astabant, et taliter dederunt in responsis, quod ipsas res predictas nunquam tulissent malo ordine iniuste, pro eo quod dixerunt quod eas Gerbriga per suum instrumentum condonasset; unde et ipsum instrumentum pre manibus se habere affirmabant, et ipsas in presencia nostra protulerunt recensendas; etiam et de hac causa ad utrasque partes nichil certi cognouimus: unde ad diuina mysteria, Christi misericordia conspirante, sicut longa consuetudo exposcit, et ipsi uoluntarie consenserunt, iubemus emanare iudicium, ut dum per ipsa instrumenta de utraque parte certamen non declaratur, ut recto tramite ad Dei iudicium ad [e 1Kb] crucem Othbertus de parte Sancti Michelis uel Beati abbatis et Agissericus de parte monasterii Corbeie  exire atque stare deberent. Quod et ita uisi fuerunt stetisse; et ea hora, protegente diuina dextera Dei, Deus omnipotens suum iustum iudicium declarauit,  ut homo memorati monasterii Corbeie Agissericus ad ipsum Dei iudicium ad ipsam crucem trepidus et conuictus apparuit. Et tunc ipse et Aldradus in presentia nostra uel procerum nostrorum ipsas res per loca nominata Osthoua et Gehlida per eorum [f 1Kb] wadia una cum legibus fidefacta, ipsius aduocato sancti Michelis uel Beati abbatis nomine Othberto uisi sunt reddidisse, uel reuestisse, et per illorum [g 1Kb] festucam exinde in omnibus duxisse exitum. Proinde nos taliter una cum fidelibus nostris, id sunt, Windringo, Odrigo, [h 1Kb] Theodrico, [i 1Kb] Bernbardo, [i 1Kb] Albuino, Gherardo, [k 1Kb] Berngario comitibus, et [l 1Kb] Anshelmo comite palatii nostri, uel reliquis quam plurimis uisi fuimus iudicasse [m 1Kb] : ut dum ipsi in presenti adstabant Agissericus et Aldradus, et hanc caussam nullatenus  poterant denegare, et ipse Agissericus ad ipsum Dei iudicium ad crucem trepidus et conuictus apparuerit, et ipsi de presenti per eorum wadia una cum legibus fide facta, ipsius aduocato sancti Michelis uel Beati abbatis nomine Othberto uisi sunt reddidisse, uel reuestisse, et per eorum festucam sibi in omnibus duxisse exitum. Propterea iubemus, ut dum hanc caussam sic actam uel perpetratam esse cognouimus, ut superius scriptus abbas Beatus, uel pars monasterii Honogie iam dictas res in loco qui dicitur Osthoua et Gehfida citra supradictos Agissericum et Aldradum eorumque heredes, uel citra omnes illas res iniuste retinere tentantes, omni tempore habeant elidicatas et euindicatas, et sit inter ipsos in postmodum absque ulla repeticione omni tempore sublata  atque definita, seu et indulta causatio. Theudegarius recognouit [n 1Kb] .



XXXIu. Preceptum Caroli Magni, pro Paulino artis grammatice magistro .



Carolus gratia Dei rex Francorum et Longobardorum, et patricius Romanorum, omnibus episcopis, abbatibus, ducibus, comitibus, castaldis, uel omnibus fidelibus nostris, presentibus et futuris. Merito quidem a nobis subleuantur muneribus, qui nostris fideliter obsequiis famulantur. Et ideo si petitiones eorum, pro quibus nostras pulsauerint aures, ad effectum perducimus, regiam consuetudinem exercemus, atque illorum animum nobis deseruiendo prouocamus. Igitur notum sit omnium uestrum magnitudini, qualiter cedimus et donamus a nobis uiro  ualde uenerabili Paulino artis grammatice magistro, hoc est, res quondam et facultates tales que fuerunt Waldandii filii quondam Mimoni de Laberiano, que ad nostrum deuenerunt palatium, pro eo quod in campo cum Forticauso inimico nostro a nostris fidelibus fuerit interfectus, Casa uidelicet in Laberiano cum omni integritate et soliditate sua, id est, cum terris, domibus, edificiis, accolabus, mancipiis, casis, massaritiis, cum seruis et Aldionibus, uineis, syluis, campis, pratis, pascuis, aquis, aquarumue decuesibus, mobilibus, et immobilibus, omnia et ex omnibus, quantumcumque predictus Waldandius ibi aut alicubi habere uisus fuit, tam ex dono regum, aut iudicum, seu de comparato, aut de quolibet adtracto, predicto Paulino a die presenti tradimus atque  cedimus perpetualiter ad possidendum; ita ut ab hac die predictus Paulinus suprascriptis de rebus quieto ordine teneat et possideat, et quicquid exinde facere uoluerit, liberum in omnibus perfruatur arbitrium. Precipientes ergo iubemus ut nullus quislibet de fidelibus aut successoribus nostris predicto Paulino de iam dictis rebus ullo umquam tempore inquietare, aut calumniam generare presumat, sed omni tempore ex dono largitatis nostre ipsas res iure proprietario ualeat possidere firmissimo. Et ut hec perceptio firmior habeatur, uel nostris uel futuris temporibus melius conseruetur, manu propria in eternum decreuimus roborare, ac de anulo nostro iussimus sigillare.

Data Xu Kalend. Iulii, anno octauo regni nostri,  e [a 1Kb] Loreia ciuitate, in Dei nomine feliciter.



XXXu. Preceptum [b 1Kb] Caroli Magni quo renouantur amissa Hondugiensis monasterii chartarum instrumenta .


Karolus gratia Dei rex Francorum et Longobardorum,  omnibus fidelibus nostris tam presentibus quam futuris. A regale enim necesse est releuentur clementia, qui damnitatem passi sunt per iniuriam. Igitur uenerabilis uir Beatus abbas ex monasterio Scotorum, quod uocatur Onogia, quod Benedictus episcopus in honore S. Michahelis nouo construxit opere, ubi preuenerabilis pater corpore requiescit, clementie nostri regni suggessit, eo quod instrumenta chartarum ipsius monasterii ante hos annos, per negligentiam, per quas infra regna Francorum Christo propitio ipsum monasterium aliquid possidebat, tam per precepta regum ac reginarum, quam reliquorum Deum timentium hominum, ibidem collatum ac confirmatum fuit, perdita deuenissent; et asserit se ipse abbas ipsas res ad partem iam dicti monasterii quieto  ordine, sicut antea fecit, moderno tempore possidere. Sed pro firmitatis studio petiit celsitudinem nostram, dum hoc causa per negligentiam ita contigisset, ut ab omnibus notum sit, ut denuo per nostram auctoritatem omnes res eiusdem ecclesie, quicquid cum equitatis ordine possidere uidetur, confirmare deberemus. Cuius petitionem denegare noluimus, sed ita prestitisse uel confirmasse cognoscite. Precipientes enim iubemus, ut quicquid ante dictum monasterium Sancti Michahelis nunc temporis iuste possidet, unde ipsa Dei casa uestita est, deinceps per nostram confirmationem, quicquid per precepta regum ac reginarum, seu reliquorum Deum timentium hominum ibidem collatum ac confirmatum fuit, tam prefatus Beatus abbas, quam qui successores eius fuerint futuri,  uel rectores eiusdem ecclesie sancti loci teneant et possideant, atque ad ipsam casam Dei diuturnis temporibus in augmentis proficiant. Et ut hec auctoritas firmior sit, manu nostra subter firmauimus, et anulo nostro sigillare iussimus.

Signum + Karoli gloriosissimi regis.

Wigbaldus ad uicem Hitherii recognouit.

Datum quinto Idus Iunias, anno [c 1Kb] octauo regni nostri. Actum [d 1Kb] Carisiago palatio publico, in Dei nomine feliciter.



XXXuI. Diploma Caroli Magni, pro Salonensi monasterio .


Carolus gratia Dei rex Francorum et Langobardorum,  atque patricius Romanorum. Oportet serenitas nostra, ut ea que a fidelibus nostris postulata fuerint, iuste et rationabiliter pro seruitio et fidelitate, que circa genitorem meum Pippinum regem et circa me habere uidentur, eis impertire debeamus. Notum sit omnibus fidelibus nostris, tam et presentibus quam et futuris, qualiter ueniens Folradus capellanus palatii  nostri, et abba sancti Dionysii; nobis retulit priuilegium a patribus sancti Dionysii, quam senodalis consilius anno nono ad Patris Brunna ex promisso Angelramno episcopo et Wilhario archiepiscopo constituerunt de res proprietatis sue, in loco qui dicitur Salona, que est constructus in honore sancte Dei Genitricis, et beatorum martyrum, et confessorum et uirginum: ubi sanctus Priuatus, et sanctus Illarius confessor requiescere uidentur: et meo in priuilegio insertum inuenimus, ut neque Angelramnus episcopus, neque successores sui, neque archidiaconus, neque missus ecclesie sue Mediomatricus, ibi in ipso cenobio pontificium habere non debeant, nisi si abbas sancti Dionysii expetierit, ordinationes faciendi, chrismetandi, et tabulas benedicendi.  Interrogauimus Angelramnum episcopum, si ipsum priuilegium consentire debuisset? Et ipse nullatenus denegauit, nisi sicut et chnenodale [synodale] consilio constituerunt cepiscopi sui; sic consentiuit, sicut ipse priuilegius clariter innotuit. Propterea talem preceptum et confirmationem permanere precipimus ad partibus sancti Dionysii, ut post hunc diem nullus quislibet episcoporum, neque Angelramnus, aut successores sui, ipso cenobio non contingat, nisi sit sub emunitate et priuilegio sancti Dionysii, sicut ceteras ecclesias, quas de ipsa casa sancti Dionysii aspicere uidentur. Et terrolas quas Angelramnus et Folradus infra ipso agro Salona et fine commutauerunt . . . . . Simile modo ex nostrum permissum et confirmationem absque episcoporum  Metensis Ecclesie impedimentum, pars S. Dionysii una cum ipso cenobio Salona sub nostram tuitionem et deffensionem, procerumque nostrorum, partibus sancti Dionysii debeant respicere, et quicquid per commutationes regum, aut donationem, aut collata ibidem populi additum, aut censatum, et Folradus de sua res ipso cenobio ditauit, sub emunitate et deffensione sancti Dionysii, omnique tempore permanere debeant, ex nostra authoritate confirmatum: ut melius delectet ipsam congregationem sancti Dionysii et sancti Priuati, et sancti Illarii, pro nobis et pro eis, uxoreque nostra, Domini misericordiam attentius deprecare. Et ut hec authoritas firmior habeatur, uel per tempora melius conseruetur, manu nostra propria subter eam firmauimus, et de annulo  nostro sigillauimus.

Signum Caroli gloriosissimi regis.

Nomen et signum cancellarii omissum.

Datum quod fecit Decembris dies . . . . . anno x. Regnante domno nostro Carolo rege. Actum Aquis palatio publico, in Dei nomine feliciter. Amen.



XXXuII. [a 1Kb] Caroli Magni preceptum, quo omnes Dionysiani monasterii immunitates confirmat .


Carolus gratia Dei rex Francorum et Longobardorum  ac patricius Romanorum. Incipientia regni nostri affectum de nostra erectione integro auxiliante Domino uigilaui, et pro ipsa bona opera auctum cum consilium ponteficum uel seniorum optimatum nostrorum emunitate pro nostro confirmandum regnum et mercede uel inepiscendum uitam eternam renouare deliberemus, quod ita et fecimus. Ergo oportet clementie principale inter ceteras petitiones illud quod pro salute adscribitur, et pro diuino nomine postulatur, placabile auditum suscepere, et procul dubium ad effectum perducere: quatenus de caducis rebus presentis seculi eterna conquiritur iuxta preceptum Domini dicentes: Facite uobis amicus de mamona iniquitatis. Ergo de mamone iniquitatis iuxta ipsius dictum nos  oportet mercare eterna celestia: udum sacerdotum congruum impertimus beneficia, retributorem Domino ex hoc habere mereamur in eterna tabernacula. Igitur uenerabilis uir Folradus abba de basilica peculiaris patroni nostri domni Dionisii marthyris, ubi ipse preciosus domnus in corpore requiescit, clementia regni nostri supplicauit, eo quod ab antecessoribus regibus a longo tempore omnis emunitas de uillas prefate sancte basilice fuit concessum. Unde et ipsas preceptiones manus roboratas et bone memorie genetore meo Pippini condam regis se pre manibus habere adfirmat, et hoc usque nunc inuiolabiliter asserit esse conseruatum. Unde petiit ut hoc per nostram auctoritatem denuo pro re firmitate circa ipso sancto loco, uel homines qui se cum substantia eorum ad  ipsa basilica tradunt uel condonant, iuxta quod anterioris regis per eorum auctoritates ad ipsa basilica hoc prestiterunt et confirmarunt, hoc iteratis circa ipso abbate concedere et confirmare deberemus. Ideo cognuscat magnetudo seu utilitas uestra, quod nos pro reuerentia ipsius sancti loci uel pro quietim domino famulantium prumtissimam uoluntatem denuo concessisse et in omnibus confirmasse uestra cognuscat solertia. Quapropter per hanc preceptus, quod specialius decernimus et in perpetuum uolumus esse mansurum, iubemus, ut neque uos, neque iuniores, seu successores uestri, nec quislibet de iudicaria potestate accinctus, in curtis prefate basilice domni Dionisii ubi et ubi, in quascumque pagos in regno Deo propitio nostro, quod ad die pars ipsius  monasterii possedere uel dominare uidetur, uel quod a Deo timentibus hominibus per legitima instrumenta ibidem fuit cencessum, aut inantea fuerit additum, atque delegatum, nec ad causas audiendum, nec ad fideiussoris tollendum, nec ad freda exiendum, nec ad mansionis faciendum, nec paratas, nec ullas redibitiones requirendum ingredi nec exigere quoque tempore penitus non presumatur, nisi quicquid fiscus noster exinde potuerit sperare, omnia et in omnibus pro mercedis nostre conpendium cum omnis fredus ad integrum sibimet concessus  inspectas  ipsas preceptiones anteriorum regum, uel iuxta quod presens nostra contenere uidetur auctoritas, quicquid ipse sanctus locus ad die presente  habere uidetur, quam quod in postmodum a Deo timentibus hominibus uel a nobis ibidem fuerit additum uel conlatum, seu quibuscumque iuste et rationabiliter cum omne substancia sua ad ipsos monasterio se tradiderit, et res suas per legitima strumenta ibidem delegauerit uel firmauerit, sub integra emunitate ad die presente ualeat resedere quietus atque securus, et  quicquid exinde forsitan fiscus noster sperare potuerat, in luminaribus uel in stipendiis seu et in elimoniis pauperum ipsius monasterii perenniter pro nostris oraculis ad integrum in omnia et ex omnibus sit concessum atque  indultum: ut eis melius delectet pro stabilitate regni nostri uel pro quietim quibuslibet Liudis nostris Domini misericordiam adtencius deprecare. Et ut hec auctoritas nostris et futuris temporibus circa ipso sancto loco perenniter firma et inuiolata permaneat uel per tempora inlesa custodiatur atque conseruetur, et ab omnibus iudicis melius credatur; propria manu annotatione studuimus adumbrare.

Signum Caroli gloriosissimi regis.

Giltbertus ad uicem Radonis recognoui et subscripsi.

Data in mense Octub. anno XI et quinto regni nostri.

Actum Goddinga uilla in Dei nomine feliciter.



XXXuIII. [a 1Kb] Diploma Caroli Magni, quo confirmat bona et possessiones monasterii Honaugiensis 



Carolus gratia Dei rex Francorum et Longobardorum, ac patricius Romanorum, omnibus episcopis, abbatibus, ducibus, comitibus, domesticis, uicariis, centenariis, uel omnibus missis nostris discurrentibus presentibus scilicet et futuris. Maximum regni nostri in hoc augere credimus munimentum, si beneficia opportuna locis ecclesiarum beniuola deliberatione concedimus, ac Domino protegente stabiliter perdurare confidimus. Igitur nouerit solertia uestra, quia nos ad petitionem uenerabilis uiri Beati abbatis tale pro eterna retributione beneficium uisi  sumus indulsisse, ut in uillas uel res ecclesie sancti Michahelis archangeli de monasterio quod est constructum in insula Rheni que uocatur Hohenaugia, quas presenti tempore, aut nostro, aut cuiuslibet munere habere uidetur, uel quas deinceps in iure ipsius sancti loci uoluerit diuina pietas ampliare, nullus iudex publicus ad causas audiendum, uel freda undique exigendum quoque tempore non presumat ingredi: sed predictus Beatus, uel successores  sui propter nomen Domini uel sancti Michelis sub integre emunitatis nomine ipsas res ualeat dominare. Precipientes ergo iubemus, ut neque uos, neque iuniores, aut successores uestri, nec ulla publica iudiciaria potestas quocumque tempore in uillas ubicumque in regno nostro, ipsi ecclesie aut regia, aut priuatorum uel bonorum hominum largitate collatas, uel que inantea per Deum timentes fuerint collate, ad audiendas altercationes ingredi, aut freda de qualibet causa exigere, nec mansiones, aut paratas, uel fideiussores tollere presumatis; sed quidquid exinde deseruientibus, qui sunt infra agros uel uineas, seu super terras predicte ecclesie S. Michelis commanentes, uel qui alicubi commanent; et ibidem legitimo ordine aspicere uidentur, fiscus noster aut  de freda, aut undicumque poterit sperare ex nostra indulgentia pro futura salute in luminaribus ipsius ecclesie per manum agentium eorum ad ipsam ecclesiam proficiat in perpetuum; et quod nos propter nomen Domini et anime nostre remedium, seu nostram subsequentem progeniem plena deuotione indulsimus, nec regalis sublimitas, nec quorumlibet iudicum sera cupiditas refragare temptet. Et ut hec auctoritas firmior habeatur, uel per tempora melius conseruetur, manu propria subter eam decreuimus roborare, et de anulo nostro iussimus sigillare.

Signum Caroli gloriosissimi regis.

Erchambaldus ad uicem Radonis recognoui et subscripsi.

Datum in mense Ianuario, anno decimo regni nostri.  Actum [b 1Kb] Aristellio, palatio publico, in Dei nomine feliciter. Amen.



XXXIX. Preceptum Caroli Magni pro Nimfridio abbate monasterii Crassensis .


Carolus gratia Dei rex Francorum et Longobardorum, ac patricius Romanorum. Omnibus episcopis, abbatibus, ducibus, comitibus, uicariis, centenariis, et uniuersis fidelibus sancte Dei ecclesie et nostris, presentibus et futuris, notum sit qualiter uir uenerabilis Nimfridius abbas serenitati nostre suggessit eo quod ipse una cum monachis suis intra eremum in territorio narbonense super fluuium Orobionem, in loco nuncupante Noualias, monasterium  in honore sancte Dei genitricis semperque uirginis Marie nouo opere construxisset, ibique domos, ecclesias et alias habitationes edificasset, et uineas plantasset, et campos ad laborandum, [c 1Kb] et prata de censu nostrorum fidelium, etc. . . . . hominum accepisset. Quod usque nunc, sicut asserit, cum equitatis ordine absque ullius contrarietate se habere et possidere profitetur. Ideoque petiit celsitudini nostre ut nos ei et monachis suis supradictum locum,  cum omni adiacentia sen pertinentia, undecumque ipse et monachi sui ad presens iuste et rationabiliter uestiti esse noscuntur, deinceps indulgentia nostra in eleemosyna nostra concedere et confirmare deberemus. Cuius petitionem denegare noluimus; sed pro mercedis nostre augmento ita concessisse, et in omnibus confirmasse cognoscite. Precipientes ergo iubemus, ut neque uos, neque iuniores seu successoresque uestri memorato uiro uenerabili Nimfridio abbati aut successoribus suis de supradictis locis, unde ad presens ipse et monachi sui cum equitatis ordine ac iuste ac rationabiliter uestiti esse noscuntur, inquietatem [Forte, inquietare] aut calumniam generare, nec aliquid exinde [per iniustitiam [a 1Kb] ] abstrahere aut minuere quoquo tempore presumatis.  Sed per hanc nostram authoritatem et confirmationem habeant in eleemosina nostra omnique tempore concessum; ita ut melius eis delectet pro nobis et filiis et filiabus nostris, seu cuncta familia domus nostre . . . . . Domini misericordiam adtentius deprecare. Et huc hec auctoritas firmior habeatur, et [per tempora] melius conseruetur, manus nostre signaculis subter eam roborare decreuimus, et de annulo nostro sigillare iussimus [b 1Kb] .



XL. Preceptum Caroli Magni pro monasterio S. Germani a Pratis .


Carolus gratia Dei rex Francorum et Longobardorum,  atque patricius Romanorum, omnibus episcopis, abbatibus, comitibus, seu iunioribus nostris. Si oportuna beneficia ad loca sanctarum ecclesiarum, uel sacerdotibus prestare non desinimus, hoc nos procul dubio ad eternam beatitudinem retribuere confidimus. Igitur cognoscat magnitudo seu utilitas uestra qualiter uenerabilis uir Hrobertus abbas de basilica sancti uincentii uel domni Germani, ubi ipse pretiosus corpore requiescit, clementie regni nostri suggessit, et preceptionem domni et genitoris nostri bone memorie Pippini quondam regis nobis ostendit relegendam, ubi repperimus insertum qualiter propter nomen Domini et eius merita compellentibus beneficium prestitisse cognoscitur, ut annis singulis ubicumque in regno nostro negociantes ipsius sancti  loci pergere uellent, sicut ipse Hrobertus abbas mereare uidetur, tam ad luminaria comparanda, uei pro reliqua necessitate discurrentes tam ultra Ligere quam citra Ligere, uel in Burgundia, etiam in Prouincia uel in Francia, quam et in Austria, ubicumque in regna, Christo propitio, nostra pergere uellent, nullo thelonco, nec de saumas, nec de carrigine, neque de nauigio, neque de qualibet redibitione exinde ad partem fisci nostri, missi sui discurrentes dissoluere non debeant. Propterea per presentem preceptum  decernimus, quod perpetualiter mansurum esse iubemus, ut per ullos portos, neque per ciuitates tam in Rodomo quam et in Wicus, neque in Ambianis, neque in Treiecto, neque in Dorstade, neque per omnes portus, ac sanctam Maxantiam, neque alicubi, neque in Parisiaco, neque in Ambianis, neque in Burgundia, in pago Trigasino, neque in Senonico, per omnes ciuitates similiter, ubicumque in regna, propitio Christo, nostra, aut pagis uel territuriis Theloneus exigatur, nec de nauale, nec de carrale, neque de saumas, neque de traua euectione, nec rotatico, nec pontatico, nec pulueratico, nec salutatico, nec cespitatico, nec ulla redibitione, quod fiscus noster exinde poterat sperare, nec uos, nec iuniores successoresque uestri eisdem non requiratis  nec coactetis; sed omnia in omnibus propter nomen Domini ipse abbas, uel successores sui, aut memorata ecclesia sancti uincentii uel domni Germani habeant indultum, ut uel ad luminaria ipsius sancti loci proficiat in augmentis. Adiungimus etiam theloneum illum quem Gerardus comis de uille Noue curte sancti Germani uisus fuit recepisse, ut deinceps pars sancti Germani ipso theloneo cum omni integritate in nostra elemosina ad luminaria ipsius ecclesie recipere debeant absque alicuius contrarietate, quacumque auctoritate perpetuis temporibus ualitura, manu nostra propria decreuimus roborare.

Signum Caroli gloriosissimi regis.

Optatus ad uicem Radonis recognoui.

Data uI Cal. Aprilis, anno XI et u regni nostri.

 Actum Haristallio palatio publico.



XLI. Diploma Caroli Magni pro Cabilonensi S. Marcelli monasterio .


Carolus Dei gratia rex Francorum et Longobardorum, ac patricius Romanorum, omnibus gentibus [Forte, agentibus] nostris tam presentibus quam futuris. Iuuante Domino, qui nos in solium regni constituit, principale quidem clementie nostre est, cunctorum accommodare aurem benignam utilitatibus, precipue que pro compendio animarum a predecessoribus nostris regibus ad loca ecclesiarum probamus esse indulta, deuota mente debemus perpendere,  et congrua beneficia, ut mereamur ad mercedem esse participes, non negare; sed robore maiori pro nostris oraculis confirmare. Igitur magnificus Huebertus episcopus rectorque basilice sancti Marcelli, que ponitur sub oppidum Cabilonice urbis, ubi ipse preciosus Domini martyr in corpore requiescit, nostre celsitudini intulit suggestionem, eo quod antecessores nostri anteriores reges, uel bone memorie domnus et genitor noster Pipinus quondam rex, per eorum preceptiones integras immunitates ipsi monasterio  concessissent, ut in uillas aut super terras ipsius monasterii nullus iudex publicus, nec ulla potestas ad causas audiendum, uel freda exigendum, aut fideiussores tollendum, aut mansiones aut paratas faciendum, nec ullas requisitiones [redibitiones] requirendum, ibidem ingredi non deberent. Unde et ipsas preceptiones antecessorum regum, et confirmationes eorum iam dictus Huebertus episcopus nobis ostendit relegendas, et ipsa beneficia moderno tempore asserit esse conseruata. [a 1Kb] Sed per confirmationis studium petiit clementie regni nostri, ut hoc denuo ipsi monasterio nostra deberet auctoritas confirmare. Propterea iubemus ut inspectis ipsis priorum principum auctoritatibus, neque uos neque iuniores successores uestri, nec ullus quilibet de iudiciaria  potestate in uillas ipsius monasterii, quas presenti tempore habere uidetur, aut inantea a Deum timentibus hominibus fuerint conlata, aut conlature, nullus iudex publicus ad causas audiendas, uel freda exigenda, aut fideiussores tollendum, uel mansiones aut paratas faciendum, nec ullas redibitiones requirendum, ingredi non presumatis, nisi integra immunitate, sed sicut [beneficium] nostrorum antecessorum regum ipsi monasterio usque nunc fuit conseruatum, ita et deinceps per nostram auctoritatem generaliter maneat inconuulsum: et si anteactis temporibus per aliquam negligentiam abbatum, aut tepiditatem rectorum, aut presumptionem iudicum, de ipsis immunitatibus fuerit immutatum aut raptum, euulsumque aut extractum, nostris auctoritatibus  et beneficiis restauretur. Et ulterius quod concessimus, nec uos, neque iuniores uestri infringere uel uiolare presumatis. Si quis autem fuerit aut dominus, aut comes, domesticus, uicarius, seu qualiscumque, iudiciaria potestate succinctus, indulgentia bonorum, aut bonitate piorum christianorum aut regum, qui ipsas irrumpere et uiolare presumpserit, solidorum sexcentorum munere se cognoscat culpabilem, ita ut duas partes in archiuium ipsius monasterii reddat, et tertiam partem ad fiscum  nostro sacello componat, ut non delectet, quod nostr antecessores aut boni christiani concesserint uel indulserint, ab impiis hominibus lacerari, et quicquid exinde fiscus noster potuerit sperare, in hominibus ipsius ecclesie sancti Marcelli martyris, pro stabilitate regni nostri, seu nostra subsequente progenie, proficiat in augmentum. Et ut hec auctoritas firma stabilitate debeat perdurare, subter eam signaculis propria manu decreuimus roborari.

Signum [Caroli] gloriosissimi regis.

Data pridie Cal. Maias, anno undecimo et quinto regnorum nostrorum.

Actum [b 1Kb] Haristallio.



XLII. [c 2Kb] Diploma Caroli Magni, quo Fulrado abbati sancti Dionysii Lepraham et alia bona eiusdem abbatie confirmat .






XLIII. [d 1Kb] Diploma Caroli Magni, quo abbatie sancti Dionysii confirmat omnia bona et priuilegia, que ipsi concesserat Fulradus abbas, presertim »in pago Alsacince cellam sancti Alexandri, ubi ipse corpore requiescit, cum omnibus appendiciis et pertinencia, cum rebus et mancipiis utriusque sexus ibi consistentibus« .





XLIu. Diploma interpolatum Caroli Magni, quo ecclesie Lebrahensi decimas terrarum ad ipsam spectantium concedit .



Carolus Dei gratia rex Francorum et Longobardorum, ac patricius Romanorum, omnibus fidelibus nostris tam presentibus quam futuris. Quicquid enim locis uenerabilibus ob amorem Dei et opportunitatem seruorum Dei beniuola deliberatione concedimus, hoc nobis procul dubio ad eternam beatitudinem, uel remedium anime nostre pertinere confidimus. Noscat igitur uniuersitas fidelium tam presentium quam posterorum, quod uenerabilis abbas nepos noster [e 1Kb] Fulradus [a 1Kb]  cum monachis de basilica domni Dionysii martyris sociorumque eius Rustici et Eleutherii, ad nos accedens, petiuit ut ecclesie Lebrahe, que sita est in pago Alsacensi, ubi domnus et sanctus Alexander martyr corpore requiescit, cui multa beneficia pro salute anime nostre contulimus, omnium terrarum ad ipsam ecclesiam pertinentium decimas ei concederemus. Quorum pie petitioni annuentes, quod a nobis petierunt eis concessimus, nostroque sigilio signatam tradidimus eis chartam: cui quicumque contradicere presumpserit, perpetuo subiaceat anatemati

Signum Karoli gloriosissimi regis.

Actum Wormatia ciuitate, in anno decimo tertio regnante domno nostro Carolo gloriosissimo rege  Francorum et Longobardorum, ac patricio Romanorum [b 1Kb] .



XLu. [c 1Kb] Diploma Caroli Magni, quo monasterium Honaugiense immune declarat a teloneis .


Carolus Dei gratia rex Francorum et Longobardorum, ac patricius Romanorum, omnibus episcopis, abbatibus, ducibus, comitibus, uicariis, centenariis, teloneariis, uel omnibus curam publicam agentibus. Si opportuna beneficia ad loca sanctarum ecclesiarum, uel seruis Dei prestare non desinemus, hoc nobis procul dubio ad eternam beatitudinem pertinere confidimus. Igitur cognoscat magnitudo, seu  utilitas uestra, quod nos ad petitionem uenerabilis uiri Beati abbatis, qui est rector monasterii Hoinaugie, quod est in honore S. Michahelis constructum, tale propter nomen Domini beneficium eius meritis compellentibus prestitisse uoluimus, ut ubicumque homines ipsius monasterii infra regnum nostrum ad negotiandum peruenerint, nullum telonium, nec quamlibet reddibucionem, que ad partem fisci nostri spectare uidetur, soluere, nec dare debeant. Propterea per presentem preceptionem decernimus, quod perpetualiter mansurum esse iubemus, ut nullo telonio, nec [d 1Kb] nauigale, nec [e 1Kb] carrale, [f 1Kb] euectione, nec [g 1Kb] rotatico, nec [h 1Kb] pontatico, nec [i 1Kb] salutatico, nec [i 1Kb] pulueratico, nec [k 1Kb] cispitatico, nec ulla reddibucione,  quod fiscus noster exinde poterit sperare, nec uos, nec iuniores, aut successores uestri eisdem requirere, nec exactare faciatis, sed omnia et in omnibus propter nomen Domini, uel S. Michahelis archangeli ipse Beatus abbas uel successor suus, aut memoratum monasterium habeant indultum atque concessum, quatenus in luminaribus ipsius sancti loci proficiat in augmentum. Et ut hec auctoritas firmior habeatur, uel a fidelibus nostris melius seruetur, de annulo nostro eam decreuimus roborare.

Wigbaldus ad uicem Radonis recognouit et subscripsit.

Data XuI Kalendas Nouembris, anno decimo quarto regni nostri. Actum [l 1Kb] Clipiaco palatio publico.



XLuI. Caroli Magni preceptam pro confirmatione commutationis quorumdam prediorum in pago Metensi, inite inter Fulradum abbatem Dionysianum et Eufemiam abbatissam parthenonis sancti Petri in urbe Metensi .



Carolus gratia Dei rex Francorum et Langobardorum ac patricius Romanorum. Notum sit fidelibus nostris tam presentibus quam et futuris, si hoc quod inter se commutauerint nostris oraculis confirmamus, regum consuetudinem exercemus, et idem postmodum iure firmissimum mansurum esse credimus. Igitur compertum sit omnium uestrorum magnitudini, qualiter uenerabilis uir Folradus abba de monasterio sancti Dionysii seu archipresbyter, atque Eufimia  abbatissa de monasterio superiore que est constructus in honore [m 1Kb] sancti Petri, infra muro Mettis ciuitate, pro oportunitate amborum partium res aliquas inter se commutasse. Unde et ipsas commutationes bonorum hominum manibus roboratas in presenti ostendiderunt relegendas: ubi cognouimus qualiter dedit Eufimia abbatissa ad parte Folrado abbate una cum consensu ancillarum Dei ibidem consistentium locella duo infra pago Salninse, super fluuium Salona, in Conpendio, id sunt in Filicione-curte, seu in uicterneia-curte, quantumcumque in ipsas curtes fuit ratio sancti Petri in integritate, et quicquid ad ipsa loca aspicit. Simile modo Folradus dedit ad parte Eufimiane abbatissa et illa congregatione sancti Petri  res proprietatis sue in pago Scarponinse in loco que dicitur Basigunde-curte, quantumcumque cum Petrone episcopo uirduninse, seu et Annone abbate commutauit, et quicquid ad ipso loco aspicere uidetur, totum et ad integrum dedit ad parte Eufimiane abbatissa. Sed pro integra firmitate petierunt ipse abbas et abbatissa celsitudini nostre, ut hoc per nostram auctoritatem confirmare deberemus: quorum petitionibus gratanti animo ita prestitisse uel in omnibus confirmasse cognoscite. Precipientes ergo iubemus, ut quicquid pars contullit parti, aut e contra in conpensu recepit, inspectas ipsas commutationes, sicut per eas declaratur, ab hac die per hanc nostram auctoritatem habendi, tenendi, dandi, commutandi, uel quicquid exinde unusquisque quod a  iure suo accepit ad profectum earumdem ecclesiarum exercere uoluerit, liberam ac firmissimam in omnibus habiant potestatem: ut neque a predicto abbate et abbatissa, neque ab eorum successoribus ullum umquam tempore ipsas commutationes uiolentur. Unde duas confirmationes uno tenore conscriptas fieri iussimus, quas et manu propria firmauimus et de anulo nostro sigillare iussimus.

Signum Caroli gloriosissimi regis.

Widolaicus ad uicem Radonis recognoui.

Data in mense Octobris anno XIIII et uIII regni nostri. Actum Haristalio palatio publico in Dei nomine feliciter.



XLuII. Placitum sub Carolo Magno habitum, in quo Sonarciaga-uilla pagi Tellau Dionysiano monasterio uindicatur .



Carolus gratia Dei rex Francorum et Langobardorum ac patricius Romanorum. Cum nos in Dei nomine Carisiaco uilla palatio nostro ad uniuersorum causas audiendas et recto iudicio terminandas resideremus; ibique ueniens aduocatus sancti Dionisi uel Fulradi abbatis, nomine Ado, nobis suggerebat, dicens, eo quod inter Riferonem comitem et suos escapinios in pago Tellao, in mallo publico qui uocatur Turcarias, aduenisset, et homines aliquos his nominibus Goduinum, et germanum suum Flodoinum, et germanam eorum Damascianam, sed et Andgarium et Ercammarum et Ionatham interpellasset,  repetens ab eis et dicens, eo quod rem sancti Dionisii in ipso pago Tellao, in loco qui dicitur Sonarciaga-uilla super fluuium Itta, quem sanctus Dionisius per suum brachium conquisiuit, post se retinebant in sua potestate malo ordine. Sed ipsi Flodoinus et Goduinus et eorum germana Damascia, sed et Antgarius et Ercammarus et Ionathas in presenti aderant: et cum interrogaretur ab eis utrum quid de hac causa contra hominem nomine Adonem aduocatum sancti Dionisii dicere uellent; numquam potuerunt tradere uel deducere rationem, per quam ipsam  rem sancti Dionisii Sonarciagam-uillam habere potuissent: sed ipsi per suos uuadios ibidem in presenti prefatum Adonem aduocatum sancti Dionisii inuestiuerunt, et fidem exinde, sicut lex continuit, ibidem fecerunt. Proinde oportunum fuit ipsi Adoni aduocato sancti Dionisii, ut talem notitiam bonorum hominum manu firmatam, uel ipsius comitis nomine Riferii, seu qui ibidem fuerunt sedentes, prendere et accipere deberet, quod ita et fecit, ut ad longum tempus ipsam rem Sonarciagam-uillam contra iam dictos homines ad partem sancti Dionisii habeat euindicatam et elidigatam. Unde et aduocatus sancti Dionisii uel Fulradi abbatis uidelicet Ado suam notitiam quam se proposuit habere ante nos legibus optulit uel adpresentauit ad religendum. Relecta ipsa notitia, interrogatum  fuit ipso Rifero comite, si hec causa uel ipsa notitia uera et uerax erat aut non. Sed ipse Riferus comes nobis taliter suum prebuit testimonium, quod hec causa uel ipsa notitia uera et uerax esset. Proinde nos taliter una cum fidelibus nostris, id est cum Richardo comite, Gunthardo comite, Teudbaldo comite, Grifone, Geroldo, Nortboldo, Winegiso, Walberto, Gisoldo, Aroino, Teutholdo, Constabili, Woraldo comite palatii nostro, uel reliquis quamplurimis uisi fuimus iudicasse, ut dum ipse Riferus comes taliter nobis suum tribuit testimonium, quod hec causa uel ipsa notitia uera et uerax esset; propterea iubemus, ut quia hanc causam sic actam uel perpetratam esse cognouimus, suprascriptus aduocatus sancti Dionisii contra sepe dictos homines inspecta  sua notitia iam dictam uillam Sonarciagam ad partem sancti Dionisii omni tempore habeat euindicatam atque elidicatam, et sit inter ipsos in postmodum ex hac re omni tempore sopita et definita atque inconuulsa causatio.

[a 1Kb] Witherius notarius ad uicem Chrotardi recognoui.

Data mense Decembri die XuI, anno XIu regni nostri in Dei nomine feliciter.



XLuIII. Preceptum Caroli Magni regis pro Turonensi sancti Martini monasterio 


 Carolus gratia Dei rex Francorum et Longobardorum, ac patricius Romanorum, omnibus abbatibus, uirisque illustribus, ducibus, comitibus, domesticis, grafionibus, uicariis, centenariis, iunioribusque nostris, atque missis nostris discurrentibus, presentibus uidelicet et futuris. Decet enim regalis clementie dignitatem cuncta que a sacerdotibus rationabilia postulata fuerint, sollerti cura prospicere, et opportuna uel congrua eis beneficia non denegare, anteriorumque regum acta plenius que pro Dei sunt intuitu, confirmare. Igitur uenerabilis uir Itherius abba de basilica peculiaris patroni nostri S. Martini, ubi  ipse pretiosus domnus in corpore requiescit, emunitates gloriosorum regum antecessorum nostrorum manibus eorum roboratas, atque domni genitoris nostri Pippini bone memorie quondam regis, nobis protulit ad relegendas [ubi continebatur insertum] qualiter predicti reges pro reuerentia ipsius beatissimi S. Martini de rebus ipsius in regna, Deo propitio, nostra, Austria, Neustria, Burgundia, Aquitania et Prouincia, de omnibus rebus et facultatibus ipsius beatissimi S. Martini, quiete in regna superius scripta, quibuscumque locis maioribus uel minoribus, tam quod per preceptiones uel indulgentias seu emunitates regum, uel a christianis hominibus atque diuersis contractibus  instrumenta cartarum ad prefatam casam Dei confessoris S. Martini  fuit collatum uel delegatum, aut in futuris temporibus addendum uel delegandum, confirmauerunt, ut sub emunitate nostra ipsas res uel ipsi homines S. Martini uiuere debeant. Idcirco supra dictus Itherius abba serenitatem regni nostri petiit, ut in id ipsum roborandi beneficium largiri deberemus. Cuius nos petitionem consentientes, et patrocinia S. Martini uenerantes, sicut precessores reges singulariter explerunt, et nos hoc indulgentie donum gratanter prestitisse cognoscite. Precipientes quippe ut omnes res ipsius beatissimi S. Martini, quantumcumque in regna, Deo propitio, nostra, tam in uillas et predia maiora uel modica, seu uel omnes facultates beatissimi S. Martini sub emunitatis titulum consistere debeant, ut nullus iudex publicus  fisci nostri in iam dictas uillas uel facultates ipsius sancti ad agendum, uel causas ad audiendum, seu freda uel inferendas exactandum, uel teloneum tollendum, aut nullum ingressum seu introitum in uillas S. Martini habere presumat: sed quicquid exinde ab antiquis temporibus fiscus noster, tam preterito quam et presente tempore accipere uel exactare consueuerat, omnia et ex omnibus ex fisco nostro cedimus, ut in luminaribus ipsius beatissimi S. Martini, uel in alimonia pauperum, seu stipendia monachorum proficiat in augmentum. Et nullam potestatem iudex publicus fisci nostri super prefatas uillas uel facultates S. Martini per qualecumque ingenium habere se recognoscat: sed ab omni fiscali potestate, atque de predictis rebus S. Martini semper extraneus  et remotus sit, et nec aliquis umquam occasiones inquirere, unde homines S. Martini dispendium facere debeant, sit ausus presumere: sed inspecte emunitates anteriorum regum, uel nostra in omnibus conseruentur. Et si aliquis fuerit comes, domesticus, seu grafio, uicarius, uel tribunus, seu qualicumque iudiciaria potestate succinctus, qui indulgentiam et bonitatem piorum et patrum nostrorum regum, uel nostram preceptionem irrumpere ac uiolare presumserit, sexcentorum solidorum auri ad purum excocti numerum se cognoscat ad ipsam casam sancti Martini uel abbates suos multandum: ita  ut ipse abba, uel monachi, uel casa sancti Martini duas partes recipiant, tertia uero pars in fiscum nostri sacelli ueniat, ut non delectet que pro diuino intuitu sacerdotibus sunt indulta, uel anteriorum regum emunitates uel nostram ab impiis hominibus lacerari. Sed undecumque ad presens ipsa casa S. Martini uestita esse uidetur, uel inantea a quibuscumque Deo timentes [Deum timentibus] uel bonis hominibus datum uel collatum fuerit, sub emunitatis titulo resideat: et quicumque ad ipsam casam Dei aliquid dare uoluerint, ex nostra auctoritate habeant licentiam faciendi, et sub emunitatis titulo absque ulla fiscali potestate quiete resideat: et quicquid fiscus consuetudinis habuit recipiendi, in luminaribus ipsius sancti pro nostra eleemosyna ad presens in recisa  computetur, cum ipsa subsequentia tam ipse abba, quam et successores sui omnes res ipsius sancti Martini, sub integra emunitate perpetualiter debeant habere et possidere. Et si ante-actis temporibus per aliquam negligentiam uel tepiditatem abbatum aut presumtionem iudicum de ipsa emunitate quicquam minuatum, irruptum, conuulsumque aut confractum fuit, omnimodis his nostris auctoritatibus et beneficiis restauretur. Et ulterius nullum nostrum, nullusque iuniorum nostrorum aut successorum infrangere quod consensimus, aut uiolare non presumat: sed, sicut superius dictum est, cum plenissima emunitate  cum Dei adiutorio uel nostra gratia omnia ualeant, que sibi data uel danda fuerint, possidere. Et huc hec preceptio circa ipsam casam ac uenerabilem  ecclesiam sancti Martini pro futuris temporibus ualeat perdurare, manu propria eam subter firmauimus, et anuli nostri impressione signauimus.

Signum Caroli gloriosissimi regis.

Rado relegit et suscripsit.

Data in mense Aprili, anno X et [a 1Kb] uIIII regni nostri. Actum [b 1Kb] Casiaco palatio regio, in Dei nomine feliciter. Amen.



XLIX. Donatio Hildegarde regine pro monasterio sancti Arnulfi .


Hildegarda gratia Dei Francorum regina. Quidquid enim locis sanctorum uenerabilium ob amorem Domini nostri Iesu Christi concedimus uel confirmamus,  hoc nobis procul dubio ad mercedem animarum, et salutem credimus peruenire corporum. Igitur notum sit omnium fidelium nostrorum magnitudini, presentium et futurorum, qualiter nos cum consilio, uoluntate et permissu domni et gloriosi magni imperatoris Caroli, ad basilicam que est constructa in honore sancti Iacobi apostoli, uel ceterorum beatorum apostolorum, ubi scilicet Arnulphus pretiosus corpore requiescit, partem dotatalicii nostri, ab ipso piissimo imperatore nobis concessi, hoc est uacarias, et subtus curtem sitam in ducatu Moslinge, in comitatu Metensi, una cum appendiciis et ecclesia in honore pretiosi Arnulphi in predicta uilla uacarias  constructa, cum omni integritate, tam terris, domibus, edificiis, accolabus, mancipiis, syluis, campis, pratis, pascuis, aquis, aquarumue decursibus, omnia et ex omnibus, per hanc nostram authoritatem concedimus et condonamus perpetualiter ad possidendum, que omnia cum adiacentiis suis, ideo specialiter in ipso loco concedimus, quia ibi, Deo fauente, corpore quiescere uolumus. Et quia scimus multa que prius studiose fiunt, postea refrigescente caritate, in negligentiam deuenire, ideo interdicimus omnibus abbatibus, seu custodibus eiusdem uenerabilis loci, et per diuinum eos obtestamur examen, ut iam dictas res nunquam presumant alicui beneficio tribuere, nec per precariam, ut fieri solet, prebere, nec ad nullum omnino istius seculi usum inflectere,  sed semper in eodem uenerabili loco ad usus Deo ibi seruientium perpetuali iure subdita permaneant. Si quis autem ex abbatibus uenerandi illius loci hanc nostram uoluntatem uiolare presumpserit, eternam non ualeat effugere damnationem, et beatum aduersum se Arnulphum, non adiutorem, sed potius sentiat accusatorem. Omnes autem nostros qui futuri sunt, per Christum Dei Filium redemptorem omnium adiuramus, et exposcimus successores, siue cuiuscumque ordinis iudices, ut nullus hoc quod statuimus audeat irrumpere, et quolibet modo aliter quam uoluimus, immutare. Quod si quis eorum facere tentauerit, quidquid ipse statuerit, a suo sentiat aduersario conuelli, et insuper iudicium sit habiturus nobiscum, coram iustissimo iudice. Et ut hec authoritas  firmior habeatur, uel diuturnis temporibus melius conseruetur, domnus noster et piissimus Imperator Carolus nostris libentissime annuens precibus, manu propria subteradnotauit, et de annulo suo sigillari iussit.

Data tertio idus mensis Martii, anno quinto decimo domni et piissimi imperatoris Caroli, ab Incarnatione autem Domini nostri Iesu Christi anno septingentesimo octogesimo tertio.

Acta Metis in Dei nomine feliciter, indictione sexta.



L. Diploma Caroli Magni pro monasterio sancti Arnulfi Metensis .


Carolus gratia Dei rex Francorum et Langobardorum  ac patricius Romanorum. Quidquid enim locis sanctorum uenerabilium ob amorem Domini nostri Iesu Christi concedimus uel confirmamus, hoc nobis proculdubio ad mercedem uel stabilitatem regni nostri, in Dei nomine pertinere confidimus.

Igitur notum sit omnium fidelium nostrorum magnitudini, presentium et futurorum, qualiter nos in elemosina dilectissime coniugis nostre Hildegarde regine, ad basilicam que est constructa in honore S. Iacobi [Forte Ioannis] apostoli, uel ceterorum beatorum, ubi scilicet Arnulfus pretiosus corpore requiescit, uillam nostram nuncupatam Camenctum, sitam in ducato Moslinse in comitato Metense, una  cum appenditiis, ecclesiis que ad ipsam uillam pertinere uidentur, cum omni integritate, tam terris, domibus, edificiis, accolabus, mancipiis, uineis, siluis, campis, pratis, pascuis, aquis, aquarumue decursibus; omnia et ex omnibus per hanc nostram authoritatem concedimus, uel condonamus perpetualiter ad possidendum: quam uillam cum omnibus suis adiacentiis ideo specialiter in ipso sancto loco concedimus, ut exinde pro remedio predicte coniugis nostre, continue die noctuque luminaria ad eius sepulchrum fieri debeant. Et quia scimus multa que prius studiose fiunt, postea refrigescente caritate, in negligentiam deuenire, idcirco interdicimus omnibus abbatibus siue custodibus eiusdem uenerabilis loci, et per diuinum eos obtestamur examen, ut iam  fatam uillam nunquam presumant alicui beneficio tribuere, nec per precariam, ut fieri assolet, prebere, nec ad nullum omnino istius seculi usum inflectere; sed, ut diximus, pro remedio anime ipsius dilecte coniugis nostre Hildegarde, ad ipsum sanctum locum luminaria incessabiliter fiant; et quod ex iisdem luminaribus superfuerit, illi exinde preordinati ab ipsis custodibus alantur, qui pro sepe fate dilecte nostre coniugis anima [a 1Kb] missas quotidie faciant, uel psalmodiam et preces in conspectu Domini iugiter effundant. Si quis autem ex abbatibus uenerandi illius loci hanc nostram uoluntatem uiolare presumpserit, eternam effugere non ualeat damnationem, et beatum aduersum se Arnulphum, non adiutorem, sed potius sentiat accusatorem; sed et seruos Dei,  qui ad hoc opus preordinati fuerint, per indiuiduum sancte Trinitatis nomen adiuramus, ut nullam negligentiam faciant; quin, ut premissum est, continue in orationibus et missarum solemniis et psalmodiis studiose instent. Omnes autem nostros qui futuri sunt, per Christum Dei Filium redemptorem omnium, adiuramus et exposcimus successores, siue cuiuscumque ordinis iudices, ut nullus hoc quod statuimus, audeat irrumpere, et quolibet modo aliter quam uolumus immutare. Quod si quis eorum facere tentauerit, quidquid ipse statuerit, a suo sentiat aduersario conuelli: et insuper iudicium sit nobiscum habiturus coram iustissimo iudice. Et ut hec authoritas firmior habeatur, uel diuturnis temporibus melius conseruetur, manu propria subtus adnotauimus, et  de annulo nostro sigillare iussimus. Datum calendis Maii anno quinto decimo regni nostri, ab Incarnatione Domini nostri anno septingentesimo octogesimo tertio, in die Ascensionis Dominice, in cuius uigiliis, ipsa dulcissima coniux nostra obiit in anno tertio decimo coniunctionis nostre. Actum Theodonisuille palatio nostro, in Dei nomine feliciter, indictione sexta.



LI. Preceptum Caroli Magni pro monasterio Sangermani a Pratis .


Carolus gratia Dei rex Francorum et Longobardorum  ac patricius Romanorum, omnibus fidelibus nostris presentibus et futuris. Quicquid enim locis uenerabilibus ob amorem Domini et oportunitate seruorum Dei beneuola deliberatione concedimus, hec nobis ad eternam beatitudinem uel remedium anime nostre pertinere confidimus. Quapropter compertum sit omnium uestrorum magnitudini, qualiter donamus ad monasterium sancti Germani, quod est prope Parisius ciuitatem constructum, ubi ipsius pretiosum corpus quiescit humatum, quod uenerabilis uir Hrobertus abba in regimine habere uidetur, donatum que ad eumdem sanctum locum et fratribus ibidem degentibus esse uolumus, hoc est uillam nostram, nuncupatam Madriolas [Maroles], in pago Meledunense super fluuium Sequana, cum omni integritate sua ad  se pertinente uel aspiciente, sicuti a longo tempore et nunc iuste rationabiliter ad eumdem uisum est pertinuisse, uel sicut moderno tempore Autbertus comes per nostrum beneficium tenere uidetur, id est, cum terris, domibus, edificiis, accolabus, mancipiis, uineis, syluis, campis, pratis, pascuis, aquarumue decursibus, mobilibus et immobilibus, et portum quod est inter pagum Senonicum et Melodunensem, ab Alsiaco uilla prefati sancti Germani usque monasteriolum sancti Mauricii ex utraque ripa fluminis Sequane, cuiuscumque sit terra; ita ut nullus inibi portum uel aquam habeat, nisi iam dicta potestas almi Germani; neque theloneum, aut rotaticum, seu uultaticum, cespitaticum, ripaticum, uel salutaticum cuiquam, accipere liceat; mercatum quoque,  omniaque ex omnibus, quicquid dici aut nominari potest, ad integrum ad ipsum sanctum locum eiusque rectoribus ac monachis a die presente tradimus perpetualiter possidendum. Propterea hanc preceptionem auctoritatis nostre conscribere iussimus, per quam omnino statuentes decreuimus, quod circa ipsum abbatem uel rectores ipsius ecclesie perpetualiter uolumus esse mansurum, ut nullus quilibet de iudiciaria potestate, aut de parte fisci nostri, aut qualiscumque persona de predicta uilla Madriolis,  uel quicquid ad eam aspicit, ipsum abbatem uel monachos in eodem monasterio consistentes inquietare, uel contra rationis ordinem aut calumniam facere non presumat; sed ab hodierna die rectores ipsius monasterii eam habeant, teneant atque possideant: quatinus melius delectet iam dictum abbatem uel ipsos monachos pro nobis uxoreque nostra et filiis, necnon pro stabilitate regni nostri Domini misericordiam attentius deprecari. Et huc hec auctoritas firma habeatur, uel nostris et futuris temporibus melius conseruetur, manu propria subter eam decreuimus roborare, et de anulo nostro iussimus sigillari.

Signum Caroli gloriosissimi regis.

Wigbaldus ad uicem Radonis recognoui.

Data Non. Nouembris, anno nono decimo et tertio  decimo regni nostri. Actum Warmasia palatio, in Dei nomine feliciter.



LII. Preceptum Karoli regis de uenatione siluarum .


Karolus Dei gratia rex Francorum et Langobardorum ac patricius Romanorum. Quicquid enim ad loca sanctorum uenerabilium pro oportunitate seruorum Dei concedimus uel confirmamus, hoc nobis proculdubio ad eternam beatitudinem pertinere confidimus. Igitur notum sit omnium fidelium nostrorum magnitudini, presentium scilicet et futurorum, qualiter concessimus Autlando abbati et monachis ex monasterio [a 3Kb] Sithiu, quod est constructum in honore Dei omnipotentis et sancti Petri  principis apostolorum uel ceterorum sanctorum, ubi sancti Audomarus atque Bertinus Christi confessores corpore requiescunt, ut ex nostra indulgentia in eorum proprias siluas licentiam haberent eorum homines uenationem exercere, unde fratres consolationem habere possint, tam ad uolumina librorum tegenda, quamque et manicias et ad zonas faciendas, saluas forestes nostras, quas ad opus nostrum constitutas habemus. Propterea presentem auctoritatem fieri iussimus, per quam omnino precipimus  atque demanoamus, ut neque uos, neque iuniores uestri seu successores, memorato uiro uenerabili Audlando abbati, aut successoribus suis, seu hominibus eorum, pro hac causa inquietare, aut calumniam generare: aut aliquid pro hoc requirere ab eis, aut exactare, nec omnino contradicere presumatis: nisi liceat eorum hominibus ut supra diximus ex nostra indulgentia in eorum proprias siluas uenationem exercere. Et ut hec auctoritas firmior habeatur, et per tempora melius conseruetur, de anulo nostro subtersigillari iussimus.

Signum domni Karoli gloriosissimi regis.

Data uII Kal. Aprilis, anno XX regni nostri. Actum in supradicto loco Sithiu, in atrio sancti Bertini in  Dei nomine feliciter. Amen.



LIII. Caroli Magni preceptum de bonis a Hrodhardo comite monasterio Dionysiano uenditis, que bona eidem loco rex confirmat .


Carolus gratia Dei rex Francorum et Langobardorum ac patricius Romanorum. Notum esse uniuersis nostris credimus fidelibus qualiter tempore genitoris nostri bone memorie Pippini quondam regis, seu et auunculi nostri Carolomanni, res alique in ducatu Alamannie fisci ditionibus redacte fuerunt, quas modo diuersi homines quasi iure proprio possidebant iniuste, et aliquis exinde iam per uenditiones, donationes, sed diuersos quoslibet modos habebant dispersas:  ex quibus Hrodhardus comis quondam ab Hunnido seu ab aliis hominibus per cartas uinditionis exinde res aliquas uisus fuit comparasse que ponuntur in pago Brisigauia, in loca nuncupantes Binuzl[.....]im, siue et Romaningahoba, uel in ceteris locis, cum eorum adiacentiis et appendiciis, que partibus sancti Dionysii martyris, ubi eius preciosum corpus requiescit, inlicito ordine uisus fuit uendidisse, uel delegasse: unde Mainarius abba per suos uuadios legibus nobis uisus est reuestisse. Sed nobis considerantibus ob amorem Dei et reuerentiam sancti Dionysii, pro mercedis augmentum et anime nostre remedium seu stabilitatem regni nostri deinceps per nostrum preceptum prefatas res ad ipsa casa Dei prumptissimo animo et uoluntate benigna concedere  ac delegare decreuimus. Propterea hoc nostre firmitatis preceptum iussimus conscribi, ut memoratas res cum omni integritate, cum terris, domibus, edificiis, mancipiis, uineis, siluis uel cunctis ibidem adiacentiis, uel appendiciis in quibuslibet locis, sicut antea ipsa casa Dei uisa fuit possedere, ita et deinceps per nostrum preceptum plenius in Dei nomine confirmatum, et ab ac die prefate basilice sancti Dionysii habeat teneat atque possedeat, et in nostra elemosyna ibidem omni tempore in augmentis proficere. Et ut hec auctoritas firmior habeatur, uel per tempora melius conseruetur, manu propria firmauimus, et de anulo nostro sigillare iussimus.

 Signum Caroli gloriosissimi regis

Erkembaldus ad uicem Radonis subscripsi.

[a 1Kb] Data pridie Kal. Septemb. anno XXII regnum domni nostri Caroli excellentissimi regis. Actum Copsistaino in Dei nomine feliciter



LIu. Preceptum Caroli Magni pro Massiliensi Sancti uictoris monasterio .


Carolus gratia Dei rex Francorum et Langobardorum ac patricius Romanorum. Maximum regni nostri in hoc augere credimus munimentum, si petitionibus sacerdotum uel seruorum Dei, in quo nostris auribus fuerint prolate, liberiori animo obtemperamus, atque in Dei nomine ad effectum perducimus.  Quapropter notum sit omnium fidelium nostrorum magnitudini, qualiter nos ob honorem Domini ad monasterium Massiliense, quod est in honore B. semperque uirginis Marie, uel sancti uictoris martyris, tale beneficium uisi sumus concessisse, ut in uillis uel rebus in quibuslibet locis que bonorum omnium largitate ibidem largite uel delegate fuerint, uel inantea a Deo [Deum] timentibus hominibus ibidem datum uel traditum fuerit, quicquid ibidem iuste ac rationabiliter pertinere uidetur, nullus iudex publicus ad causam audiendum, uel freda exigenda, seu mansiones uel paratas faciendum, nec homines ipsius Ecclesie distringendum, atque fideiussores tollendum, nec ullas redhibutiones publicas requirendum,  ibidem quoquo tempore ingredere, nec exactare penitus non presumat, sed sub emunitatis nomine deberent consistere. Propterea hanc preceptionem auctoritatis nostre conscribere iussimus, per quam specialiter decernimus et ordinamus ut nullus quislibet de ueteribus nec iunioribus uiris amodo et deinceps in uillis uel rebus prefate Ecclesie infra regna, Christo propitio, nostra ad causas audiendum, uel freda exigendum, uel mansiones uel paratas faciendum, aut homines ipsius Ecclesie distringendum, uel fideiussores tollendum, nec ullas redhibutiones publicas requirendum ibidem, ut diximus, ullo umquam tempore ingredere, nec exactare penitus non presumant: sed sub emunitatis nomine liceat illis, qui nunc tempore ibidem rectores esse  uidentur, suique successores cum omnibus fredis concessis quiete uiuere et residere, et quicquid ibidem nunc ad presens iuste et rationabiliter pertinet, uel inantea a Deum timentibus hominibus ad ipsa loca traditum uel delegatum fuerit, ex nostra caritate ibidem proficiat in augmentis, quatinus melius delectet ipsam congregationem pro nobis uel stabilitate regni nostri Domini misericordiam attentius exorare. Et huc hec preceptio nostris et futuris temporibus melius conseruetur, manu propria decreuimus roborare, et de anulo nostro infra sigillare precepimus.

Signum Caroli gloriosissimi regis.

 Data in [a 1Kb] mense Martio, anno XXII et XuII regni domni Caroli. Actum [b 1Kb] Quamarcia ciuitate.



Lu Preceptum Caroli Magni regis pro Turonensi sancti Martini monasterio .


Carolus gratia Dei rex Francorum et Langobardorum ac patricius Romanorum. Notum esse uniuersis nostris credimus fidelibus, qualiter tempore genitoris nostri bone memorie Pippini quondam regis, seu et auunculi nostri Karlomanni res alique in ducatu Alamannie fisci ditionibus redacte fuerint, quas modo diuersi homines, quasi iure proprio possidebant iniuste, et aliquas exinde iam per uenditiones,  donationes, seu diuersos quoslibet modos habebant dispersas, ex quibus Fulridus quondam alamannus per cartam uinditionis partibus basilice S. Martini, quo pretiosum requiescit corpus, aliquam rem in Stamaconstat in Brisigauia, illicito ordine delegauit. Unde Itherius abba per suos uadios legibus nobis uisus est reuestisse. Sed nobis considerantibus ob amorem Dei et reuerentiam sancti Martini per mercedis augmentum, et anime nostre remedium, seu stabilitatem regni nostri, deinceps per nostrum preceptum prefatam rem ad ipsam casam Dei promptissimo animo ac uoluntate benigna concedere ac delegare decreuimus. Propterea hoc nostre firmitatis preceptum iussimus conscribi, ut memoratam rem cum omni integritate, cum ecclesia, terris, domibus,  edificiis, mancipiis, uineis, syluis, uel cunctis ibidem adiacentiis et appendiciis, in quibuslibet locis, sicut antea ipsa casa Dei uisa fuit possedisse: ita et deinceps per nostrum preceptum plenius in Dei nomine confirmatum ab hac die pars prefate basilice sancti  Martini habeat, teneat atque possideat, et in nostra eleemosyna ibidem omni tempore in augmentis proficiat. Et huc hec auctoritas firmior habeatur, uel per tempora melius conseruetur, manu propria firmauimus, et de anulo nostro sigillare iussimus.

Signum Caroli gloriosissimi regis.

Ercambaldus ad uicem Radoni.

Data II calendas Septembris, anno XXII domni Caroli excellentissimi regis. Actum Copsistaino, in Dei nomine feliciter. Amen.



LuI. Caroli Magni preceptum, quo Aniani abbatis rogatu monasteria sancti Ioannis et sancti Laurentii in suam tuitionem suscipit, et uillam Caunas eidem attribuit .



Carolus gratia Dei rex Francorum et Langobardorum, ac patricius Romanorum, omnibus fidelibus nostris presentibus et futuris. Rectum est regalis potestas illis tuitionem impertiat, quorum necessitas comprobatur. Idcirco cognuscat magnitudo seu utilitas uestra, quia uir uenerabilis [c 3Kb] Anianus abba ex monastheria sancti Iohannis et sancti Laurenti, quod sunt constructi in locis nuncupantibus Extorio [uulgo Citou] et Olibegio, nostro synodali concilio ueniens una cum monachis suis, et in nostro mundeburde cum omnibus rebus uel hominibus monastherii sui, quas moderno tempore uidetur possidere, se plenius commendauit, et nos sub nostram tuitionem eum et monachis suis cum omnibus rebus atque hominibus  suis recepimus ac retinemus, quatenus diebus uite sue sub nostram tuitionem ualeant quieti uiuere uel residere. Propterea has litteras nostros pro firmitatis studium eis dedimus, per quas omnino iubemus ut nullus quislibet de uobis neque de iunioribus uestris  predicto Aniano abbati seu monachis suis, nec rebus uel hominibus illorum contangere nec inquietare; aut contra rationis ordinem calumniam generare non presumatis, nisi  cum omnibus rebus uel hominibus illorum sub nostram tuitionem ualeant quieti uiuere, uel residere. Similiter concessimus ei uilla Caonas, sicuti Milo ad suum monastherium per suas litteras delegauit, cum omnibus appendiciis suis, quatenus melius delectet ipsis seruis Dei pro nobis uel stabilitatem regni nostri Domini misericordia exorare. Et si aliquas causas aduersus eos uel hominibus illorum surrexerint aut ortas fuerint, quas in prouintia absque illorum graui dispendio diffinire non potueritis, usque in nostra presentia reseruentur, quatenus ante nos secundum legis ordinem accipiant  finitiuam sententiam. Et ut hec auctoritas firmior habeatur, uel a fidelibus nostris melius conseruetur, de anulo nostro subter sigillare iussimus.

Widolaicus ad uicem Radonis recognoui et subscripsi.

Data tertio decimo Kalendas Augustas anno XXuI et XX regni nostri. Actum Franconofurd palatio in Dei nomine feliciter.



LuI bis. Preceptum Caroli Magni de omnibus rebus ecclesie Cenomannice .


In [a 1Kb] nomine Patris et Filii et Spiritus sancti, Carolus gratia Dei rex Francorum et Longobardorum  ac patricius Romanorum. Si sacerdotum ac seruorum Dei petitiones, quas nobis pro suis necessitatibus innotuerint, ad effectum perducimus, non solum legalem consuetudinem exercemus, uerum etiam ad beatitudinem eterne retributionis talia nobis facta profutura confidimus. Igitur omnibus episcopis, abbatibus, ducibus, comitibus, uicedominis, uicariis, centenariis, actionariis, missis nostris discurrentibus, siue cunctis fidelibus sancte Dei Ecclesie et nostris, presentibus atque futuris, notum esse uolumus quia uir uenerabilis Franco, Cenomannice urbis episcopus, adiens Serenitatem nostram, suppliciter deprecatus est ut ei preceptum de omnibus rebus ecclesie sibi commisse facere precepissemus: et nominatim cellulas  uel uicos seu uillas, quas sub sua, siue canonicorum, uel uassalorum suorum ac aliorum sibi uel ecclesie sue deuote famulantium, tam liberorum quam et seruorum, potestate uel dominatione presenti tempore habere noscitur, ut futuris temporibus ipse, siue eius successores, sub iure et dominatione, predicte Cenomannice ecclesie, firmius, nostra fulti auctoritate, et absque ulla pulsatione uel contrarietate habere uel regere mereretur. Cuius petitioni libenter assensum prebuimus, et nominatim cellulas uel uillas siue uicos in hoc precepto, sicut deprecatus est inserere iussimus, id est cellulam sancti uincentii cum omnibus ad se pertinentibus, et cellulam sancti Albini, seu cellulam sancti Audeni, et cellulam sancti  Rigomeri, et cellulam sancti Almiri, et cellulam sancti Ulfacii, et cellulam sancti Baomadi, hec omnia cum omnibus ad se pertinentibus, cum uicis canonicis quatuor, id est Salica, et Montiniacum, et Flaciacum, ct Oxellum, cum uillis duodecim, et aliis uillulis ad eas pertinentibus, sicut in plenariis iam dicte ecclesie continetur, id est Rupiacum, Cauania, Culturas, Baliau, Aloncion, Colonicam uetus uicum et, Celsiacum uicum canonicum, et uillam sancti Geruasii, Aloniacum, Asinarias, uodebris, Callemarcium, siue alias uillulas, quarum nomina in promptu non recordantur. Hec autem omnia cum omnibus ad se pertinentibus, cum omni integritate, sub emunitatis tuitione nostro precepto inserere iussimus. Alterum enim predicto episcopo, uel suis canonicis preceptum olim facere iussimus  de monasteriis uel cellulis, siue uicis atque uillis, quas nostri fideles nostra largitione habere noscuntur: ibi nominatim eas in nostro precepto scribere precipissemus, sub legitimo censu, et nonas et decimas persoluendas, seu restaurationes ecclesie faciendas; que omnia iubemus atque precipimus ut a nostris fidelibus ita conseruentur, sicut in ipso precepto sunt inserta: de quibus predictam ecclesiam et iam dictum pontificem, quandocunque Dominus posse et locum dederit, consolari et augmentari cupimus. Presentaliter uero hoc concedimus, ut quando quisque de illis qui sepe dicte ecclesie beneficia nostra largitione habent, de hoc seculo, infantibus masculis non natis, uel nobis non commendatis, migrauerint; iam dictus pontifex, uel sui successores,  siue eorum ministri atque canonici, in potestatem et dominationem prefixe ecclesie absque ullius consignatione reuocare faciant. Et quandocunque locus euenerit iam dicta beneficia cum nostris fidelibus, qui ea nostro beneficio habent, commutare, uolumus ea prefate ecclesie reddere, ut ipsius ecclesie pontificibus, uel sacerdotibus, siue Dei seruis, pro nobis uel omni populo nobis a Deo commisso, siue pro stabilitate regni et pace totius populi, melius exorare delectetur.

Insuper detulit nobis immunitates predecessorum nostrorum, regum scilicet Francorum, in quibus continebatur quomodo predictam sedem, una cum rebus omnibus uel hominibus ibidem aspicientibus,  propter amorem Dei et reuerentiam sanctorum, quorum reliquie ibi uenerantur, sub plenissima semper defensione et immunitatis tuitione habuissent. Pro firmitatis ergo studio petiit predictus pontifex ut circa ipsum sanctum locum denuo pro mercedis nostre augmento concedere et confirmare deberemus. Cuius petitionem pro diuino amore renuere noluimus; sed in omnibus et presentes et futuri fideles sancte Dei Ecclesie et nostri ita concessum atque perpetualiter a nobis confirmatum esse cognoscant. Precipientes ergo iubemus ut nullus iudex publicus, neque quislibet ex iudiciaria potestate, nec aliquis ex fidelibus nostris in ecclesias aut loca, uel agros, seu reliquas possessiones memorate ecclesie, quas moderno  tempore in quibuslibet pagis et territoriis infra ditionem regni nostri iuste habere ac possidere cognoscitur, queque etiam deinceps in iure ipsius sancti loci diuina uoluerit pietas augeri, nemo ad causas audiendas, uel inferendas requirendas, aut tributa uel freda exigenda, aut mansiones uel paratas faciendas, aut teloneum exigendum, nec fideiussores tollendos, aut homines ipsius ecclesie, tam ingenuos quam et seruos, qui super terram eiusdem residere uidentur, iniuste distringendos, nec ullas redhibitiones aut inlicitas occasiones requirendas, ullo umquam tempore ingredi audeat, uel exactare predicta ex ipsis rebus quodam in loco presumat: et quidquid ex rebus iam dicte ecclesie fiscus sperare poterat, totum nos memorate ecclesie concedimus. Insuper et illud  in hoc precepto inserere iussimus, ut nullus iudex, aut comes, aut aliquis liber homo, aut quelibet persona predicte ecclesie ministros, uel aduocatos in mallo publico accusare presumat, sed prius conueniat ministros rerum, et iudices uillarum atque hominum a quibus lesus est, ut ab eis familiarem et iustam accipiat iustitiam; quam si accipere non uoluerit, tunc conueniat episcopum iam dicte ecclesie, ut ab ipso suam iustitiam familiarem et bonam atque iustam accipiat. Et si ab ipso episcopo, neque a suis ministris suam iustitiam accipere nequiuerit, postmodum licentiam habeat ut in mallo publico suas querelas iuste et rationabiliter atque legaliter querat. Sed si antea quam predicta fecerit, iam dicte sedis ecclesie episcopum et suos ministros uel aduocatos accusare  aut pulsare presumpserit: quia nostram iussionem atque nostrum indictum et preceptum contempsit, siue preuaricauit, bannum nostrum ex hoc nobis componat, et predicte ecclesie episcopo uel suis ministris C sol. argenti componat, et suam iustitiam postmodum absque lege aut aliqua compositione recipiat. Predictas enim causas memorate ecclesie pontificibusque atque Dei seruis inibi Domino famulantibus pro Dei amore et reuerentia sanctorum concessimus, concessumque futuris temporibus esse uolumus, sicut et a nostris antecessoribus, regibus uidelicet Francorum, suis predecessoribus factum esse scrutando cognouimus: quatenus supra memorato pontifici suisque successoribus, una cum seruis Dei inibi Deo famulantibus, pro nobis atque pro stabilitate  regni totius a Deo nobis concessi atque conseruandi, cum clero populoque sibi subiecto Domini misericordiam exorare delectetur. Et ut hec precepti nostri auctoritas firmior habeatur, et per futura tempora conseruetur, manu propria subter firmauimus, et impressione nostri annuli subter eam roborari decreuimus.

Signum Caroli gloriosissimi regis.

 Genesius ad uicem Erchembaldi recognoui et subs.

Datum in mense Decembrio XuI Kalend. Ianuarii, anno regni nostri XXIX.

Actum Grani-Aquis palatio nostro, in Dei nomine feliciter. Amen.



LuII. Charta Ghisele, Caroli Magni sororis, qua monasterio Dionysiano multa confert predia que a parentibus acceperat .


. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . beatorum martyrum Dionysii, ubi ipse preciosus corpore quiescit cum suis sanctis sociis, de eorum predio et facultates ipse locus sanctus ditatus et bene  fundatus fuit, et est, et concedente Domino erit in perpetuum: ita nunc in Dei nomine Deo sacrata Christique semper deuota Ghysela nobilissima regis filia Pippini, et Bertradane regine olim, pro Dei intuitu et desiderio celestis regni et anime mee remedio, donamus ad ipsum sanctum locum, donatumque presentaliter esse uolumus, sicut enim admonet nos sancta scriptura ut homo dum uiuit in corpore, cogitet de eternitate uite, ut de transitoria meretur eterna, Domino dicente in Euangelio: Facite uobis thesauros in celo que non deficiunt, et de iniquo mammona comparate uobis eterna tabernacula, iuxta sententiam beati doctoris Augustini, ubi ait: »Perit mundus et ea que in mundo sunt.« Illud uero numquam perit, quod in ecclesiis uel in  pauperibus erogatur, sed unicuique quod ad eternam beatitudinem pro iustitia reputatur. Ideo ob eius amorem donamus ad ipsum sanctum locum superius denominatum, ubi presenti tempore Fardulfus abba cum norma plurima monachorum conuersare, regere uel gubernare uidetur: uilla nostra nuncupante Putialis in pago [a 1Kb] Adratinse, cum illas ecclesias que sunt constructe in honore sancti uedasti, uel ceterorum sanctorum cum appendiciis suis, id sunt Gunbodecurte, seu Postoneuillare, uel Bertinocurte, necnon et in Linarias, seu et in Hodricio in iam dicto pago Adratinse; et in Magrastouilla in pago uermandinse; Frisionecurte seu et Agnocurte in pago Ambianense; uualliu in pago Camaracinse; ipsa loca superius prenotata cum omni integritate  uel soliditate earum, id est una cum terris, mansis, domibus, superpositis, edificiis, presidiis, mancipiis, inquilinis, accolabus, libertis, seruis tam ibidemque oriundis, quam et aliunde translatis, campis, pratis, pascuis, aquis, aquarumue decursibus, mobilibus et immobilibus, gregis cum pastoribus, peruiis, publicis psaltis atque subiunctis, uel omnique presidium et uniuersum meritum, et ad predicta loca superius  nominata aspicere uel pertinere uidentur, et presenti tempore ibidem possedeo, quicquid infra terminos aut extra terminos, tam de alode aut de comparato uel de qualibet adtracto ad me legibus obuenit, a die presente ac prefata casa Dei in alemoniis uel substantia monachorum ibidem habitantium Christo protegente proficiat in augmentum, et de iure meo in iure et dominatione ipsius basilice trado atque transfundo: ita ut ab ac die uos uel successores uestri habeatis, teneatis, possedeatis, uel quicquid exinde facere uolueritis, liberam et firmissimam auxiliante Domino in omnibus habeatis potestatem. Et ut hec donatio a me facta omni tempore firma et inconuulsa ualeat perdurare.

Signum + Ghysele nobilissima filia Pippini regis,  qui hanc donatione fieri rogaui.

Signum + Caroli nobilissimi filii domni Caroli regis precellentissimi.

Signum + Pippini nobilissimi filii dmoni Caroli precellentissimi regis.

Signum + Chlodoici nobilissimi filii domni Caroli precellentissimi regis.

Wineradus Cancellarius iussus a predicte domne Ghysele scripsi et subscripsi.

Data Id. Iun. anno XXXI, et XXuI regnum domni nostri. Actum Aquis palatio in Dei nomine feliciter. Amen.



LuIII. Diploma Caroli Magni donationes factas monasterio Dionysiano a Gisla sorore sua confirmantis .



Carolus Dei gratia rex Francorum et Longobardorum ac patricius Romanorum. Si ea, que a Deum timentibus hominibus parentibusque nostris ad loca sanctorum uenerabilium largita uel condonata esse noscuntur, oraculis nostris confirmamus, hoc nobis proculdubio ad eternam beatitudinem et mercedis augmentum, seu stabilitatem regni nostri pertinere confidimus. Ideoque notum sit omnium fidelium nostrorum magnitudini, presentium scilicet et futurorum, qualiter illustris Deo sacrata Gisla, dilectissima soror nostra, serenitati nostre suggessit eo quod ipsa, inspirante diuina potentia, aliquas res proprietatis sue ad monasterium sanctorum martyrum  Dionysii, Rustici et Eleutherii, ubi ipsi corpore requiescunt, et ubi preest uenerabilis [a 1Kb] Fulradus  abba, tam pro se quam etiam pro salute animarum uidelicet domni ac genitoris nostri Pippini quondam gloriosissimi regis, et domine Bertradane genitricis nostre plenissima deliberatione delegasset, et unde et ipsum testamentum donationis sue nobis ostendit ad relegendum, ubi continebatur qualiter dedit ad ipsum locum uillam nuncupatam Puciales, sitam in pago Adrapatensi, cum ecclesiis ibi constructis in honore sancti uedasti uel aliorum sanctorum, uel omnibus appendiciis suis ad se pertinentibus infra pagum ipsum, [b 1Kb] Gundhodocurte, Postineuillare, Berninocurte, et in Linarias seu et in Hodricio: in pago uero uermandensi [c 1Kb] Imuagrastuilla, et in pago Ambianensi Fricionecurte et Magnonecurte: necnon in pago Cameracensi loco qui dicitur Walin.  Sed pro integra firmitate petiit a celsitudine nostra ut quicquid ipsa cum equitatis ordine in supradictis locis ad prefatum monasterium sanctorum martyrum iuste et rationabiliter delegauit, pro communi mercede, et pro eterna remuneratione nostris oraculis cedere et confirmare deberemus. Cuius petitionem pro diuino intuitu denegare noluimus, sed in eleemosyna nostra ita nos quod perpetualiter mansurum esse uolumus, ut inspecto ipso testamento donationis sue, sicut inibi declaratur, deinceps per hanc nostram auctoritatem atque confirmationem suprascriptus uir uenerabilis [d 1Kb] Fulradus abba, suique in perpetuum successores, qui fuerint rectores per tempora ipsius sancti loci, iure firmissimo teneant atque possideant, quatinus in luminaribus  ipsius ecclesie seu stipendia seruorum Dei omnia, sicut supra diximus, perhenniter proficiant in augmentis. Et ut hec auctoritas firmior habeatur, et per tempora melius conseruetur, manu propria subter firmauimus, et annulo nostro signari iussimus.

Signum Caroli gloriosissimi regis.

Genesius ad uicem Ercanbaldi scripsit et recognouit.

Datum Idus Iunii, anno XXXI et XXuI regni domni nostri Caroli. Actum Aquis palatio in Dei nomine feliciter. Amen.



LIX. [e 2Kb] Caroli Magni diploma pro monasterio Centulensi .


 Carolus gratia Dei rex Francorum et Langobardorum ac patricius Romanorum. Quicquid enim ob  amorem Domini nostri Iesu Christi et opportunitate seruorum Dei ad loca sanctorum beniuola deliberatione cedimus uel confirmamus, hoc nobis ad augmentum mercedis seu stabilitatem regni nostri pertinere confidimus. Quapropter notum sit omnium fidelium nostrorum magnitudini, presentium scilicet et futurorum, qualiter Anghilbertus uenerabilis abbas ex monasterio Centulo, quod est constructum in honore Domini et Saluatoris nostri Iesu Christi, eiusque sancte genitricis semper uirginis Marie et sancti Petri, ceterorumque omnium apostolorum et multorum Sanctorum, in quo etiam sanctus Ricarius preclarissimus Christi confessor corpore requiescit, situm in pago Pontiuo; ad notitiam serenitatis nostre perduxit, eo quod ipse sanctus Ricarius  adhuc in presenti seculo uiuens, in ipsa silua que uocatur Forestis, prope cisternam que est iuxta locum nuncupante Argubium, in ipso pago Pontiuo, sibi ad habitandum locum elegisset: et circa ipsam cisternam bina uel terna bunuaria [Leg. bunuariis, etc.] secundum eius petitionem a regali dignitate accepta, satis uile tugurium amatores seruorum Dei ei ad militandum omnipotenti Deo edificare studuerunt, ibique diuina uocatione ex hoc mundo ad Dominum migrasset. Et non post multum tempus fratres a prefato monasterio Centulo tulerunt sacrum eius corpus, et sepelierunt illud cum magna reuerentia in predicto monasterio: per cuius merita, omnipotente Deo cooperante, in ipsa duo loca multa declarata sunt magnalia. Nam et sub  unius abbatis dominio multis temporibus una fuisset Fratrum concors in Dei laudibus digna conuersatio. Qua ex re petiit clementiam regni nostri, ut in amore Domini nostri Iesu Christi et sancti Ricarii, ceterorumque sanctorum, pro augmento mercedis nostre, ipsam cellam, in qua Deo sanctus Ricarius militare studuit, per preceptum auctoritatis nostre ad supra scriptum monasterium Centulum, ubi eius sacrum requiescit corpus, plenissima deliberatione cedere et condonare deberemus. Cuius petitionem eius seruitio et meritis compellentibus denegare noluimus: sed pro honore et amore Domini et Saluatoris nostri Iesu Christi, uel pro eterna remuneratione ita concessisse et in omnibus confirmare cognoscite. Statuentes ergo iubemus, quod perpetualiter  circa memoratum monasterium Centulum iure firmissimo mansurum esse uolumus, ut supra scriptus Anghilbertus, suique in perpetuum successores, qui fuerint per tempora rectores ipsius monasterii, supradictam cellam Foreste cum omni ornatu ecclesie et omnibus rebus uel appendiciis seu adiacentiis suis, quicquid ad presens iuste et rationabiliter possidere uidetur, aut inantea Domino tribuente ibidem additum uel delegatum cum iustitia et equitatis ordine fuerit; per hoc nostre serenitatis,  concessionis, atque confirmationis preceptum teneant atque possideant: ita ut a modo et deinceps laus Dei et concordia seruorum Domini, pro mercede anime nostre, sub norma rectitudinis et unius abbatis nomine, nostris, Deo fauente, futurisque temporibus perenniter maneat inconuulsum: quatinus melius delectet ipsos seruos Dei, qui ibidem Deo famulari uidentur, pro nobis et liberis seu cuncta domu nostra et pro stabilitate regni nostri iugiter Domini misericordiam exorare. Et ut hec auctoritas firmior habeatur, et diuturnis temporibus melius conseruetur; manu propria subter roborare decreuimus, et de anulo nostro sigillari iussimus.

Signum Caroli gloriosissimi regis.

Eranbaldus relegi et subscripsi.

 Data IIII Kal. Maii anno XXuIIII et XXu regni nostri. Actum Aquis palatio publico, in Dei nomine feliciter. Amen.



LX. Diploma Caroli Magni quo Cellam nouam confirmat monasterio Anianensi .


Karolus gratia Dei rex Francorum et Longobardorum ac patricius Romanorum, omnibus episcopis, abbatibus, ducibus, comitibus, uicariis, centenariis, seu cunctis fidelibus sancte Dei Ecclesie et nostris, presentibus et futuris. Notum sit qualiter uir uenerabilis Benedictus abba et monasterio sancte Dei genitricis semperque uirginis Marie, quod est constructum in loco nuncupante Aniano, in pago cuius  uocabulum est Magdalonense, serenitati nostre suggessit eo quod ipse una eum monachis suis loca aliqua erema infra fiscum nostrum nuncupante Iuuiniacum, antiquo uero uocabulo uocatur Fonte-Agricole, nunc autem Nouacella appellatur, quam ipsi proprio opere edificauerunt; etiam et molina duo infra ipsius terminum fisci super fluuium Leto uisi sunt construxisse, et inter mare et stagnum loco, qui uocatur Porcarias, una cum consensu comitum et ceterorum Christianorum ibi circumquaque habitantium de loca herema accepisset. Similiter in loco qui dicitur Asogrado cellam edificasset, cum omni adiacentia sua: etiam et alia loca Comaiacas et Caucino super fluuium Araurem, ubi dicitur Ad-Salices, ad pascua armentorum et alenda pecora, cum aliis usibus  suis hactenus habeant. Et asserit se hec omnia cum equitatis ordine absque illius inlicita contrarietate possidere. Sed pro integra firmitate petiit Celsitudini nostre ut quicquid nunc tempore ipse cum monachis suis iuste et rationabiliter ad supra dicta loca habere dinoscitur, denuo per nostre auctoritatis preceptum ei et monachis suis inibi sub sancta regula consistentibus plenissima deliberatione pro mercede anime nostre ad prefatum monasterium cedere et confirmare deberemus. Cuius petitionem  denegare noluimus, sed in elemosina nostra ita concessisse, et in omnibus confirmasse cognoscite. Precipientes ergo iubemus ut neque uos, neque iuniores successoresque memorato uiro uenerabili Benedicto abbati aut successoribus suis de supra dicta loca, undecumque ad presens ipse et monachi sui cum equitatis ordine ac iuste et rationabiliter uestiti esse noscuntur, inquietare aut calumniam generare, nec aliquid exinde contra iustitiam abstrahere aut minuare quoquo tempore presumatis; sed per hanc nostram auctoritatem atque confirmationem habeant in elemosyna nostra omnique tempore concessum, ita ut eis melius delectet pro nobis et filiis ac filiabus nostris seu cuncta familia domus nostre, et omni populo gentis nostre attentius Domini  misericordiam exorare. Et ut hec auctoritas firmior habeatur, et diuturnis temporibus melius conseruetur, manus nostre signaculis subter eam decreuimus roborare, et de anulo nostro iussimus sigillare.

Signum Caroli gloriosissimi regis.

Data in mense Iunio, anno XXXI et XXuI regni nostri. Actum Aquis palatio nostro, in Dei nomine feliciter. Amen.



LXI. Preceptum Caroli Magni de immunitate monasterii Corrofensis [Charroux] .


Carolus gratia Dei Francorum rex et Longobardorum et patricius Romanorum. Maximum regni nostri in hoc augeri credimus munimentum, si beneficia  oportuna locis ecclesiarum beneuola deuotione concedimus, ac Domino protegente stabiliter perdurare conscribimus. Igitur notum sit omnibus fidelibus nostris, presentibus scilicet et futuris, qualiter uir illustris Rotgerius comes fidelis noster ad nostram accessit clementiam, et monasterium proprietatis, quod ipse nouo opere in honore Domini et Saluatoris nostri in loco nuncupato Karrofum super fluuium Karante in pago Pictauense construxit, cum omnibus rebus et ornamentis ecclesie, seu uoluminibus librorum, et cum omnibus appenditiis suis uel adiacentiis, in manibus nostris plenissima deliberatione uisus est delegare, ubi uirum uenerabilem Dauid constituit abbatem. Idcirco ad eius petitionem tale  pro eterna retributione beneficium erga ipsum sanctum locum uisi fuimus indulsisse, ut in ecclesiis et locis uel agris seu reliquis possessionibus ipsius monasterii, quas moderno tempore iuste et rationabiliter possidere uidetur, uel quod deinceps in iure ipsius sancti loci uoluerit diuina pietas ampliare, nullus iudex publicus ad causas audiendum, uel freda undique exigendum quoque tempore [ingredi] non presumat: sed hoc ipse abbas, uel successores sui, seu congregatio ipsius monasterii propter nomen Domini sub integre emunitatis nomine ualeant dominari.  Statuentes ergo iubemus ut neque uos, neque iuniores seu successoresque uestri, uel quislibet ex iudiciaria potestate in ecclesiis uel locis uel agris seu reliquis possessionibus suprascripti monasterii nostri ad causas audiendum, uel freda undique exigendum, nec mansiones aut paratas faciendum, uel fideiussores tollendum, aut homines ipsius ecclesie distringendum, nec ullas redibitiones requirendum ullo umquam tempore ingredi aut exactare presumatis. Sed quod nos propter nomen Domini et eterna remuneratione indulsimus ad iam prefatum monasterium, perennis temporibus proficiat in augmentum: quatenus auidius delectet ipsos seruos Dei, qui ibidem Deo famulari uidentur, pro nobis uxoreque ac liberis nostris attentius Domini misericordiam exorare.  Et ut hec presensa uctoritas nostris et futuris temporibus inuiolata perdurare ualeat, manus nostre signaculis eam decreuimus roborari, et de anulo nostro iussimus sigillari [a 1Kb] .



LXII. [b 1Kb] Preceptum Caroli Magni pro monachis S. Martini Turonensis .


Carolus gratia Dei rex Francorum et Longobardorum ac patricius Romanorum, omnibus episcopis, abbatibus, uirisque illustribus, ducibus, comitibus, domesticis, grafionibus, uicariis, centenariis, iunioribusque nostris, atque missis nostris discurrentibus, presentibus uidelicet et futuris. Decet etenim regalis clementie dignitatem, cuncta que a sacerdotibus  rationabilia postulata fuerint, solerti cura prospicere, et opportuna uel congrua beneficia non denegare, circa anteriorum regum acta, plenius que pro Dei sunt intuitu concessa confirmare. Igitur uenerabilis uir Alchuinus abbas de basilica peculiaris patroni nostri S. Martini, ubi ipse pretiosus domnus corpore requiescit, immunitates gloriosorum regum antecessorum nostrorum, manibus eorum roboratas, atque genitoris nostri Pipini bone memorie quondam regis, nobis protulit ad relegendas , qualiter predicti reges pro reuerentia beatissimi S. Martini, de rebus ipsius sancti in regno, Deo propitio, nostro, Austria, Neustria et Burgundia, Aquitania, et Prouincia, de omnibus rebus et facultate ipsius beatissimi Martini, quiete in regna superius  scripta quibuscumque locis maioribus uel minoribus, tam quod per preceptiones uel indulgentias seu immunitates regum, uel a Christianis hominibus atque diuersis contractibus, per quecumque instrumenta cartarum ad prefatam casam S. Martini fuit conlatum, uel delegatum, aut adhuc inantea futuris temporibus addendum uel delegandum, confirmauerunt, ut sub emunitate nostra ipse res, uel ipsi homines S. Martini uiuere debeant. Idcirco suprascriptus Alchuinus abba a serenitate regni nostri petiit ut in idipsum corroborandum, bonitatis beneficium  largiri deberemus. Cuius nos petitioni consentientes, et patrocinia S. Martini uenerantes, sicut predecessores reges singulariter expleuerunt, et nos hoc indulgentie donum grantanter prestitisse cognoscite. Precipientes quippe ut omnes res ipsius beatissimi S. Martini quantumcumque in regno, Deo propitio, nostro, tam in uillas et predia maiora uel modica, seu in omnes facultates beatissimi sancti Martini sub emunitatis titulum consistere debeant, ut aliquis iudex publicus fisci nostri in iam dictas uillas uel facultates ipsius sancti ad agendum, uel causas audiendum, seu freda uel inferendas exactandum, uel teloneum tollendum, seu mansiones faciendum, nec fideiussores tollendum, nullum ingressum nec introitum in ipsas uillas S. Martini habere presumat;  sed quidquid exinde ab antiquis temporibus fiscus noster tam preterito quam et presenti tempore accipere uel exactare consueuerat, omnia et omnibus ex fisco nostro cedimus, et in luminaribus ipsius S. Martini, uel alimenta pauperum, seu stipendia monachorum, proficiat in augmentum. Et nullam potestatem iudex publicus fisci nostri super predictas uillas uel facultates sancti Martini per qualecumque ingenium ibidem habere se cognoscat; sed ab omni fiscali potestate de predictis rebus S. Martini semper extraneus sit atque remotus, ut nec aliquas umquam occasiones inquirere, unde dispendium ad homines S. Martini facere debeat, sit ausus presumere; sed inspecte emunitates anteriorum regum uel preceptiones nostre in omnibus conseruentur. Et si quis  fuerit comes uel domesticus, seu grafio, uicarius, uel tribunus, seu qualicumque iudicaria potestate succinctus, qui indulgentiam et bonitatem priorum ac posteriorum regum uel nostram preceptionem irrumpere aut uiolare presumserit, sexcentorum solidorum usque ad finem auri cocti uel purissimi numerum, se cognoscat mulctandum contra ipsam casam S. Martini, et alia tertia pars in fisci nostri sacellum ueniat: et non delectet que pro diuino intuitu indulta sunt sacerdotibus, uel anteriorum regum emunitates uel nostras preceptiones ab impiis hominibus lacerari: sed undecumque ad presens ipsa casa S. Martini uestita esse uidetur, uel antea a quibuscumque Deum timentibus uel bonis hominibus  datum uel collatum fuerit, sub emunitatis titulum resideat. Et quicumque ad ipsam casam Dei res eorum dare uoluerint, ex nostra auctoritate habeant licentiam faciendi, et sub emunitatis titulum absque ulla fiscali potestate quieti resideant; quidquid fiscus consuetudinem habuit recipiendi, in luminaribus ipsius S. Martini in nostra eleemosyna ad presens intercisa computetur cum ipsa subsequentia; tam et ipse abbas quam et successores sui omnes res ipsius S. Martini sub integra emunitate perpetualiter debeant habere et possidere. Et si ante actis temporibus per aliquam negligentiam uel tepiditatem abbatum, aut presumtionem iudicum, de ipsa emunitate quicquam minutum, irruptum, conuulsum  aut confractum fuerit, omnimodis ipsis auctoritatibus nostris et beneficiis restauretur. Et ulterius ullus uestrum, ullusque iuniorum uestrorum aut successorum, infringere aut uiolare quod consensimus non presumat, sed sicut superius dictum est, cum plenissima emunitate in pace cum Dei adiutorio uel nostra gratia ualeant que sibi data fuerunt possidere. Et ut preceptio circa ipsam casam ac uenerabilem ecclesiam S. Martini pro futuris temporibus ualeat perdurare, manu propria eam subterfirmauimus, et annuli nostri impressione signauimus.

Signum Caroli gloriosissimi regis.

Actum castro Lauduno, in Dei nomine feliciter. Amen.



LXIII. Preceptum Caroli Magni pro monasterio Gormaricensi .


[In nomine [a 1Kb] Domini Dei nostri Iesu Christi] Carolus Dei gratia Francorum rex, patricius Romanorum. Omnibus fidelibus sancti Martini, qui presenti tempore Deo seruiunt in loco sancto ubi pretiosus confessor Christi corpore requiescit, uel etiam futuri sunt temporibus posteris, abbatibus, presbyteris, diaconibus, et omnibus ecclesiastice dignitatis gradibus, senioribus seu iunioribus, eternam in Christi caritate salutem et prosperitatem. Notum sit fraternitati uestre quod dilectus magister noster Albinus pia deuotione postulauit nobis, ut licitum haberet monachos constituere in cella sancti Pauli que rustico nomine cormaricus dicitur, qui  regulariter secundum sancti Benedicti statuta in ea uiuerent. Quem locum Iterius abba antecessor illius ex comparato adquisiuit, et construxit, et tradidit sancto Martino. Nos uero tam pie deuotioni illius annuere ratum duximus, eamque literis uel sigillo nominis nostri confirmari fecimus, ne ulla post dies illius unquam disruptio fieri potuisset a quoquam successorum illius. Nam si diuina parentibus nostris nobisque pietas potestatem contulit totius monasterii sancti Martini, rerumque illius facultatem dandi cui uoluissemus, quanto magis nobis potestas tribuendi ad Dei seruitium perpetualiter predictum locum? Nec fas est cuiquam regalis benignitatis spernere donationem uel confirmationem, maxime in tam pio et salubri precepto. Idcirco omnino iubemus  ut hec donatio nostra et iussio rata et inuiolata temporibus perpetuis permaneat; nec locum illum auferri uolumus de potestate sancti Martini, sed ut ibi pleniter sub regula sancti Benedicti uiuant degentes monachi, et habeant protectionem et subsidium ab abbatibus monasterii sancti Martini. Si hoc nostrum, quod absit, quisquam abbatum spreuerit preceptum temporibus posteris, sciat se rationem reddere presumptionis eius Domino nostro Iesu Christo in die magni aduentus sui. Et similiter qui aliquid minuet de rebus quas beate memorie Iterius abba, acquisiuit, comparauit, aut de rebus sancti Martini quas ecclesie sancti Pauli tradidit, uel si  quid idem abbas Albinus, ad cuius petitionem hanc confirmationem scribi fecimus, addiderit, uel si quislibet inantea addere uoluerit in eleemosynam anime sue, recto ordine perpetualiter seruiat fratribus illius loci. Quicumque legerit hanc chartulam, sub timore Dei hanc rationabilem scripturam diligenter conseruare studeat, ut habeat gratiam Domini nostri Iesu Christi in eternum. Et ut firmius esset hoc nostrum preceptum, manu propria subter roborare decreuimus, et de annulo nostro sigillari iussimus.

Signum Caroli gloriosissimi regis.

Data III nonas Iunii, anno XXXII et XXuII regni nostri.

Actum Turonis ciuitate in monasterio sancti Martini, ubi ipse corpore requiescit feliciter.



LXIu. Preceptum Caroli Magni pro monasterio Cormaricensi .



Karolus gratia Dei rex Francorum et Longobardorum ac patricius Romanorum. Omnibus episcopis, comitibus, domesticis, uicariis, centenariis seu reliquis fidelibus nostris, presentibus et futuris, notum sit quia petitione dilectissimi fidelis nostri Albini uenerabilis monasterii sancti Martini, ubi ipse pretiosus corpore requiescit, abbatis, taliter concessimus, ut monachi qui sub regula sancti Benedicti conuersari uidentur, in monasterio, quod est constructum in honore sancti Pauli apostoli, in loco qui dicitur Cormaricus, licentiam haberent naues duas  per Ligerim fluuium et Meduanam siue Sartam et Ledum uel uigennam uiennam huc illucque pro necessitatibus dirigendi, ut nullum theloneum neque de sale nec de ullis quibuslibet rebus in ullo omnino loco ipsi aut homines eorum soluere aut dare debeant. Propterea presentem auctoritatem fieri iussimus, per quam perpetualiter iubemus ut neque nos neque iuniores seu successores nostri memorato uiro uenerabili Albino abbati aut successoribus suis siue monachis aut hominibus eorum de suprascripto monasterio sancti Pauli pro ipsis nauibus inquietare, aut calumniam generare, nec teloneum aut ripaticum ab eis nec salutaticum nec portaticum nec ullas redhibitiones requirere aut exactare ullo modo presumant: sed ad illum sanctum locum Cormaricum  et ad fratres ipsos in eleemosyna nostra nostris futurisque temporibus perpetualiter proficiat in augmentum. Et ut hec auctoritas firmior habeatur, et per tempora melius conseruetur, de annulo nostro subter sigillare iussimus.

Genesius ad uicem Hercamboldi.

Data IIII Nonas Iunii, anno XXXII et XXuII regni nostri.

Actum Turonis in monasterio sancti Martini.



LXu. Preceptum Caroli Magni pro Aurelianensi sancti Aniani monasterio .


Karolus gratia Dei rex Francorum et Longobardorum ac patricius Romanorum. Comperiat omnium  fidelium solertia quia Fulco abbas monasterii sancti Aniani postulabat, ut stipendia et res prefati monasterii canonicis attributas auctoritatis precepto ipsis canonicis perpetuo possidendas et ordinandas confirmaremus. Cuius petitionibus assensum prebuimus. Unde hoc altitudinis nostre preceptum fieri iussimus, per quod precipimus atque iubemus ut, sicut institutum est circa canonicos inibi Deo famulantes, ita nostris futurisque temporibus a rectoribus prefati monasterii obseruetur, et canonicus ordo teneatur. Res quoque que sunt in pago Aurelianensi, in uilla Apponiaco et Herbiliaco, cum uillulis et appendiciis suis; et in Bercillis mansi tres, et in uillis Sucarane mansus unus, et in pago Blesensi in Turmo cum appendiciis suis; aree etiam  intra citraque ciuitatem ad luminaria in dormitorio eorumdem fratrum concinnanda, et ad ligna, unde panis eorum quotidie coquatur, emenda. Si aliquis futurorum abbatum, pro amore Dei et reuerentia ipsius sancti, ipsis canonicis quippi m addere uoluerit, id cum gratia Dei peragat, et nichil auferre presumat; numerus canonicorum eiusdem monasterii ultra citraque sexagenarium numerum non progrediatur aut minuatur, etc.



LXuI. Preceptum Caroli Magni pro ecclesia Cenomannica .


In nomine Patris, et Filii, et Spiritus sancti, Carolus  serenissimus Augustus a Deo coronatus, magnus et pacificus imperator, Romanum gubernans imperium, qui et per misericordiam Dei rex Francorum atque Longobardorum. Si precibus sacerdotum ac seruorum Dei libenter aurem accommodamus, et ad ministerium eorum exsequendum auxilium prestamus, hoc nobis proculdubio ad statum regni corroborandum, et ad eterne uite beatitudinem adipiscendam profuturum esse credimus. Idcirco omnibus fidelibus sancte Dei Ecclesie et nostris, tum presentibus quam et futuris, notum esse uolumus, quia cum in Dei nomine nos in Aquis palatio nostro ad uniuersorum causas audiendas, uel recta iudicia terminanda resideremus, sacerdotes et canonici clerici sancti Geruasii, siue Dei serui de Cenommannica  urbe, cum consensu et licentia Ioseph eorum metropolitani, ac proprii pontificis Franconis predicte urbis episcopi, siue ceterorum comprouincialium episcoporum, in nostram aduenerunt presentiam, et conquesti sunt quod nonas et decimas, siue census unde necessarios sumtus habere debeant, fideles nostri, qui res sancti Geruasii beneficiario munere possidebant, aut negligenter persoluerent, aut penitus reddere differrent. Petieruntque ac suppliciter deprecati sunt ut nostra imperialis potestas efficeret, qualiter de hisdem rebus decime et none partibus prescripte ecclesie pleniter et absque ulla dilatione persoluerentur; et edificia eiusdem ecclesie, siue domus episcopalis ac fratrum, inibi Deo degentium, refacte et restaurate fierent. Insuper humiliter flagitantes  postulauerunt, ut uillarum nomina, ex quibus none et decime ad supradictam ecclesiam persolui debent, in nostre auctoritatis precepto nominatim adscribi precipissemus, ne aliquo malo ingenio, aut qualibet calliditate, aut potentia alicuius diuitis uel potentis, he uille uel he res a iure eiusdem Ecclesie alienate futuris fierent temporibus, aut none uel decime, siue census uel restaurationes iam dicte ecclesie ablate fieri possent. Quorum deprecationes propter amorem Dei libenter audiuimus, et sicut deprecati sunt, monasteria uel cellulas, seu uicos uel uillas, quas nostra largitione ex iure prefixe ecclesie nostri fideles habere dinoscuntur, nominatim in hoc precepto inserere iussimus, ut futuris temporibus in iure et dominatione  iam dicte ecclesie cum omni integritate permaneant, id est monasterium sancti Petri, quod Bertramnus episcopus edificauit, cum monasterio uel synodochio sancti Martini in Ponteleua, et monasterium sancti uicturii, in quo ipse domnus uicturius requiescit in corpore, et monasterium sancte Marie, quod est constructum intra murum ciuitatis et fluuium Sarte, cum monasteriolo sancti Ricmiri ultra fluuium Sarte ad eum pertinente, et monasterium sancte Scolastice, et monasteriolum sancti Germani ultra fluuium Sarte, et monasteriolum uel synodochium sancte Marie, in quo domnus Paduinus requiescit in corpore; et monasteriolum sancti Iuliani, in quo ipse requiescit in corpore; et cellulam sancti uicturii infra ciuitatem, et monasterium sancti  Kari[.....]effi, in quo ipse domnus requiescit in corpore; et monasterium sancti Georgii, et monasterium Tillidi, et monasterium Tussiaco, et monasterium sancti Iohannis et sancti Trechii in Buxido, et monasteriolum sancti Martini in Diablentico, et monasterium sancte Marie in Aurionno, et monasteriolum Buxidi, et cellulam Scuuillaco. Hec omnia, sicut diligenter inquisitum habemus, cum omnibus ad se pertinentibus, et in scriptis authenticis sancti Geruasii inuenimus, iuste et legaliter pertinent. Ex quibus precipimus, ut festiuitatibus illorum sanctorum, in quorum memoriis ipsa cenobia dicata esse noscuntur, per singulos annos ad prefixam matrem et ciuitatis Ecclesiam, census ab ipsis, qui eadem cenobia  nostro beneficio tenent, libenter ad opus episcopi, uel fratrum ibi degentium, et ad ipsam ecclesiam restaurandam, et nunc et futuris temporibus persoluantur: et refectio canonicis sancte Marie et sancti Geruasii optima ab eodem abbate, qui ipsum cenobium tunc temporis habere uidetur, in predicta festiuitate libenti animo fiat, si nostram gratiam et ipsa beneficia habere uoluerit: ut nobis seu decessoribus, uel primogenitoribus nostris propter ablationes uel minorationem harum rerum iam dicte ecclesie aliquod detrimentum aut periculum regni non adcrescat; sed perennibus temporibus sub iure ecclesie permaneant. De uicis uero publicis uel uillulis iam dicte ecclesie, quas fideles nostri nostra largitione habent, omnino precipimus, ut none et  decime partibus prescripte matris ecclesie, ab eisdem fidelibus nostris libenter et pleniter persoluantur, et edificia eiusdem ecclesie siue domorum ad eam infra ciuitatem pertinentium ibi restaurare faciant. Idest de uilla Taleida, de uilla Lucdono, de uilla Baladon, de uilla Quebrolius, que Noua-uilla nuncupatur, de uilla Pradellis, de Morniaco, de uilla Quillis, de tertia parte de cella sancti Almiri, et tertia parte de cella sancti Ulfacii, et tertia parte de cella sancti Ricmiri, de uilla Bonlido, de Angono, de Solemnis uilla et uico, et cella Iurmero, et de uilla Apiliaco, et de Alnido, et Daucido, de Nouiliaco et Farisnonia et Campo, Sirigico, Luciaco, et Monte, et de Comnis, cella sancti Leodegarii, Angon, et Bonlir, de uico Gabron cum suis appendiciis, et Balino  uico publico, et de uilla uiuiriaco, et de uilla Longa aqua, et de Campaniaco, et de C[.....]nedralio, et de Geneda uicis publicis, et de uilla Clidis, et Tredendo, et uithlena, Turniaco, Cassano, et uillare, et Adilauite, et uigra, et Fontanas, et Sanmuro, et Brafialo, Felcaria, Domno-Iorio, et partem de Fraxinedo, et Maundaria, Drogieco, uillare, de uerno, de Iuricio, et Camiliaco, de Taxinarias, et Coctiaco uico publico, et uilla Antoniaco, de uilla Bonalfa, et de omnibus uillis, que ad cellam sancti Martini infra murum ciuitatis pertinent, et Cangiaco uico publico, et de uilla Limbriaco, et uerincella, et uerniaco, et de uico Diablentico, et de cella Arciacus, et de uilla Camariaco, et Ciuriaco, et Calla, et Comoriaco, et de uilla Andoliaco, et de uilla Griuiaco,  et Martiniaco, et Linerolas, et Sisciaco, et de cella Domno-Regis et de pago Ardunense, in quo sunt manentes mille sancti Geruasii, et de Curte-Basane, et de Nouiomo, et Scomiaco, et Camiliaco, et Comiaco, et Corma, et Noui-uico et Hostiliaco uicis publicis. Hec autem omnia, que nominatim supra inserta sunt, ut iam dictum est, enucleatim et diligenter inuestigatum habemus, et in authenticis eiusdem ecclesie scriptis ipsis clericis nobis ostendentibus reperimus, siue alias uillas, quas propter prolixitatem, uel propter ignorantiam uillarum nominum in hoc precepto non sunt inserte, ad iam dictam tamen ecclesiam iuste et legaliter pertinere cognoscuntur. Super quibus has nostras auctoritatis litteras fieri decreuimus, per quas statuentes omnibus,  qui in presenti tempore aut futuris temporibus ex memorate matris ecclesie rebus beneficia assecuti sunt, aut adsequi potuerint, precipimus, ut de omnibus conlaborationibus terre tam fesci, quam et annone omnium generum, tam de sua dominicata, quam et de uassalorum suorum, de uinericiis quoque et perdonato, de pastionibus et pascuariis, de herbaticis et pullis, de piscationibus et pastionaticis, id est de glanditicis, de melle et conlaborationibus, que in hortis fiunt de nutriminibus animalium, et caseis qui fiunt, de uaccariciis dominicatis, ac de omnibus redhibitionibus, que ab hominibus memorate matris ecclesie recipiuntur, excepto hostilense, id est de bobus, et coniecto ad carros construendos.  De his autem omnibus precipimus, ut censum legitimum et nonas et decimas annis singulis partibus prescripte matris ecclesie absque ulla maritione uel dilatione reddere, aut minoratione pleniter persoluere faciant. Insuper restaurationes tam in prefixa ecclesia, quam domibus iuxta eam adiacentibus, in teguminibus et restaurationibus pro possibilitate rerum, quas in beneficium exinde possident, facere non negligant, si gratiam nostram et eadem beneficia unusquisque habere uoluerit. Prescripta uero beneficia uolo ut fideles nostri sub predicto censu cum consensu et beneuolentia eiusdem ecclesie episcopi teneant, usque dum illa cum eis, qui ea nostra datione uidentur habere, mutuare possimus, et sepe dicte ecclesie, cui iuste et legitime  debentur, auxiliante Domino restitui atque reddere mereamur. Et hoc omnibus uobis notum sit, quod si aliquis uestrum exstiterit, qui hanc iussionem nostram, aut contemnendo, aut negligendo adimplere distulerit, uolumus atque precipimus ut prescripte urbis episcopus in iure eiusdem ecclesie, siue in suam uel canonicorum suorum potestatem uel dominationem easdem res reuocare faciat, usque dum illi, qui iam dicte ecclesie res uel beneficia nostra largitione habebant, in nostram ueniant presentiam. Qui negligit censum perdat agrum; et per hanc auctoritatem, siue eorum negligentia, uel contemptu, ipsa perdant beneficia. Et huc hec iussio nostra uerius credatur, et diligentius conseruetur, atque per omnia a nobis perficiatur, et firmius futuris  temporibus teneatur, manu propria subter firmauimus, et de anulo nostro sigillare iussimus.

Signum Caroli gloriosissimi imperatoris.

Genesius ad uicem Erchembaudi recognoui et subscripsi.

Data in mense Aprilis, uIIII Kalend. Maii, anno 2 Christo propitio gloriosi imperii nostri, et 34 regni nostri in Francia, et 29 in Italia, in Dei nomine feliciter. Amen.



LXuII. Preceptum Caroli Magni, quo immunitatis priuilegium a Pippino patre Nouientensi monasterio concessum confirmat .


In nomine Patris, et Filii, et Spiritus sancti, Carolus serenissimus Augustus, a Deo coronatus, magnus,  pacificus imperator, Romanum gubernans imperium, qui et per misericordiam Dei rex Francorum  et Langobardorum. Regni nostri honores credimus, si iustas petitiones sacerdotum, uel ministrorum Dei, cum nostris auribus probate fuerint, perducimus ad effectum. Ipsi enim pro stabilitate regni nostri, uel anime nostre salute, Dei misericordiam frequentius exorant. Quapropter nouerit omnium presentium futurorumque industria, qualiter Thietbaldus abbas de monasterio cuius uocabulum est Nouiento, situm in pago Alsatiense super fluuium Illa, quod uir illuster Adalricus, siue Atticus dux, et coniux eius Bersuinda in Christi nomine, et in honore sanctorum apostolorum Petri et Pauli et sancti Mauritii sociorumque eius a nouo in suo proprio fundo construxerunt, nostram adiit Serenitatem, deprecans ut priuilegia que pie memorie genitor  noster Pippinus, eiusque antecessores reges Francorum eidem cenobio, locisque que ad sustentationem fratrum ibidem Deo sub regulari disciplina seruientium pertinent , renouemus. Precipimus ergo per regie maiestatis imperium, predecessorum nostrorum statuta confirmantes, ut in uillas supradicti cenobii, id est Wiswirle, que sita est in pago Brisgaugiensi, super ripam Rheni fluminis, cum ecclesia et omnibus appenditiis suis, in Sulzha, in Egensheim, in Sigalthesheim, in Burcheim, in Lagelenheim, in Gruzenheim, in Hundensheim, in Northusen, in Hollasuirle, que prefatus dux eidem uenerabili loco delegauit, uel que adhuc donata fuerint, nullus iudex publicus, nulla iudiciaria potestas, spiritalis seu secularis, ingredi  uiolenter audeat, nec ecclesiasticas possessiones contra iustitiam sibi uindicare presumat: sed predictus abbas Thietbaldus, eiusque successores easdem res augmentando et meliorando potestatiue possideant. Et ut hec nostra auctoritas stabilis permaneat, et per futura tempora melius conseruetur, hanc cartam iussu nostro conscriptam manu propria confirmantes, annuli nostri impressione sigillari iussimus.

Signum Karoli gloriosissimi regis [imperatoris].

Ego Ibbo ad uicem Erchambaldi relegi et subscripsi.

Data pridie Idus Augusti, anno X Christo propitio imperii nostri, et XLII regni nostri in Francia, et XXXuII in Italia, indictione tertia.

 Actum Ferdi in Saxonia in Dei nomine feliciter. Amen.



II.---PRIuILEGIA QUAE AD PARTES ITALIAE SPECTANT



I. Immunitatum confirmatio facta Frodeno abbati Noualiciensi a Carolo Magno .



Carolus gratia Dei rex Francorum, uir illustris, hominibus fidelibus nostris. Cognoscatis: maximum regni nostri augere credimus monumentum, si beneficia opportuna locis sanctorum ad quietem monachorum beniuola deliberatione concedimus, ac Domino  protegente stabilitatem nostri in Dei nomen pertinere confidimus. Igitur nouerit solertia uestra quia uenerabilis uir Frodenus abba nobis suggessit, eo quod monasteriolo in honore beatorum germanorum apostolorum Petri et Andrei, uel ceterorum sanctorum, quem Abbo quondam uisus fuit edificasse in loco nuncupante Noualicis in ualle Sigosina, et ibidem congregatione monachorum sub sancta regula sancti Benedicti, seu ceterorum sanctorum  Patrum degentibus sub cinobitali ordine conlocasset, ubi presenti tempore uenerabilis uir Frodenus abba preesse uidetur: et nos totidem pro eternam retributionem beneficium ad ipso sancto loco uisi fuimus indulsisse, ut in loca uel curtis ipsius monasterii, quem iam dictus Abbo quondam, uel a quibuslibet hominibus Deo timentibus ibidem fuit conlatum, aut in antea ad ipsum sanctum locum uoluerit pietas diuina amplificare, nullus iudex publicus ad causas audiendum, aut freda undique exactandum, quoquo tempore non presumat ingredere: sed hoc abba de ipso monasterio una cum congregatione propter nomen Domini et reuerentia sanctorum sub integra emunitate ualeat dominare. Statuentes ergo ut neque uos, neque iuniores, aut  successoresque uestri, nec nulla publica iudiciaria potestas [a 2Kb] quoque tempore in loco uel curtis tam in ipsa ualle Sigusina, quam Brientina, Aquense, seu Aquinari, Mannate, uti in Burgundia, aut ubicumque in regno nostro ipsius monasterii, aut nostris, seu et priuatorum largitatis munere, aut quod in antea de cuiuscumque hominibus fuerit additum uel conlatum, ad audiendas altercationes ingredere, aut freda de quacumque libet causa uel hominibus, qui ad ipsa casa aspicere uidetur, exigere, nec mansiones, aut paratas, nec fideiussores tollendum, sed quidquid exinde aut de ingenuis uel de seruitutibus publicis, ceterisquecumque rationibus, que sunt infra locis, uel curtis, seu terminis ipsorum predicti monachi commanentes, uel ibidem aspicientes,  uel in antea, auxiliante Domino, augumentare, aut atrahere potuerat fiscus, aut de freda, uel functionibus undiquecumque potuerat sperare, ex nostra indulgentia pro futura salute in luminaribus ipsius monasterii per manus agentium ipsorum proficiat in perpetuum: et quod nos propter sanctum nomen Domini, et reuerentia ipsius sancti loci, uel pro anime nostre remedium, seu nostra subsequenti progenie, plena deuotione indulsisse, nec regalis sublimitas, nec cuiuslibet iudicibus cupiditas refragare tenet. Et ut presens auctoritas tam presentibus quam futuris temporibus inuiolata, adiuuante Domino, permaneat, manus nostre proprie signauimus, et de annulo nostro sigillauimus.

Signum + Caroli gloriosissimi regis.

 Tesius recognoui et subscripsi

Data uIII Kalendas Aprilis, anno quinto regni nostri.

Actum Carisiaco, palatio publico, in Dei nomine.



II. Donatio sylue et curtis de Monte Longo a Carolo Magno facta monasterio Bobiensi eiusque abbati Guinibaldo. .



[b 4Kb] Carolus gratia Dei rex Franchorum et Longobardorum. Si enim ex his que diuina pietas eterna fluenter tribuit, pro opportunitate seruorum Dei locis uenerabilibus concedimus, hoc nobis ad mercedis augumentum ac stabilitatem regni nostri pertinere confidimus. Quapropter donamus ad monasterium Ebobiense, ubi sanctus Columbanus corpore requiescit, et Guinibaldus abbas preesse uidetur, secundum amplius in futurum petitionem, donatumque in perpetuo ad eundem sanctum locum esse  uolumus: hoc est silua nostra una con corte illa ibidem scita, quorum uocabulum est Monte Longo, cum omnibus adiacentiis uel appenditiis ad ipsa silua uel ad ipsa curte aspicientibus uel pertinentibus ibidem, una cum terris, domibus, edifitiis, mancipiis, uineis, campis, pratis, pascuis, aquis, aquarumque decursibus, mobilibus et immobilibus, omnia et ex omnibus, ut diximus, quidquid ad eandem foresten uel curtem nostram aspicere uidebatur, plenissima uoluntate a die presente indulsimus. Similiter adiungimus a prefato monasterio Ebobiense alpem aliquam, que uocatur ad Montem, incipiens enim de riuo de Casa ueteri, ascendens per costam in summitate Cucari minoris super Casalegri integra uia pertransiens uersus Incerasiolam, ubi Banciola uocatur,  quo terminus fixus est: aqua inde descendente in Caput Sirtarim usque ad mare; ex alio latere habens riuum finalem descendentem de Montelongo intrantem in mare, uergiturque abhinc finis a petra Corice per summitatem Coste in uia publica, ibique terminum stat, descenditque per finem montis Petroni per summam costam a uallicula que nuncupatur Castanetum, descendens in uiam que educit ad petram Corici iuxta montem in Nauasco, caditque in aliam uiam publicam, que uadit ad Castellionem, indeque repricat se in susum iuxta montem in ceruice insignitum cruce, et pertransit uersum in finem sancti Michelis exeuntem de flumine Petrurio ad fines montis Harimannorum super Oliuetum, quod est uia publica iuxta mentem per Caunetum  usque a Pirum agrestem. Et earum hec omnia per hoc nostre auctoritatis pragmaticum donamus atque concedimus tenentia capite uno in mare, et alio capite a fines Harimannorum, de uno  latere Greganiam, et de altero latere Montelongo, una con pascuis suis atque curtiferis et oliuetis; sicut ad Eduardo possessa fuisse dinoscitur. Propterea per hanc preceptionem nostram iubemus, ut nullus quislibet ab hodierna die ex iudiciaria potestate, aut quislibet persona prefato monasterio suisque rectoribus de ipsa foreste et de curte supradicta seu etiam alpe prenominata, inquietare aut calumniam generare presumat; sed abbas prefatus Guinebaldus, suique successores, denominatas res teneant cum integritate, sicut de palatio possessa sunt, tenere ac denominare uel regere debeant, et quidquid a prefato iam dicto Monasterio pro mercedis nostre augmento, uel pro luminariis eiusdem ecclesie facere elegerint, liberum perfruantur  arbitrium. Et ut hec auctoritas firmior habeatur, uel nostris futuris temporibus melius conseruetur, manu propria subter eam decreuimus roborare.

Signum + manus Charoli gloriosissimi regis.

 Sub die Nonas Iunias, anno sesto . . . . . regni nostri.

Actum Papiam ciuitatem, in Dei nomine feliciter.

Enrichus recognouit et dedit.



III. [a 8Kb] Charta donationis bonorum immanis, a Carolo Magno facte Nonantulano monasterio, eiusque abbati Anselmo .


uenerauile cenobio sanctorum apostolorum sito in castro Nonantule territorii Mutinensis, ubi domnus Anselmus . . . . . . . . nobis Karolus rege Francorum et Saxio . . . . . . . . et Longobardorum, una cum Nortepertus dux, damus, simulque offerimus omnia nostra cortes, et donica in comitatu Fossolano, in comitatu Pistoriense, atque in comitatu Lucardo, et in comitatu  Lucense, et in comitatu Rigenses, atque in comitatu Senensi. In primis omnia do ego dompno Carolus duo gualdos mea donica in comitatu Fossolano super fluuio . . . . . . . iacentes cum ecclesias suas, idest  sancta Maria in Aduena, et sancta in Maria Manum, quod est per singulos gualdos foriestos meas massaricias C. una cum seluas ad ipsius pertinentes. Seu et monasterium in ciuitate Fossolana sanctos Michel atque monasterium sancti Miniati in ipsius ciuitate, cum cellis suis in ipsius ciuitate uel foris ad ipsas pertinentes. Seu et curte uiselle, et corte Bibiano, plebe-sancti Gauini, et fundo Iustiniano, Mocolidula, et Colle Fenario, et corte Tigano, plebe sancte Marie uillole, et plebe sancte Hierusalim, seu plebe sancti Romuli, et in loco Bernardi, seu in Graue, et sancti Illarii, et corte Pretorio, et sancti Michelis, et corte Sobelinario, et Monte Miniano, Turiniano, et Gorzano, Genesticlo, et Spaloti, Plebe Sancti Panchrati, et Corte Bergouigiano, et Sculcta, Fugnana,  et sancti Petri in Mauriciani, et corte Axsinia, corte  nostra Spandola, corte nostra Meledo, cum ecclesia in Musello, in Caprilia, . . . . . . . . . niano, et Turri in Pineta, seu in Sexa, atque corte nostra de Nouole, et corte de Fumaria atque Calcinaria, et ualuigne, Arzana . . . . . . . . . . . corte Monachorum, et Simbriano, corte Elsa, corte Pesa, Campi, Ingone, Quinto, Melego, Aproniano, Susicana, . . . . . . . . ano, Popponi, Grappena Sancti Benedicti, Sancti Georgii in Plebe sancti Petri in Perimone: Seu in Pistoriense, corte . . . . . . . . . . Pinsingo, plebe Sancti Petri de Groppina, et plebe Sancti Laurentii de Petriolo loco, qui uocatur Bocina. Seu in comitatu Aretino, plebe Sancti Stephani, sita in Classe, et loco Pissinale iuxta fluuio Classe. In comitatu Lucardo corte nostra sancti Petri in Mercato, seu forte nostra Monte Caluo,  et corte Campane, et corte Petroniano, plebe Sancti  Leonardi, corte a Furno, et castro Ciliano, atque Monte Bonici, et sancti Petri cum corte Quintolo, et iuxta fluuio Gofintia corte Dominici, et sancti Donati corte Decimo, plebe sancte Cecilie, corte Penite, plebe Sancte Marie, corte Meleto, corte Monacile, uadolongo, Quarte, plebe sancti Petri, Rabuciona cum capella sancti Petri, cortem Sepi cum ecclesia sancta Maria, corte Caracle cum ecclesia Sancti Martini, corte Casentino, Corticella nostra una, qui uocatur Satri, corte Pinscingno cum cella sancti Apostoli prope fluuio Selice. In Comitatu Lucense sancta Maria cum corte Pulinacho, seu et alias omnes cortes nostras in predictis comitatibus, territorio Tuscia in donico nostrorum, quod est . . . . . . . duo millia quingentorum. Et si amplius de nostro domnico  inuene in pagina ista permaneat una cum omnia capidalia et censoaria, seu et decima qui ad ipsas cortes pertinet, ut sit in uicto pauperorum atque monachorum pro ueneratione religia, et ne subeant ipsi monachi, uel monasterio nisi ad Ecclesiam Romanam. Omnia ipsas cortes cum adiacentia et pertinentia sua, seu cum appendiciis suis quanto ad nostras cortes depertinet infra ipsius comitatibus, tantis una cum seluas ad ipsas depertinentes una cum oliuetis et uinetis, arbustis, arboribus pomiferis, fructiferis et infructiferis diuersisque generibus, iura fluuiorum, qui decurrit per de ipsos comitatos, alpibus et collibus, omnia a sibi pertinentia et adiacentia in integrum. Et si qui de hominibus qui precepta nostra neglexerit, uel . . . . . . . . . dauerit, fit sibi pena compositura  bona eius publicetur, et in exilio mitteremus. Hanc uero paginam Artuino notario a scriuere tolli et robariada con testibus tradita compleui et absolsi.

 Ego Mericho clericus rogatus.

Ego Raimpret rogatus.

Ego Aldoinus rogatus.

Ego Ioseph a rogatus.

Melchione medicus a rogatus.

Signa + + + + de contestibus Warnifret, Artoinus, Mechois, Iosephus, Strauius, Aripret, Iohannes, Paulinus, Basingus, Mauro, Leo, Gumperto, Stamperto, Stabile, Da uilla, uanielei.



Iu. Diploma quo Carolus Magnus monasterio [a 4Kb] uulturnensi quedam priuilegia ac iura concedit .


Carolus gratia Dei rex Francorum, et Longobardorum,  atque patricius Romanorum, omnibus episcopis, abbatibus, ducibus, comitibus, uicariis, domesticis et centenariis, uel omnibus missis nostris discurrentibus. Quidquid enim ob amorem Ecclesiarum et quietem seruorum Dei exercemus, hoc nobis procul dubio, Domino adiuuante, ad eternam beatitudinem pertinere confidimus. Igitur comperiat magnitudo, seu utilitas uestra, qualiter uenerabilis uir Probatus abbas monasterii quod est constructum in honorem beatissime Dei genitricis semperque uirginis Marie, quod uocatur Acutianus, in ducatu Spoletano, uel fundato in territorio Sabinensi, missa petitione clementie regni nostri, dixit suggerendo, ut pro mercedis nostre augmento taliter ei, uel ipsi monasterio concedere deberemus, qualiter ipsa casa Dei sub tali  priuilegio esse deberet, sicut cetera monasteria [b 1Kb] Lirinensium, Agaunensium, et Luxouiensium, ubi prisca Patrum Basilii, Benedicti, Columbani, uel ceterorum  Patrum regula custodiri uidetur: ut nullus episcoporum pro electione abbatis dationem accipere debeat, et potestatem non habeat de ipso monasterio auferendi cruces, calices, patenas, codices, uel reliquias, uel quaslibet res de ministerio ecclesie, nec ipsum monasterium ponere sub tributo principum potestatem haberet, nec demum tributum, aut censum in supradicto monasterio eorum exigere debeat, sed ipsa casa Dei, sicut suprascripta monasteria, que infra regna nostra sunt, sub eo priuilegio et norma Patrum consistat. Cuius petitionem pro diuino respectu, uel mercedis nostre augmento noluimus denegare; sed ob amorem Domini nostri Iesu Christi ita confirmasse uel de nouo concessisse cognoscite. Precipientes ergo iubemus, ut nullus episcopus,  abbas, dux, Castaldus, uel quislibet de fidelibus nostris, seu [a 1Kb] iuniores, aut successores uestri, predictum abbatem, aut monachos suos, uel agentes ipsius ecclesie de rebus prefati monasterii, que ibidem ex munificentia regum aut reginarum, uel de collatis populi, uel pontificum, uel que ad ipsum monasterium peruenerunt, aut in antea, Deo adiuuante, largita fuerint, tam per uenditionis, quam et donationis, aut cessionis et reliqua instrumenta chartarum, inquietare, aut contra rationis ordinem quoquo tempore gerere presumatis; sed sub nostro priuilegio quieto ordine resideant. Et si quandoque abbas ipsius monasterii de hac luce migrauerit, inter se ipsi monachi, quem digniorem inuenerint secundum regulam sancti Benedicti, et sicut eorum ordo edocet, et rectum  est, uel eis in unum consentientibus, quem unanimiter elegerint licentiam habeant eligendi Abbatem, et neque a nobis, neque a successoribus nostris regibus, id quod pro mercede nostra indulsimus, irruptum, aut confractum aliquando sit, sed de proprio ualeant semper gaudere patrimonio, quatenus melius delectet ipsam Congregationem sancte Marie, pro nobis, uel stabilitate regni nostri, Domini misericordiam attentius deprecari. Et ut hec preceptio nostris, et futuris temporibus firmior habeatur, uel per tempora melius conseruetur, manu nostra propria subter firmauimus, et de anulo nostro sigillari iussimus.

Signum Caroli inuictissimi regis.

Guicbaldus ad uicem Hitherii recognoui.

 Datum sub die uIII Kal. Iun. an. uII et primo regni nostri domni Caroli gloriosissimi regis. Actum Carilego palatio publico, in Dei nomine feliciter.



u. Diploma Caroli Magni pro ecclesia Regiensi .


Carolus gratia Dei rex Francorum et Longobardorum et patritius Romanorum. Quicquid enim locis  sanctorum uenerabilium ob amorem Dei nostris auctoritatibus confirmamus, donamus, et regiam consuetudinem exercemus, et id in posterum mansurum esse credimus. Igitur comperiat omnium fidelium nostrorum industria, qualiter uenerabilis uir [b 1Kb] Apollinaris Ecclesie Regiensis episcopus pietatis nostre clementiam adierit, ut omnes res ipsius episcopii, quas antiquitus, uel modernis temporibus, tam de dationibus regum, quam reginarum, seu reliquorum Deum timentium, uel quos in antea additum, uel delegatum fuerit, uel quicquid iuste, et rationabiliter possidere dignoscitur, sub immunitatis nostre tuitione per nostram auctoritatem predicto loco sacro corroboraremus. Quatenus nullus iudex publicus ibidem causas audiendas, uel froda exigenda, seu  mansionaticas, uel paratas faciendas, nec fideiussiones tollendas, neque ullas redhibitiones publicas requirendas, seu etiam per Padum sursum, uel deorsum nauigando ripaticum tollendo, sicuti est Ferrariam, aut Comaclim; ubi supradictus locus sacer salinas dinoscitur habere. Insuper etiam teloneum in nullo foro exigendo, uel ripaticum, aut portaticum, uel ubi ullus exactor aliquam oppressionem, uel uiolentiam inferre presumeret. Petit etiam quandam syluam iuris nostri sitam in comitatu Parmense in finibus Bismanti in loco, qui dicitur Lamma Fraolaria, cuius fines sunt de uno latere, a flumine Sicle sursum per stratam usque: in monte Palaredo ascendente per stratam usque in finibus Thuscie, inde uergente in riuum Albolum usque ad flumen Sicle,  inde quoque iuxta Siclam deorsum peruenit in flumen Auzole. Cuius petitionibus pro diuina remuneratione annuentes, sue Ecclesie prefatam syluam in perpetuum habendam concessimus; atque exinde ei hoc firmitatis nostre preceptum fieri iussimus, per quod decernimus, atque statuimus, ut nullus quilibet iudex tyrannica potestate in curtis, uel rebus ipsius episcopii, aut causis audiendis, nec froda exigenda, seu mansionaticas, aut paraticas faciendas, uel fideiussiones tollendas, neque ullas retributiones publicas requirendas, uel in propriis domibus sacerdotum, uel clericorum suorum potestatiue, aut tyrannice aliquando exerceat. Insuper de omnem ripaticum, siue in salso, siue in dulci, atque teloneum in omnibus  foris nundinum, seu nataticum, aut potentaticum sepe dicte sancte Ecclesie Regen. absque ulla contradictione in perpetuum perdonamus. Quod si aliquis, quod minime credimus, contra hoc donationis, uel immunitatis nostre firmamentum adire contenderit, aut infringere tentauerit, triginta libras auri optimi coactus exsoluat, medietatem palatio nostro, medietatem Ecclesie, cui uim intulit, et si non habet, unde exsoluat, de uita componat. Et ut nostre donationis, uel immunitatis indictum presentibus,  et futuris temporibus inuiolabiliter, et inaudacter intactum permaneat, et ab omnibus catholicis diligentius obseruetur, manu firmitatis nostre subt. assignauimus, atque annulo impressionis nostre insigniri iussimus.

Signum + Caroli gloriosissimi regis.

C. Iac. ad uicem Radonis.

Data die uIII Kal. Iunias, anno XIII et uII regni nostri. Actum Papie ciuit. In Dei nomine feliciter. Amen.



uI. Diploma Caroli Magni pro eadem ecclesia Regiensi .


 Carolus gratia Dei rex Francorum et Longobardorum, ac patritius Romanorum. Maxima regni nostri in hoc augere credimus munimenta, si beneficia opportuna, que pro compendiis seruorum Dei locis uenerabilibus largita, uel condonata sunt, nostro munimine confirmamus, regiam inquid exercemus consuetudinem, et hoc nobis ad remedium anime nostre in Dei nomine pertinere confidimus. Igitur compertum sit omnium uestrorum magnitudini, qualiter uenerabilis uir Apollinaris Ecclesie Regiensis episcopus una cum clero et populo predicte Ecclesie clementiam regni nostri petiit, ut electionem ex clero prefate sue Ecclesie omni tempore concederemus. Insuper et petiit, ut omnibus rebus ipsius episcopatus, quas moderno tempore tam de datione  regum quamque reginarum, seu reliquorum Dei timentium hominum, uel quod in antea additum, uel delegatum fuerit, et iuste, et rationabiliter possidere dinoscitur, sub immunitatis nomine per nostram auctoritatem ad predictum sanctum locum concedere, uel confirmare deberemus. Quatenus nullus iudex  publicus ibidem ad causas audiendas, uel fodra exigenda, et mansiones, uel paratas faciendas, nec fideiussores tollendos, neque nullas redhibitiones publicas requirendas ingredere, nec exactare penitus non presumeret. Cuius petitionem pro diuino cultu denegare noluimus, sed ita electionem concessisse omni tempore sue Ecclesie, atque in omnibus confirmasse cognoscitur. De cetero, et immunitatem nostram ei conscribere iussimus, per quam omnino iubemus, ut nullus quislibet de uobis, neque de iudiciaria potestate in chartis, uel rebus ipsius episcopatus ad causas audiendas, nec fodra exigenda, seu mansiones, aut paratas faciendas, uel fideiussiones tollendas, neque nullas redibutiones publicas requirendas ingredere, nec exactare ullo unque tempore  nullatenus presumatur, sed sub immunitatis nomine cum omnes fretas concessas ualeat memoratus episcopus, suique successores omnique tempore quieti uiuere, ac resedere, quatenus melius delectet ipsos seruos Domini, qui ibidem Deo famulare uidentur, pro nobis, uxorique, nostra etiam prole Domini misericordiam iugiter exorent. Et ut hec immunitas firmior habeatur, et diuturnis temporibus melius conseruetur, manus nostre subscriptionibus subter etiam annotauimus, et de anulo nostro sigillare iussimus.

Signum + Caroli gloriosissimi regis.

Gilibertus ad inuicem Radoni recognoui.

Data in mense Iunio die octauo in anno 13 et 7.

Actum Papie ciuitate in Dei nomine feliciter.



Caroli Magni diploma [a 6Kb] , per quod Apollinari episcopo Regiensi, eiusque ecclesie, omnia iura ac priuilegia confirmat .



Carolus gratia Dei rex Francorum et Longobardorum  ac patritius Romanorum. Si ecclesiarum Dei seruitoribus largitionis ac benignitatis munificentiam impartimur, eorumque uotis libenter annuimus, id nobis ad augustalis excellentie culmen proficere credimus: insuper  eterne retributionis premium capessere non diffidimus. Industriam igitur omnium sancte Dei ecclesie fidelium, nostrorumque, presentium scilicet ac futurorum nosse uolumus, patrem nostrum Apollinarem reuerentissimum sancte Regiensis ecclesie presulem nostram adiisse clementiam, nobisque retulisse, quod accidente negligentia et incuria, crepitantibus flammis, ecclesiarum edificia in Regiensi urbe cremata fuerint; cum quibus etiam aliqua instrumenta chartarum et monumenta in fauillam  redacta sint; habebatque pre manibus precepta regum Longobardorum, quorum auctoritatibus iam fata ecclesia, ne prauorum hominum oppressiones, aut inuasionum detrimenta pateretur, undique fulcita erat ac munita. Postulans siquidem, ut et nos ob diuinum amorem eamdem ecclesiam cum omnibus facultatibus, quas hactenus acquisiuit, uel deinceps futuris temporibus fidelium oblationibus adquisierit, cum rebus et familiis utriusque sexus, cunctoque clero inibi quotidie famulante, sub nostre defensionis reciperemus protectione: quod et fecimus, et per hanc nostri precepti paginam precipimus et iubemus, ut nulla unquam magna paruaque persona res aut familias eiusdem ecclesie, sed neque uenerabilem ipsius loci clerum, in aliquo inquietare uel  molestare presumat. Et quia termini eiusdem ecclesie in confiniis Mantuanis, Bononiensibus, Mutinensibus, et Lunensibus, uel Parmensibus, seu et Ticinensibus, et Cumanis, res ipsius episcopii coniacent; apologeticum idem pontifex habebat, in quo omni remota dubitatione res iam fate ecclesie per singula loca et uocabula, terminique et confinia insita erant. Ideoque pro temerarie presumptionis inuasione cauenda, nec non et pro Francorum gente nouiter in Italiam a nobis introducta, petiit excellentiam nostram, ut eosdem terminos huic nostro  precepto inseri iuberemus, ne fraudem aliquam eadem ecclesia de suis rebus aut confiniis ab inuasoribus patiatur. Cuius dignam ac rationabilem considerantes petitionem, et Lunensium et Parmensium confiniis, sicut in ipso apologetico indita erant, omnes terminos annotare iussimus. A meridie itaque per montana uersus Occidentem, coniacent fines, terminique uenientes de Prato Mauri, in Montem de Mensa, inde in Centiocrucis, ac deinde in Alpem marinam, inde in Montem de Posci, descendentes in riuum Niteram, que defluit in fluuium Inciam, per fluuium Inciam, sicut ipsa Incia descendit a summa uilla Monticulo, decurrens ex transuerso in Barcham, et defluit deorsum per Agidam ad aquilonarem partem in riuum Campigenem, et exinde  in Tegolariam, in fluuium Padum et Zarano, sicut Padus defluit in Burianam. Item per meridiem ad orientalem plagam incedunt fines per Pratum maiorem in Montem Rusulum per Alpem in Fazolam, deinde per Alpem usque in Thermas Salonis. Fines uero, qui sunt inter Tusciam et Regensem et Mutinensem de Thermis Salonis perueniunt in Tendam regis, inde ad Fontem Siluani, et inde in Riuum Sanguinarium, et deinde ad Lacum de Carpene, et inde in uiam Nouam, indeque in locum Motiuum, deinde in locum, qui dicitur La uerna, deinde per montem Laurentii descendens uenit in fluuium Dullum, indeque per Siluam de Mallo, et inde in Collinam, deinde in Pratumlongum, ac deinde per Riuum, qui decurrit de Lupatio in fluuium Siglam,  inde per Siglam usque Dullum, ac deinde ascendit per Dimnaticum in Carciola, et inde descendit per Sarram de Mauriano, et peruenit in fluuium Rasennam, et inde ascendit in Piraniana, indeque in montem super ualles usque in Antiquum; deinde descendens in Piscariolam uenit in fluuium Siglam, ac deinde per Cluzam currentem per Montem Cerradi, usque dum uenit sub Monte Merelli, et inde uenit per Siluanum: deinde decurrit per Salsulam, et inde per Montem Monticulum, indeque per Campum Milatium ad septentrionalem plagam per Paludes  Ciuitatis Noue usque Stratam, ac deinde in Aquamlongam, usque dum uenit in Burianam.

Infra istos prenominatos fines, sicut a sanctis patribus, et idoneis ac catholicis hominibus antiquitus in ipsa ecclesia constitutum fuisse reperimus, omnia pars ipsius ecclesie secure ac quiete nostra regali auctoritate perenniter possideat. Retulit etiam prelibatus pontifex, quod cuidam fratri suo Ansperto nomine quedam oratoria iuris sancte Regensis ecclesie, unum quidem in Luciaria inter Padum et Bundenum in honore sancti Georgii, et aliud in Gabiana similiter inter Padum et Bundenum, in honore sancti Andree constructum, cunctis diebus uite sue per decretum concessum habuisset. Sed  cum postmodum idem Anspertus monasterii Nonantolensis portum peteret, ipsa oratoria pro suo introitu predicto monasterio dederat. Prenominatus uero pater Apollenaris episcopus, ne ecclesia sua damnum pateretur, cum suo Aduocato in presentia ducis nostri Geradi, cum Anselmo iam dicti monasterii abbate in iudicium conuenit. Dissensio uero que inter duo uenerabilia loca creuerat, absque uicinorum episcoporum audientia nullatenus diffiniri poterat, Ideoque datis induciis, tres episcopi, Petrus scilicet Bononiensis, Geminianus Mutinensis, et Petrus Parmensis, cum aliis idoneis et catholicis uiris conuocati sunt. Quibus cum iam fato duce Gerado in iudicio residentibus, Apollenaris episcopus, et abbas Anselmus affuerunt: quorum querimonie  subtiliter discusse, ecclesia Regiensis, cui debito iure iam fata oratoria subiecta erant, canonico ac legali ordine acquisiuit. Et ob firmiorem securitatem, notitiam scriptam testibusque roboratam cum ipso decreto sepe nominatus pater presentie nostre obtulit, postulans, ut nos inuiolabili nostro precepto eam firmantes, omnem contentionis neuum abstergeremus. Cuius petitioni annuentes, per hoc nostrum preceptum predicte sancte ecclesie ipsa oratoria confirmamus, atque sine ullo contradictore restituimus. Preterea et Gaium nostrum, quod in eodem loco iuxta res ipsius ecclesie in Luciaria coniacet, et nunc nouiter excolitur, eo postulante, oratorio sancti Georgii per hoc nostrum preceptum iure proprio ob anime nostre salutem  concedimus cum piscationibus per Padum et Bundenum, paludesque et lacus coniacentibus. Similiter quoque et oratorio sancti Andree donamus terram et siluam iuris regni nostri, que circa res eiusdem ecclesie inter Padum et Bundenum in Gabiana consistit, cum piscationibus per Padum et Bundenum, Paludesque et Lacus: ut sepe nominata sancta Regiensis ecclesia hec omnia iure proprietario teneat atque possideat absque alicuius potestatis contradictione. Concedimus etiam, ut si contentio de rebus ac familiis eiusdem ecclesie fuerit horta, liceat inquisitio fieri per bonos et ingenuos homines circumquaque manentes usque ad sacramentum. Habeantque sibi pontifices ipsius ecclesie aduocatos duos uel tres, si necesse fuerit, quos ipsi elegerint, qui  causam ipsius ecclesie diligenter inquirant et examinent. Ipsi uero aduocati ab omni publica exactione sint immunes. Si quis autem hanc nostre constitutionis auctoritatem irritam facere tentauerit emunitatis mulctam, idest argenti libras triginta parti sancte Regiensis ecclesie persoluere cogatur. Et ut hoc nostre largitionis et emunitatis ac defensionis seu inquisitionis uel aduocationis preceptum diuturnis temporibus in suo robore permaneat, atque ab omnibus uerius credatur et diligentius obseruetur, manus nostre subscriptione subter annotauimus, anuloque nostro sigillare iussimus.

Signum Caroli gloriosissimi regis.

Gilibertus ad uicem Radonis recognoui.

Data in mense Iunio die octauo in anno tertio  decimo et septimo, indictione decima.

Actum Papia ciuitate, in Dei nomine feliciter. Amen.



uIII. Diploma Caroli Magni quo priuilegium ecclesie Arretine concedit .


Carolus gratia Dei rex Francorum et Langobardorum, ac patricius Romanorum. Si petitionibus sacerdotum, uel seruorum Dei, in quo nostris fuerint auribus prolate libenter obaudimus, et eas in Dei nomine effectui mancipamus, regiam consuetudinem exercemus, et hoc nobis ad mercedem uel stabilitatem regni nostri pertinere confidimus. Igitur notum sit omnium fidelium nostrorum magnitudini, presentium  uidelicet et futurorum, qualiter uenerabilis uir Aribertus, sancte Arretinensis ecclesie episcopus que est constructa in honore sancti Donati, ad nostram accessit clementiam, et petiit serenitati nostre, ut omnes res ipsius ecclesie, que ibidem a longo tempore et usque nunc uise sunt pertinuisse, tam monasteria uel senodochia, quamque et ecclesias baptismales, seu reliquas possessiones, quicquic per donationes uel confirmationes regum, siue uinditiones, commutationesque ex bonorum hominum largitate ibidem date uel condonate sunt, uel etiam illud monasterium sancti Benedicti, in suprascripta ipsa ciuitate, quod bone memorie Cunemundus quondam episcopus antecessor suus legibus comparauit, uel suo fundauit opere, una cum rebus suis propriis,  quas de iure parentum suorum habuit, et ad ipsam ecclesiam Dei uisus fuit delegasse; inspectas ipsas preceptiones, uel confirmationes, siue uinditiones, uel commutationes, denuo per nostram auctoritatem circa ipsum sanctum locum redere et confirmare deberemus. Cuius petitionem pro reuerentia ipsius sancti loci noluimus denegare; sed in elimosina nostra ita prestitisse et confirmasse cognoscat. Precipientes ergo iubemus, ut sicut constat ipsa ecclesia sancti Donati de predictis rebus a longo tempore iuste et rationabiliter legibus uestita fuisse, et presenti tempore memoratus uir uenerabilis uir Aribertus episcopus recto tramite possidere uidetur, inspectas ipsius preceptiones uel confirmationes regum, ut diximus, seu uinditiones, uel conmutationes  siue traditiones bonorum hominum ita in antea per hanc nostram auctoritatem atque confirmationem ualeat iam fatus Aribertus episcopus, suique successores, qui fuerint rectores ipsius sancti loci, ipsis, ut supra memorauimus, rebus quieto ordine tenere et possidere; et nullus quidlibet de fidelibus nostris amodo et deinceps sepe dicto episcopo uel successoribus suis de iam suprascriptis rebus inquietare aut calomniam generare quoque tempore non presumat, sed nostris et futuris temporibus ad ipsam casam Dei proficiant in augmentis. Et ut hec auctoritas firmior habeatur, uel per tempora melius conseruetur, manu propria subter eam decreuimus roborare et de anulo nostro iussimus sigillari.

Signum Caroli gloriosissimi regis.

 Ercambaldus ad uicem Radoni subscripsi.

Datum uII Idus Octobris, anno XuI, et decimo regni nostri.

Actum uurmasita ciuitate, in Dei nomine feliciter. Amen.



IX. Diploma Caroli Magni pro Mutinensi [a 1Kb] ecclesia .


Carolus gratia Dei rex Francorum, et Longobardorum, ac patritius Romanus, omnibus episcopis, abbatibus, ducibus, comitibus, gastaldis, atque omnibus monasteriis Deum timentibus, presentibus et futuris.

Maximum regni nostri in hoc augeri credimus monimentum,  si petitionibus sacerdotum, ac seruorum Dei, in quo nostris auribus fuerint producte, libenti animo obtemperamus, atque ad effectum perducimus. Quapropter nouerit solertia uestra, qualiter nos ad petitionem uenerabilis uiri Geminiani sancte Mutinensis ecclesie episcopi, que est constructa in honorem preciosissimi confessoris Christi Geminiani antistitis ipsius ecclesie, tale circa ipsum sanctum locum concessisse beneficium, ut in monasteria, et xenodochia, seu ecclesias baptismales, uel reliquas possessiones, que ad dictum episcopatum pertinent, tam de donatione regis, quam reginarum, seu reliquorum Deum timentium hominum, unde moderno tempore ipsa casa Dei iuste inuestita est, aut quod diuina pietas ibi amplificare uoluerit,  nullus iudex publicus ad causas audiendum, uel fodra undique exigendum; seu mansiones, aut paratas faciendum, nec fideiussiones tollendum, neque hominibus ipsius episcopatus distringendum, nec ullas redhibitiones publicas requirendum, iudiciaria potestas ibidem quoquam tempore ingredi, uel exactare penitus non presumat. Propterea hanc immunitatem conscribere iussimus, per quam specialiter decernimus ordinandum, ut nullus quilibet de uobis, neque de iunioribus uestris amodo, et deinceps ut diximus in monasteria, uel xenodochia, seu ecclesias  baptismales, uel reliquas possessiones, que ad ipsum episcopatum, ut diximus, de datione regum, aut reginarum, seu reliquorum Deum timentium aspiciunt, nullus iudex publicus ad causas audiendum, uel fodra undique exigendum, seu mansiones, aut paratas faciendum, nec fideiussiones tollendum, nec ullas redhibitiones publicas requirendum, uel exactandum iudiciaria potestas ibidem quoquam tempore ingredi uel exactare penitus non presumat, sed sub immunitatis nomine cum omni freda concessa ualeant omni tempore rectores ipsius episcopatus, hominesque eorum quiete uiuere, et residere. Et ut hec auctoritas firmior habeatur, uel diuturnis temporibus cognoscatur, manus proprie subscriptione eam decernimus roborari.

 Signum Caroli gloriosissimi regis.

u. uigbaldus ad uicem Radoni recognoui.

Data Sexto Kalend. Octobris, anno XIu et IX regni nostri.



X. Diploma Caroli Magni pro monasterio sancti uincentii de uulturno .


Carolus rex Francorum et Longobardorum, ac patricius Romanorum. uiro uenerabili Paulo abbati seu monachis monasterii sancti uincentis siti in territorio Beneuentano partibus Samnie . . . . Et quia detulit nobis preceptum Desiderii regis, qualiter uilla Trite sita in finibus Baluense ad ipsum sanctum cenobium pro utilitate monachorum condonasset. Unde, et nos  super idem preceptum nostre confirmationis edidimus. Sed dum postea aliquas altercationes inter uos et ipsos homines, qui se per cartas ducum dicebant esse liberos, consurrexisse manifestum est. Pro quibus nos missos nostros Rismum et Agilbertum ibidem directos habuimus, per quos omnem causam liquidius inquirentes, omnem ueritatem exinde cognouimus. Propterea pro mercedis nostre augmento, nos ad ipsam causam sancti uincentii martyris prefatos homines de memorata uilla Trite, sicut ab antiquo tempore illorum origo ad seruitium reddendum debiti fuerunt, ita et deinceps remota de medio omni libertate, legitimum seruitium et obsequium perpetualiter omni tempore permansurum donationis preceptum, ut perficiant iubemus.


 Diploma alterum quo de ordinando abbate sine qualibet cuiuscunque molestia, et sibi subiectas cellas ordinandi, iudicandi et disponendi, perpetualiter, liberam concessionem largitus est idem imperator et rex Carolus huiusmodi prefati monasterii monachis sancti uincentii leuite et martyris.

Carolus gratia Dei rex Francorum, et Longobardorum, ac patricius Romanorum. Omnibus episcopis, abbatibus, ducibus, comitibus, iudicibus, castaldeis, autionariis, uicariis, centenariis, uel reliquis fidelibus nostris, presentibus scilicet ac futuris. Maxime  regni nostri in hoc augeri credimus munimentum, si petitionibus sacerdotum atque seruorum Dei, in quo nostris auribus fuerint prolate, libenti animo obtemperamus, atque ad effectum perducimus, regiam consuetudinem exercemus, et hoc nobis ad mercedis augmentum, uel stabilitatem regni nostri in Dei nomine pertinere confidimus. Quapropter nouerit solertia uestra, qualiter nos ad petitionem religiosi uiri Pauli abbatis ex monasterio sancti uincentii martyris, quod est constructum in locum qui dicitur Samnii super fluuium uulturnum, tale beneficium circa ipsum monasterium uisi fuimus concessisse, ut in monasteriis legitime sibi subiectis, quorum uocabula sunt: monasterium sancti Petri apostoli, quod fundatum est prope muros ciuitatis nostre Beneuento:  et monasterium sancte Marie, quod situm est in finibus Spoliti, in loco qui dicitur Apinianice: insuper et cetera monasteria, uel cellas, siue curtes, uel reliquas possessiones, que ex largitate regum, reginarum, siue ducum, uel bonorum hominum, ibi sunt date, uel delegate, seu etiam excusatos, seu offertos, qui in prefatis monasteriis legitime iam subiecti sunt, uel qui deuote offerre se cum suis rebus uoluerint, iuste et rationabiliter licentiam habere debeant. Necnon et undecumque ipsa casa Dei moderno tempore iusto tramite uestita esse cernitur, uel quod inantea a Deum timentibus hominibus ibidem legibus additum, uel delegatum fuerit, ut nullus iudex publicus ad causas audiendum, uel freta undique exigendum, seu mansiones aut paratas faciendum,  uel fideiussores tollendum, aut homines ipsius monasterii stringendum, nec ullas redditiones publicas requirendum, ullo unquam tempore ingredere neque exactorare penitus presuma ur. Propterea hanc emunitatem scribere iussimus, per quam specialiter decernimus ordinandum, ut nullus quislibet de uobis, aut a iudiciaria potestate, uel quelibet persona, a modo et deinceps in monasteriis, uel cellis, seu curtibus, necnon reliquas possessiones superscriptas, siue undecunque ipsa casa Dei nunc tempore iusto tramite uestita esse dignoscitur, infra regnum Christo propitio nostrum, nemo ibidem ad causas audiendum ut diximus, uel freta undique exigendum, seu mansiones aut paratas faciendum, uel  fideiussores tollendum, aut homines ipsius monasterii distringendum, siue ullam nouam consuetudinem ponendum, nec ullas reddibitiones publicas requirendum ingredere, uel exactorare quoquo tempore presumat. Similiter in Dei nomine concessimus, uel confirmauimus erga ipsum sanctum locum, sicut habet humana fragilitas, ut quandoquidem abbas ex ipso monasterio de hac luce migrauerit, licentiam habeant secundum regulam sancti Benedicti qualem meliorem ac digniorem et sapientiorem inuenerint, absque cuiuslibet inquietudine, uel contradictione, inter se eligendi abbatem, et sub emunitatis nomine . . . . . . omnes fructus concessos ualeant, omnique tempore rectores ipsius monasterii sancti uincentii, tam ipsi, quam et successores eorum, quamque  ipsi fratres qui ibidem Deo famulari uidentur, quiete regulariter uiuere, ac residere: quatenus eis melius delectet pro nobis uxoribusque nostris, ac liberis, uel cuncto populo nostro misericordiam Dei attentius exorare. Et ut hec auctoritas firmior habeatur, ac diurnis temporibus inuiolata Deo adiutore conseruetur, manu propria subter eam roborare decreuimus, et annulo nostro sigillare iussimus. Signum Caroli gloriosissimi regis. Signum Iacob ad uicem Radonis. Data IX Kal. Aprilis anno decimo nono, et decimo quarto regni nostri. Actum Capue ciuitatis nostre, in Dei nomine feliciter amen.



XI. Diploma Caroli Magni, pro ecclesia Beneuentina .



Carolus Dei gratia rex Francorum et Longobardorum, ac patricius Romanorum. Omnibus agentibus nostris, tam presentibus quam futuris, Domino iuuante, qui nos in solium regni nostri instituit. Si petitionibus sacerdotum, atque seruorum Dei quod pro eorum quiete, uel iuuamine, pertinet libenter obaudimus, uel ad effectum in Dei nomine mancipamus, regiam consuetudinem exercemus, et hec nobis ad mercedis augumentum, uel stabilitatem regni nostri in Dei nomine pertinere confidimus; ideoque uir uenerabilis Dauid episcopus ecclesie sancte Dei genitricis semperque uirginis Marie, que est sita infra ciuitatem Beneuentanam clementiam regni nostri  petiit, ut omnes res quascunque ipsa casa Dei, tam de donationibus regum, quamque reginarum, uel ducum, atque ducissarum, seu Deum timentium hominum, siue causa uenditionis, aut emptionis, commutationisque titulo, uel omnes diffinitiones quas de rebus sancte ecclesie rectores eius iusto tramite in iudicio uicerunt, nec non et omnes redditus uel oblationes fidelium diuersarum ecclesiarum ipsi sancte Beneuentane ecclesie legibus pertinuerint, in integrum ab episcopo Beneuent. qui per tempora fuerit suscipiantur, atque canonica sanctione possideantur, siue sint per diuersa loca, tam in ciuitatibus, quam in uillis, uel in montibus, atque in planis, siue in aquis, uel etiam in planitie ac possessiones, seu undequaque moderno tempore ipsa casa Dei ordine  legitimo possidere, atque dominare uidetur, uel quidquid in antea ibidem additum, uel delegatum fuerit sub immunitatis nomine confirmare debemus. Cuius petitionem nolumus denegare, sed ita prestitisse, atque in omnibus confirmasse cognoscat. Propterea hanc immunitatem nostram conscribere iussimus, per quam specialiter decernimus ordinandum, ut nullus quilibet de nobis, aut de iudiciaria potestate, uel quelibet persona amodo, et deinceps in monasteria sibi legitime subdita, aut in curtes, uel ecclesias seu in rebus uniuersis suprascriptis unde nunc ipsa casa Dei iuste, et rationabiliter uestita esse dignoscitur, uel quod in antea ex largitate bonorum hominum acquirere potuit ad causas audiendum, uel freta undique  exigendum, seu mansiones, aut paratas faciendum, uel fide iussores tollendum, aut homines ipsius ecclesie contra rationis ordinem destringendum, neque nouas consuetudines imponendum, nec ullas redhibitiones publicas requirendum ullo unquam tempore ingerere, aut exactare penitus presumatis, sed sub immunitatis nomine ualeat memoratus Dauid, eiusque successores qui per tempora fuerint quiete Christo propitio uiuere, ac residere quatenus sic melius delectet pro nobis. uxoribusque nostris, ac liberis nostris Domini misericordiam attentius deprecari, et ut hec authoritatem firmiorem habeant, ac futuris temporibus inuiolata conseruentur manus proprie subscriptione eam decreuimus roborare, et de annulo nostro iussimus sigillare.

 Signum Caroli gloriosissimi regis.

Datum II Kalend. Aprilis anno XuIII et XIu nostri regni.

Actum Capue. In Dei nomine feliciter. Amen.



XII. Diploma Caroli Magni pro ecclesia Mediolanensi .


Carolus gratia Dei rex Francorum et Longobardorum, atque patricius Romanorum.

Illud namque ad eternam beatitudinem, seu stabilitatem regni nostri, in Dei nomine pertinere confidimus, si iustis petitionibus seruorum Dei, in quo auribus nostris patefacte fuerint, libenter obtemperamus,  atque ad effectum producimus. Igitur notum sit omnium fidelium nostrorum magnitudini, presentium scilicet, et futurorum, qualiter uir uenerabilis Petrus, sancte Mediolanensium urbis ecclesie episcopus, serenitati regni nostri successit, qualiter ob amorem Dei, et uenerationem sancti Ambrosii, iuxta corpora sanctorum martyrum Protasii et Geruasii, seu ipsius beatissimi confessoris Christi, cenobium institutum habeat, atque monachos ibidem sub regula sancti Benedicti nouiter, qui laudes Deo illic sedulas referrent, et pro felicitate regni, ac totius populi christiani sospitate, seu pro statu sancte Mediolanensis ecclesie exorarent, constituisset, atque inibi uenerabilem Benedictum presbiterum abbatem ordinasset, unde petiit clementiam  celsitudinis nostre, ut omnia, quidquid, ipse pro diuino intuitu ad iam dictum monasterium ex rebus ecclesie sue Mediolanensis largitus est, uel moderno tempore ibidem iusto tramite delegatum fuit, et nunc iuste, et rationabiliter partibus ipsius monasterii possidere dignoscitur, uel quod in antea a Deo timentibus hominibus, tribuente Domino, additum, uel delegatum fuerit, nostris oraculis plenissime confirmare deberemus; quatenus sub regimine et potestate rectoribus, qui fuerint, sancte Mediolanensis ecclesie, sicut ab ipso statutum esse cernitur omni tempore permanere debeat, et qnandoquidem diuina uocatione abbas ex ipso monasterio de hac luce ad Dominum migrauerit, licentiam haberent monachi de ipso monasterio sancte Dei ecclesie Mediolanensium,  nobisque per omnia fidelem super se secundum ordinem sanctum, et regulam sancti Benedicti eligendi abbatem. Cuius petitionem propter nomen Domini, et reuerentiam ipsius sancti loci, meritisque sanctis antedicti pontificis compellentibus, noluimus denegare; sed in eleemosyna nostra ita concessisse, atque in omnibus confirmasse cognoscito. Quapropter per presentem auctoritatem nostram decernimus, ac iubemus ut sicut constat ab iam fato uiro, uenerabili Petro archiepiscopo, monasterium, ut supra memorabamus, iuxta corpora sanctorum martyrum Protasii et Geruasii, seu confessoris Christi Ambrosii, una cum adiacentiis, uel appenditiis ipsius monasterii, stabilitum esse, inspecta ipsius auctoritate per hoc nostrum serenitatis preceptum,  atque confirmationis donum perpetuis temporibus iure firmissimo stabiliter permanere habeat: et neque abbas ibidem ordinetur extraneus ullo unquam tempore, nisi ex ipsa congregatione, ut supra diximus, sancte Dei ecclesie Mediolanensium, nobisque per omnia fidelis, quem fratres eligere uoluerint, qui eos secundum diuinas leges et regulam sancti Benedicti ualeat gubernare. Et ita censemus, ut nullus de nostris successoribus, seu predicti pontificis, unquam, hanc nostram dispositionem, quam pro amore beati Christi confessoris Ambrosii seu stabilitate regni nostri, confirmauimus, irrumpere atque destruere presumat, sed ut melius delectet ipsos seruos Dei, qui sub norma beatitudinis ibidem uitam per tempora degere uidentur pro  nobis uxoreque nostra, ac liberis, seu stabilitate regni nostri, Domini misericordiam iugiter exorare, nostris Deo auspice futurisque temporibus inuiolabiliter atque irrefragabiliter perdurare, uel consistere debeat. Et ut hec auctoritas firmior habeatur uel per tempora conseruetur, manu nostra subter eum roborare decernimus, atque annulo nostro sigillari iussimus.

Signum + Caroli gloriosiss. regis.

Dat. in mense Aprile anno uigesimo secundo, et decimo septimo regni nostri.

Actum Placentie ex Palatio nostro publico in Dei nomine felic. Amen.



XIII. Diploma Caroli Magni pro ecclesia Cenetensi .



Carolus gratia Dei rex Franchorum, et Lombardorum, et Patricius Romanorum. Maximum regni nostri in hoc augere credimus munimentum, si petitionibus sacerdotum, uel seruorum Dei, in quo nostris auribus patefecerint, libenter obaudimus, et eas in Dei nomine ad effectum perducimus. Igitur notum sit omnium fidelium nostrorum magnitudini presentium scilicet, et futurorum, qualiter nos propter nomen Domini ad eternam remunerationem talem confirmationem . . . . ecclesiam sancti Ticiani confessoris Christi, que est constructa sub oppido Cenedensium castro, ubi ipse pretiosus sanctus corpore requiescit,  et ubi preest uir uenerabilis Dolcissimus episcopus . . . concessis, et de omnibus plebibus, uel parochiis cum iurisdictionibus imperii locorum, uel terrarum ipsius episcopi, que in istis comprehenduntur finibus, id est determinatione fluminis Limane, sicut Limana currit in Plaue, et Plauis currit usque locum ubi Theba defluit in ipsam, et deinde usque in alium locum, ubi Nigrisalia defluit in Plaue, et Plauis currit in mare, et iterum de flumine Limane usque in Celicum montem, et deinde in Lacum mortuum, et dehinc in ecclesiam sancti Floriani, qui primo Opitergine ciuitatis eiusdem episcopi iura gloriosissime regebat, et inde in aquam ubi oritur Liquentia, et deinde usque in archam trauersam; et post hinc flumen Medune, et aqua Medune defluit in Liquentiam,  et iterum Liquentia currit in . . . . Nos igitur dignam eius petitionem considerantes, tam ipsi, quam successoribus suis per nostri precepti paginam confirmamus, atque corroboramus omnes plebes, atque iurisdictiones locorum, uel terrarum que in prescriptis finibus uel terminationibus comprehenduntur, precipientes itaque mandamus, ut nullus dux, patriarca, archiepiscopus, episcopus, marchio, comes, uicecomes, iudex, scaldio, nullaque nostri regni persona parua, uel magna, prelibatum episcopum, uel suos successores de omnibus plebibus, uel iurisdictionibus, quas eis per confirmationem nostri precepti concessimus, atque corroborauimus, sic precepta nostrorum antiquorum regum, uel imperatorum confirmata fuerunt, inquietare, uel diuestire  presumat, sed omnia potestatiue teneat, remota omnium interdictione. Si quis autem, quod minime credimus, ad futurum hoc nostre confirmationis preceptum irrumpere tentauerit, sciat se compositurum mille lib. auri, medietatem camere nostre, et medietatem iam dicto episcopo, uel suis successoribus. Quod ut uerius credatur, et obnixius imposterum ab omnibus obseruetur, manu propria subter firmauimus, et impressione nostri sigilli insigniri iussimus.

Signum Caroli illustris regis.

Datum pridie Kal. Aprilis anno XXuI et XX regni.

Actum in Francono fruel in Dei nomine feliciter. Amen.



XIu. Diploma Caroli Magni pro ecclesia Aretina .



Carolus gratia Dei rex Francorum, et Romanorum, atque Longobardorum. Quidquid in nostra, et in procerum nostrorum presentia, iusto ac recto tramite diligenti examinatione, secundum iustitiam sanctorum Patrum, fuerit terminatum, uel diffinitum, oportet nostris confirmare oraculis; ita ut Christi propositum perpetuis temporibus maneat inconcussum.

Igitur notum sit omnibus episcopis, abbatibus, ducibus, comitibus, guastaldis, seu reliquis tronariis, et cunctis fidelibus nostris, presentibus, et futuris: Quia dum nos Domino protegente Romam, ad limina sanctorum principum apostolorum, Petri et Pauli,  pro quibusdam causis sancte Dei ecclesie, ac domini Leonis pape peruenissemus; ibique una cum ipsis ducibus, guastaldiis, seu reliquis fidelibus, ac proceribus nostris residentes.

Peruenit Aribertus sancte Aretine urbis ecclesie uenerabilis episcopus, in presentia nostra suggerendo, ac proclamando, super Andream sancte Senensis urbis ecclesie uenerabilem episcopum dicens:

Quia diecesis ecclesie sue, quam a priscis temporibus predecessores sui episcopi, uel ipse tenebat, tempore Adriani quondam pape, inuasisset Rodobertus quondam sancte Senensis urbis ecclesie episcopus, et postmodum eam detinuisset Haimo quondam episcopus supradicte Senensis ecclesie, et  usque nunc eam detineret prefatus Andreas episcopus ante dicte Senensis ecclesie, id est monasterium sancti Ansani, ubi ipse corpore requiescit, cum reliquis ecclesiis. Et dum inter eos pro ea re maxima uerteretur contentio, rogauimus sanctiss. ac reuerendiss. dominis et in Christo Patri Leoni summo pontifici, et uniuersali pape, ut secundum canonicam auctoritatem eos una cum suis sacerdotibus pacificare deberet, sicut et fecit, unde et iudicatum, et preceptum auctoritatis sue, supra nominato Ariberto sancte Aretine ecclesie urbis episcopo quatenus deinceps ad partem ecclesie parochiam suam cum omni integritate, sicut ab antiquitus fuit, tenere et possidere debeat.

 Sed pro integra firmitate petiit serenitati nostre memoratus uir uen. Aribertus suprascripte sancte Aretine ecclesie episcopus, ut et nos demus, circa ipsam sanctam ecclesiam Dei; secundum quod domnus noster Leo summus pontifex, et uenerabilis papa, cum uenerabilibus omnibus ceteris fidelibus sancte ecclesie, iusto tramite, et equitatis ordine diffinimus, et per preceptum authoritatis sue confirmauit, plenissima deliberatione cedere, et confirmare deberemus. Cuius positionem pro diuino cultu, et reuerentia ipsius sancte ecclesie denegare nolumus; sed in omnibus ita concessisse, uel confirmasse cognoscere precipientes. Ergo iubemus quod perpetualiter dictam commemoratam sanctam Dei ecclesiam iure firmissimo mansuram esse uolumus, et  inspecta ipsa auctoritate, uel confirmationis, predicti domni bone memorie patris Leonis summi pontificis, et uniuersalis pape sicut per ipsum declaratum, ita deinceps ualere supranominatus Aribertus sancte Aretine ecclesie episcopus, suique in perpetuum successores, qui fuerint rectores in sancta Dei Ecclesia sua, et monasteria, et baptisteria, sicut a priscis temporibus tenere et possidere, iuxta sanctorum Patrum, et equitatis ordinem regere et gubernare. Et ut hec auctoritas firmior habeatur, et per tempora melius conseruetur, manu propria supra firmauimus, et de annulo nostro sigillari iussimus.

Signum Caroli Magni + imperatoris.

Data Iu Nonas Martias, 33 et 34 anno imperii nostri.

 Actum Rome in ecclesia sancti Petri principis apostolorum, ubi ipse in corpore requiescit feliciter.



Xu. Caroli Magni littere, quibus constituit Hildericum missum suum ad cognoscendas ubique locorum causas monasterii Farfensis .


Carolus gratia Dei rex Francorum, et Langobardorum, et patricius Romanorum. Omnibus ducibus, castaldis, actionariis, seu reliquis fidelibus nostris ubi ubi consistentibus. Notum uobis sit, quia ad deprecationem uenerabilis Mauraldi abbatis eiusque congregationis precipimus Hilderico fideli nostro, ut causas monasterii sancte Marie uel ipsius abbatis,  diligenter requirere et exaltare debeat in cuiuscunque loco, uel ministerio, seu potestate, et ubicunque uestra ministeria uel potestate aduenerit, et de iustitiis predicti monasterii, uel ipsius abbatis, suisque monachis uel condixerit uel interpellauerit, diligenter atque puriter ad partem supradicti monasterii iustitiam reddere studeatis, absque ulla . . . . uel dilatione, et nullam inquietudinem aut calumniam memorato Hilderico de quibuslibet causis contra rationis ordinem facere presumatis propter hoc, quia ordinatam nostram iustitiam de prefata casa Dei inquirere uidetur; sed magis in nostra eleemosina cum iustitia ad ipsum astare faciatis, si gratiam Dei et nostram habere uultis. Et ut melius cognoscatis, de sigillo nostro subter signari fecimus.

 Dat. u. Kal. Septembris, anno XXIu regni nostri.

Actum in Ragenisburg ciuitate.



XuI. Diploma Caroli Magni quo donationem a Ludigaro factam pro Asculana ecclesia confirmat .


In nomine Domini Dei Saluatoris nostri Iesu Christi. Regnante domno Carolo, et Pipino filio eius excellentissimis regibus Francorum et Longobardorum, et Patriciis, seu Romanorum regnorum in Christi nomine, in Italia, Deo propitio, uigesimo sexto, et octauo decimo, iisdemque temporibus uiro gloriosissimo uinigiso summo duce, anno felicissimo ducatus eius uIII seu [a 1Kb] Ludigari comit. ciuitat. Asculan.  mense Iunii die II, indic. uI. Ideo constat quod ego Ludigarus comes ciuitatis Asculane considerans me de mea retributione, et pro mercede, et redemptione anime mee dono, et ad diem presentis trado in sanctam matrem ecclesiam in episcopatu Asculano, uel in ueneratione uiri beatissimi Tustolfi episcopi aliquid de rebus proprietatis mee, id est in Asculano territorio ipso monte Columnate cum septicenti modiorum,  et in Forano modiorum quatuorcenti, et medietate ecclesie beati Petri, qui ibidem modo exstare uidetur cum dotis, et ornamentis, et in Trisago modiorum sexcenti, et in Lomicciano, et in uelariana pro singule petie posite modiorum octocenti, et ecclesia sancte Helene cum dotis, et ornamentis suis, et in ualueneria trecenti sexaginta, et in Cerro modia trecenti nonaginta. Omnia ista suprascripta terra cum pomis, et arboribus suis, et cum uineis, et oliuetis, cannetis, salcetis, cum ripis, riuis, cultis, et incultis, seruis, ancillis, cartulatis, prestandatiis, liberis hominibus, et omnia super se habentem in integrum. Et habet fines de Capo fine Umbrida, et rigo maiori, de uno latere fine Britta, de alio latere fine Claro, et Clarata, de pede fine Trunti. Ista omnia  suprascripta terra est in simul tria millia quingenti quinquaginta modiorum, omnia ista. Scriptas res sic dono, et ad presentem diem trado ego suprascriptus Ludigarus . . . . episcopio Asculano, et tibi, domine, Tustolfe episcope, uel successoribus tuis ad proprietatem dicti episcopii, et possidendum nullo impediente. Unde pro ista subscripta donatione mea dedisti mihi tu, domine, Tustolfe episcope aliquid de rebus episcopii tui, propter stare intra ciuitatem, et extra, idest in ipsum castellum in Isola cum ipsa pertinentia, et ipsa curte de Parignano foris Pontem Solestanum, et ipsa curte de Casale, et ipsa curte de Prepi, et ipsa curte Lomenia tantum diebus uite mee, quod apud me habere testatus sum, et hoc me repromitto. Ego supradictus Ludigari comes tibi suprascripto  Tustolfo episcopo, uel posteris, successoribusque tuis: Si autem quoquo tempore, quesiero remouere, uexare, uel causare presumpsero, aut a quolibet homine defendere, uel antestare non potero, ego suprascriptus Ludigari comes, ut alia tanta tale restaurare debeo, que dicitur Ferquidem quale in illa die uidetur esse in extimatione in ipsis suprascriptis locis, uel uocabulis, tibi domno Tustolfo episcopo, uel a posteris successoribus tuis ad proprietatem suprascripto episcopio possidendum. Cartula ista in sua permaneat firmitate. Actum in Asculo in loco, qui dicitur Carrufa, anno ab incarn. Domini nostri Iesu Christi octocenti septuaginta quatuor. Que uero charta ista donationis scripsi ego Elmericus notarius ex rogo Ludigari comes, qui me scribere  rogauit.

Ego Ludegari comes in hac charta a me facta propria manu mea signum sancte crucis feci +. Ego Carolus imperator hanc cartulam a me laudatam, et confirmatam de rogo Ludigari comes signum crucis feci +. Ego Pippin patricius Roman. imperator signum crucis feci +. Ego uinigisius dux, et marchio  ex rogo Ludigari comes, testis sum rogatus, signum crucis feci +. Ego Suseprundus a suprascripto Ludigari comes testis sum rogatus, signum crucis feci +. Ego Rodelantus a ss. Ludigari comes testis sum rogatus, signum crucis feci +. Ego Astolphus a ss. Ludigari comes testis sum rogatus, signum crucis feci + [a 5Kb] .



XuII. Diploma Caroli Magni, pro ecclesia Concordiensi .


In nomine sancte, et indiuidue Trinitatis, Carolus diuina fauente clementia rex Francorum, et patricius Romanorum. Si religiosis presidentibus locis diuinis cultibus mancipatis iuuamen nostri imperii prebemus, inde quanto humanis munimur auxiliis, tanto  procliuius iuuari diuinis minime titubamus. Quocirca omnis sancte Ecclesie fidelium nostrorum presentium scilicet ac futurorum concipiat uniuersitas, qualiter propter nomen Domini, et eternam remunerationem, atque interuentu Radigen. fidelis nostri nos recipimus Petrum sancte Concordiensis ecclesie episcopum sub nostri defensione, et tutamine mundiburdii cum tota integritate ipsius episcopatus, oratoriis, domibus, castris, uillis, seruis, et ancillis, et omnibus rebus, mobilibus, ac immobilibus, que dici  et nominari possunt ad prefatum Concordiensem episcopatum pertinentibus, uel spectantibus. Insuper concedimus iam dicto Petro episcopo sancte Concordiensis ecclesie eiusque successoribus parochias cum omnibus plebibus, et decimationibus illorum locorum, que in infrascriptis clauduntur finibus, uel eorum determinatione: ubi oritur fluuius, qui dicitur Taliamentum, et defluit in mare, et sicut oritur fluuius Liguentie, et defluit in mare. Donamus etiam omne foderum, et exsecutionem, et angariam, et omnem publicam functionem predicto Petro episcopo, eiusque successoribus de toto ipso episcopatu, ut nullus det foderum, neque collectam, neque aliquam dationem, nec ipse, nec suus colonus, nec aliqui in pertinentiis ipsius episcopatus commorantes,  uel laborantes. Precipimus quoque, ut nullus nostrorum fidelium ueniens, ac ingrediens, aut missi discurrentes in ipso episcopatu aut eius pertinentiis mansionaticum faciant, aut aliquam dationem exigant, sed omnia sint in potestate Petri sancte Concordiensis ecclesie episcopi, suorumque successorum: et hac nostra auctoritate suffultus libere ac secure disponat cuncta sibi a nobis subiecta. Precipientes itaque iubemus, ut nullus dux, episcopus, marchio, comes, uicecomes, ac sculdasius, gastaldus, decanus,  aut aliqua regni nostri magna, uel parua persona iam dictum Petrum sancte Concordiensis ecclesie episcopum, suosque successores inquietare, uel molestare audeat, uel de ipso episcopatu aliquid exigere, sed ea iam dictus episcopus, suique successores pacifice, et quiete teneant omni inquietudine remota. Si quis igitur temerario ausu hanc nostram auctoritatem infringere tentauerit, aut eorum quidquam, que prohibemus, agere, sciat se compositurum auri optimi libras centem, medietatem camere nostre, et medietatem multoties iam dicto Petro sancte Concordiensis ecclesie episcopo, suisque successoribus. Quod ut uerius credatur, et diligentius ab omnibus obseruetur, sigilli nostri impressione subter insigniri iussimus, manu propria roborantes.

 Signum domni Caroli gloriosissimi regis.

Etrambaldus cancellarius ad uicem . . . . . . . . episcopi archicancellarii recognouit. Anno [a 1Kb] 34 Franc. regni, et Dominice Incarnationis 802.

Datum pridie Non. Aprilis.

Actum Francofurti, anno XXIX regni.



XuIII. Caroli Magni diploma, quo omnia bona, priuilegia, et iura Farfensi cenobio confirmat. .


Carolus serenissimus augustus, a Deo coronatus, magnus, et pacificus imperator Romanorum gubernans imperium qui et per misericordiam Dei rex Francorum et Langobardorum. Si ea, que a Deum  timentibus hominibus locis sanctorum, ob amorem Domini, et opportunitatem seruorum Dei, condonata esse noscuntur, nostris confirmauerimus edictis, non solum regiam exercemus consuetudinem, sed etiam hoc nobis procul dubio ad mercedis augmentum, seu stabilitatem imperii nostri in Dei nomine pertinere confidimus. Quapropter notum sit omnibus episcopis, abbatibus, ducibus, comitibus, castaldiis, uicariis, centenariis, actionariis, uel reliquis fidelibus nostris, presentibus scilicet, et futuris, quia uir uenerabilis Benedictus religiosus abbas monasterii sancte Marie semperque uirginis, et Genitricis Dei, quod situm est in territorio Sabinensi, loco qui dicitur Acutianus, mansuetudini nostre suggessit, petens, ut res ipsius monasterii, que a longo tempore  ad ipsum sanctum locum, per diuersorum hominum donationes, uidelicet regum, reginarum, ducum, pontificum, comitum, castaldiorum, uel collationes populi, uel cessiones, uenditiones, comparationes, commutationesque peruenerunt, de quibus ipsa casa Dei moderno tempore, idest ab incarnatione Domini nostri Iesu Christi 803 anno, atque anno imperii nostri III inuestitum habere, uel quieto ordine possidere uidetur, per preceptum regie auctoritatis nostre pro mercedis nostre augmento, ad eumdem sanctum locum plenius cedere et confirmare iuberemus. Cuius petitioni annuentes, ad mercedis nostre augmentum, pro reuerentia ipsius sancti loci, uel  propter deprecationem memorati uiri uenerabilis Benedicti abbatis, ita concessimus, et confirmari iussimus. Precipientes ergo iubemus, quod perpetualiter circa memoratum locum mansurum esse uolumus, ut nullus quilibet de fidelibus nostris memorato uiro uenerabili Benedicto abbati, aut successoribus suis in perpetuum de iam dictis rebus, quas prefata casa Dei moderno tempore, id est ab incarnatione Domini nostri Iesu Christi 803 et III imperii nostri iuste et rationabiliter quieto ordine possidere cernitur, aut in ante Domino largiente legitimo ordine acquirere potuerit, inquietare, nec condemnare, nec aliquid exinde iniuste abstrahere, aut minuere quoquo tempore presumat. Sed per hoc nostre serenitatis atque confirmationis preceptum, nostris, futurisque  temporibus ad ipsam sanctam Dei Ecclesiam proficiat in augmentis, quatenus omni tempore, absque cuiuslibet illicita contrarietate, ipsas res superius comprehensas, rectores ipsius monasterii tenere et possidere debeant; ita ut melius delectet predicto uenerabili uiro Benedicto abbati, atque eiusdem ecclesie congregationi in perpetuum pro nobis, et pro stabilitate imperii nostri, seu pro filiis et filiabus nostris, seu pro cuncto populo nobis a Deo dato, a tentius iugiter diuinam exorare clementiam. Et ut hec auctoritas firmior habeatur, et per tempora diligentius obseruetur, iuxta consuetudinem imperialem obseruetur, iuxta consuetudinem imperialem subscribere, et de anulo nostro iussimus sigillare.

Datum idibus Iunii an III Christo propitio imperii  nostri, et XXXu regni nostri in Francia, atque XXIX in Italia; indictione undecima.

Actum Aquis palatio nostro publico, in Dei nomine feliciter. Amen.



XIX. Diploma Caroli Magni pro ecclesia Gradensi .


Carolus serenissimus augustus a Deo coronatus, magnus, et pacificus imperator Romanum gubernans imperium, et per misericordiam Dei rex Francorum et Longobardorum. Maximum regni nostri in hoc agere credimus immunitatum, si petitionibus sacerdotum, uel seruorum Dei, que nostris auribus fuerint prolate, libenter annuamus, et eas in Dei nomine ad  effectum perducamus. Igitur notum sit omnibus fidelibus nostris presentibus, et futuris, qualiter uir uenerabilis Fortunatus Gradensis patriarcha, sedis sancti Marci euangeliste, et sancte Hermacore episcopus Serenitati nostre petiit, ut tale beneficium circa dictam memoratam sanctam ecclesiam ex nostra indulgentia concedere et confirmare debeamus, quatenus sub immunitatis nomine, tam ipse, quam sacerdotes, et reliqui, necnon serui, coloni, qui in terris suis commanent in Istria, Romandiola, seu in Longobardia, uel ubique quieto tramite uiuere, et residere debeant. Cuius petitionem, eius seruitio, et meritis compellentibus, denegare noluimus, sed  pro mercedis nostre augmento in Dei nomine ita concessisse, et in omnibus confirmasse cognoscite, tam episcopia, et xenodochia, ecclesias baptismales. Precipientes ergo iubemus, ut in uicis, uel uillis, seu rebus, uel reliquis quibuslibet possessionibus undecumque presenti tempore memoratus patriarcha iuste, et rationabiliter uestitus esse dignoscitur, nullus iudex publicus iniuste ad causas audiendum, uel feuda exigendum, nec mansiones, seu paratas faciendum, nec ullas redibitiones iniustas requirendum se ingerere, aut exactare presumat. Sed dum predictus Fortunatus patriarcha aduixerit, sub immunitatis nomine, tam ipse, quam eius successores, et coloni, ac serui, qui super terras suas commanent, uel reliqui homines sic ualeant ex nostra indulgentia  quieto tramite uiuere ac residere, ita ut melius eis delectetur pro nobis, uel pro stabilitate regni nostri iugiter Domini misericordiam exorare. Et ut hec auctoritas firmiter habeatur, uel per tempora mellus conseruetur, manu propria subtus firmauimus, et de annulo nostro sigillari iussimus.



XX. Caroli Magni diploma pro ecclesia Comensi .


Carolus serenissimus augustus a Deo ordinatus, Magnus, pacificus imperator Romanorum gubernans imperium. qui et per misericordiam Dei rex Francorum et Longobardorum. Si petitionibus sacerdotum, uel seruorum Dei, in quo nostris auribus patefecerunt,  per onus nostrum Ecclesiam perducimus, hoc nobis procul dubio ad eternam beatitudinem pertinere confidimus. Igitur notum sit omnium fidelium magnitudini, presentium scilicet, et futurorum, quia dilectissimus filius noster Pipinus rex Longobardorum ad petitionem uiri uenerabilis Petri [a 1Kb] episcopi sancte Comensium urbis ecclesie serenitati nostre petiit, ut omnes ecclesias, uel res ad ipsum sanctum locum pertinentes, quocunque nunc tempore cum ordine, iuste et rationabiliter possidere uidetur, per nostrum auctoritatis preceptum inibi confirmare deberemus, et specialiter theloneum de Meanto, et Gegis, cum ipso loco, et Berinzonam plebem, comitatum, districtum, et ipsum portum. Et comitatum Clauenne, et clusas, et pontem iuris nostri Clauenne  clericis Cumanis in canonicalem usum plenissima deliberatione donare, et confirmare deberemus. Cuius petitionem denegare noluimus, scilicet pro eterna remuneratione sic in omnibus concessisse, uel confirmasse cognoscite. Precipientes ergo iubemus, quod perpetualiter circa memoratum sanctum locum mansurum esse uoluimus, ut nullus quislibet de fidelibus  nostris memorato Petro episcopo, aut successoribus suis de suprascriptis ecclesiis, uel rebus inibi iuste, et rationabiliter pertinentibus inquietare, aut calumniam generare, nec aliquid contra rationis ordinem crescere, aut minuere, neque de suprascriptis rebus quidquam auferre quoque tempore presumat, sed per nostrum Serenitatis, atque confirmationis preceptum ad ipsum sanctum locum in eleemosyne nostre simulque Pipini gloriosi regis, et filii nostri perpetualiter proficiant in augmentis eternis. Et ut hec auctoritas firmior habeatur, et diuturnis temporibus melius conseruetur, manu propria subtus firmauimus, et de annulo nostro sigillari iussimus.

Signum Caroli serenissimi + ac piissimi imperatoris.

 Datum quinto decimo Kal. Decembris anno tertio Christo propitio imperii nostri, et XXXuI regni nostri in Francia, Ind. XI, [b 1Kb] anno uero Dominice incarnationis 803.

Actum Reguntiburg, palatio publico in Dei nomine feliciter. Amen.



XXI. Diploma Caroli Magni, pro monasterio sancte Marie de Organo .


In nomine Domini nostri Iesu Christi Domini Dei eterni, imperante domno Carolo Magno imp. an. Iu de mense Nouembris, indictione XIII feliciter. Si erga uenerabilium commoditatem locorum iusta prouisione curam impendimus, celestibus superni suffragii  uentura subsidia procul dubio speramus. Idcirco uniuersorum sancte Dei Ecclesie fidelium, nostrorumque presentium scilicet, ac futurorum animaduertat solertia, qualiter obsecrationis Guadelberti uenerabilis abbatis cenobii beate illuminationis mundi semper uirginis Marie, quod situm est in suburbio ueronensi, loco qui dicitur Organo, preclara serenitate fauentes, concedimus eidem reuerendo cenobio, ut per omnia loca sub nostri regimine imperii constituta naues, et plaustra eiusdem monasterii libere et absolute, absque ullius refragatione, uel contradictione incedant. Ita ut neque naualia telonia, que ripaticos uocant, atque terrestria, neque in transitibus portarum, uel pontis urbis uerone, uel cuiuslibet alterius ciuitatis, aut oppidi aliquid  dare, seu persoluere cogantur. Alius autem nullus omnino episcopus, comes, uel guastaldius, aut actionarius, sed nec quelibet ecclesiastici ordinis, seu publice administrationis persona ab hominibus eiusdem sacrosancti cenobii exigere presumat. Addimus etiam, et pro stabilimento imperii, atque remedio anime nostre sancimus, ut ubicumque ad  prefatum aliquid pertinet monasterium, siue in montibus, seu in planitiebus secundum legum promulgationes Romanarum, si quelibet inde particula diminuta fuerit, requiratur, ita ut per circum manentes boni testimonii, boneque fame homines inquisitio de rebus eiusdem fiat cenobii, sicque ad ius, et dominium, atque possessionem perpetuam ipsius monasterii deuoluatur. Permutationes uero immobilium rerum eiusdem monasterii, que facte sunt, tam cum prediis potestatis nostre quam cum aliis hominibus, ita firmas, et stabiles perenniter fore decernimus, ac si ab initio constitutionis eius, ipse res eidem collate fuissent cenobio. Si quis igitur temerarius aliquid contra huius nostre sanctionis pragmaticum machinari, uel peragere presumpserit, sciat se XXX librarum  communitatis nostre penam persoluturum, medietatem parti palatii nostri et medietatem sepedicto sancto cenobio. Et ut certius credatur, seu ab omnibus inuiolabiliter obseruetur, annulo nostro subter sigillauimus.

Signum.



XXII. [a 2Kb] Diploma [b 2Kb] Caroli Magni et Leonis III pro monasterio Triumpontium .


In nomine Domini Dei Saluatoris nostri Christi. Leo episcopus, seruus seruorum Dei, et Carolus Magnus et Pius rex, hac die, nullo prohibente, nec contradicente, sed propria nostra uoluntate concedimus, tradimus, et per paginam eream. Exauratam  in perpetuum donamus tibi, beate martyr Christi Anastaxi, ut pro te, tuoque monasterio, quod est positum ad Aquam Saluiam, id est, totam, et integram ciuitatem, que ab omnibus uocatur Ansidonia insimul cum portu qui uocatur Benilia, item et portum, qui dicitur Herculi, necnon, et montem totum, qui uocatur Gilium, infra mare milliaria centum, et montem qui uocatur Iannuti, et totum montem qui uocatur Argentarium insimul cum mare iuxta se habentem milliaria centum infra pelagus, qui est infra  eius aqua. Prefatum montem, qui uocatur Gilium, et Iannuti; item, et castrum, quod uocatur Orbitello, cum stagnio, et piscaria iuxta se, et cum suo saline, uel cum omnibus suis pertinentiis. Item, et Maxiliano, cum omnibus suis pertinentiis, similiter, et montem, qui uocatur Euti, cum omnibus suis pertinentiis, qui est inter affines ad totam ciuitatem prefatam. A primo latere est mare magnum, et infra uero aquas maris, que sunt milliaria centum, et montem Gilio, et montem, qui uocatur Iannuti, que sunt iuris prefati uestri monasterii, et a secundo latere est fluuius, qui uocatur Aluenia, et a tertio uero latere pergit aqua, que dicitur Elza, et deinde pergit usque ad locum, qui uocatur Serpena, et a quarto latere sicuti euenit per Serpena, et pergit per  pedem montis Arsitii, et uadit per piscia, et uenit in Buranum, et sicuti euenit per Buranum, et reuertitur usque ad prefatum mare magnum, omnia in iam dicti uestri sancti monasterii iuris concedimus, et irreuocabiliter tradimus, qui sunt montibus, collibus, plagis et planitiis suis, pratis, pascuis, siluis, pantanis, puteis, fontibus, riuis aque plenis, et parietinis actiguis, et uineis, uel cum omni sua utilitate, et usu, uel pertinentiis, et insuper concedimus tibi prefate martyr Christi Anastaxi tuisque successoribus in perpetuum omnes ecclesias, quas infra comitatum et assignationem huius territorii sunt, uel usque in finem mundi erunt; uti exinde faciatis quodcunque uolueritis uos, et seruitores uestri in perpetuum ponendo rectores, deiiciendo, pro meritis  eos clericos mittere, et ad uestram utilitatem omni tempore tenere, et nullus alius, nisi solus summus pontifex, et in prefatis ecclesiis interdictum ponere, uel aliquem clericum excommunicare, nisi rector iam dicte ecclesie sancti Anastaxi possit, et nulli licitum sit infra terminos construere, uel edificare nisi pro uoluntate abbatis sancti Anastaxi, consecrationes altarium, chrisma, ordinationes de clericis uestris petatis ab episcopo diecesano, si gratis, et absque ulla calumnia dare uoluerit,  si non potestatem habeant ire ad quemcunque uoluerint episcopum tamen catholicum pro eo, quia Dominus noster iehsu Christus per angelum suum in uisione nobis uideri fecit ut caput predicti martyris ad eius pugnam, quam nos ad prefatam ciuitatem habebamus cum Dei laudibus adueniret; nostris uero inimicis dicebat, ut uincebamus, et nos ita talia fecimus, et nunc auxiliante Deo, et isto prefato martyre adueniente eius capite terre motus uenit super nostris inimicis, et tremor apprehendit eos, et parietes irruerunt, inimici uero nostri in nostris manibus deuenerunt, et omnes interfecti fuerunt. Idcirco, ut dictum est, tradimus, concedimus, et in prefato monasterio sancti Anastaxi perpetuo largimur, ut de presenti die habeant tui seruitores  potestatem in prefatis omnibus ad utilitatem sancti Anastaxi intreundi, utendi, tenendi, fruendi, et usque in seculum seculi possidendi, quatenus per te, gloriose martyr mereamur nos audire illam uocem, quam Dominus dixit in Euangelio: Euge, serue bone, et fidelis, etc., supra multa te constituam; intra in gaudium Domini Dei tui. De qua Dei promissione multum confidimus nos, et omnes sperantes in te. Et si quis nos uel alius qualiscunque homo, tam presbyteri, quam laici prefata omnia, que dicta sunt, ab eodem monasterio subtrahere, uel alienare uoluerit, non ualeat, sed ex parte omnipotentis Dei, et beate Marie semper uirginis, ac beatorum apostolorum Petri et Pauli, et istius prefati martyris excommunicatus, maledictus, anathematizatus maneat  in perpetuum, et cum Anna, Caipha, et Herode, atque Pilato, et Iuda Scariote traditore Domini nostri Iesu Christi particeps efficiatur, et a limitibus uniuersarum ecclesiarum extraneus existat hic, et in perpetuum; obseruantibus sit pax Domini nostri Iesu Christi, Amen. Ego Carolus imperator augustus, auctoritate omnipotentis Dei, et nostri imperii decretum decernimus, ut nullius persone hominum sit facultas prefata omnia quouis modo ingenii prefato monasterio sancti Anastaxi auferre, uel ablata retinere, aut aliquam molestiam irrogare, nisi de perpetrata iniquitate congrua satisfactione infra Xu dies, emendauerit, componat pro pena Romano imperio quinquaginta lib. auri purissimi.

Actum est hoc, et traditum anno Dominice incarnationis  octingentesimo quinto, indictione decima, et domini Leonis summi pape III anno decimo, et domini Caroli imperatoris anno quinto.

Ego Leo episcopus Romane ecclesie subscripsi.

Ego Carolus imperator augustus subscripsi.

Ego Petrus episcopus Ostiensis subscripsi.

Ego Guillelmus sancte Sabine card. subscripsi.

Isse episc. Abien. Al. Sabinen.] subscripsi.

Robertus Aquisgranis subscripsi, etc.

Et ego Hugo dux Luxouiensis [Al. Lugdu.] subsc.

Anastasius scriniarius S. R. E. de mandato domini Leonis pape tertii, et domini Caroli Magni et pii regis hanc paginam eream exauratam compleui, et absolui.

 Ego Iacobus Dei gratia episcopus Aretinus domini mei pape in Urbe, et eius districtu uicarius generalis et commissarius ad compellendum notarios, et alias personas habentes scripturas, instrumenta, et alia monumenta originalia, atque actu quamdam cedulam eneam et ponderosam, in dicto monasterio existentem, prius interfui ausculationi huius exempli, seu transumpti scripti exemplari de dicta tabula enea fideliter translati, et exemplati per infra scriptum Antonium Goioli Petri Sirete, ciuem Romanum publicum notarium apostolicum, et diligenter coram me auscultati una cum ipso Antonio, ac infra scriptis Ioanne Stephani Mafferoni, Ioanne Pauli Alictii, et Santolo Petri Berte, ciuibus romanis, ac publicis notariis apostolicis, et testibus  infra scriptarum litterarum, et quia huiusmodi dictum exemplum cum dicto suo originali concordat, nil addito uel diminuto, quod intellectum uitiet, seu immutet, ut huic exemplo, uel transumpto adhibeatur de cetero plena fides ab omnibus ad perpetuam rei memoriam me subscribo, meumque decretum, et auctoritatem ordinariam pro tribunali sedens interpono, et signum mei maioris sigilli feci appendi, siue muniri, sub anno Domini 1369, pontificatus sanctissimi in Christo patris, et domini nostri, domini Urbani diuina prouidentia pape u, anno eius 7, ind. uIII, mensis Iunii, die 27.

Et ego Ioannes Stephani Maffaron, ciuis romanus, Dei gratia S. R. E. et apostolica auctoritate notarius, habens fidem huiusmodi instrumento, seu  transumpto fideliter scripto, et translato de dicta tabula enea per Antonium Goioli Petri Sirete ciuem romanum publicum notarium apostolicum infra scriptum, et diligenter per me auscultato coram supra dicto domno Iacobo, Dei gratia episcopo Aretino, et domini nostri pape in Urbe, et eius districtu uicario generali, et commissario ad predicta una cum Ioanne Pauli Alictii, et Santolo Petri Berte, ciuibus romanis publicis notariis apostolicis infra scriptis, et testibus. Et quia dictum exemplum, seu transumptum cum dicto suo originali in omnibus et per omnia de uerbo ad uerbum concordare inueni nichilo addito, uel diminuto, quod substantiam mutet, uel uariet intellectum, ut huic exemplo, seu transumpto adhibeatur ab omnibus de cetero plena fides, ad  perpetuam rei memoriam me in testem subscribo, et meum signum apposui consuetum, anno Domini, pontificatus, indictione, mense, ac die predictis, et infrascriptis.

Et ego Santulus Petri Berte, ciuis Romanus, publicus apostolica auctoritate notarius habens fidem, etc., ut sup., etc.

Et ego Antonius Goioli Petri Sirete ciuis Romanus Dei gratia, et apostolica auctoritate notarius publicus supradictum exemplum, seu transumptum supradictarum litterarum seu priuilegii, concessionis, et donationis supradicte de dicta tabula enea fideliter scripsi, et exemplaui nil addito uel diminuto, quod substantiam mutet, uel uariet intellectum, et  ipsum diligenter auscultaui, et legi coram supradicto domino Iacobo episcopo, uicario, et commissario supradicto, ac supradictis Ioanne Stephani Maffaronis, Ioanne Pauli Alictii, et Santolo Petri Berte ciuibus Romanis publicis notariis apostolicis, et testibus litteratis, et ut huic exemplo, seu transumpto adhibeatur ab omnibus de cetero plena fides, ad perpetuam rei memoriam subscribo, et meum signum apposui consuetum, sub anno Domini 1369, pontificatus sanctis. in Christo patris ac domini nostri, domini Urbani diuina prouidentia pape u, anno eius 7, Ind. 7, mens. Iulii, die 27 de mandato dicti domini Iacobi episcopi uicarii, et commissarii supradicti.



XXIII. Renouatio testamenti Abbonis patricii pro cenobio Noualiciensi [a 1Kb] , facta per Carolum Magn. .



In nomine Patris, et Filii et Spiritus sancti. Carolus imperator Augustus piissimus, a Deo coronatus, magnus, pacificus imperator, Romanum gubernans imperium, qui et per misericordiam Dei rex Francorum et Langobardorum. Igitur notum sit omnium fidelium nostrorum magnitudini, presentium scilicet et futurorum, quia uir uenerabilis Frodinus abba ex monasterio quod est constructum in honore sanctorum principum apostolorum, loco nuncupato Noualiciis, missa petitione per religiosos monachos, Gislarannum scilicet et Agabertum, serenitati nostre  suggessit qualiter Abbo quondam uir Deo deuotus per testamentum donationis sue aliquas res ad ipsum sanctum locum Noualiciis delegasset, unde ipsa casa Dei et monachi ibidem consistentes, seu pauperes et peregrini, euntes et redeuntes, maximam consolationem habere uidentur: et ipsum testamentum nostris detulerunt obtutibus ad relegendum. Sed quia sepissime per placita comitum per diuersos pagos, necessitate cogente, ipsum ad relegendum detulerunt, iam ex parte ualde dirutum esse uidebatur. Et ideo quia per se non fuerunt ausi ipsum testamentum renouare, petierunt celsitudini nostre ut per nostram iussionem denuo fuisset renouatum, eo tenore, sicut ipse ad hoc relegi melius potuisset. Nos autem considerantes eorum necessitatem et  mercedis nostre augmentum, iussimus per fideles notarios nostros infra palatium ipsum testamentum denuo renouare: ita ut deinceps pro mercedis nostre augmento, inspecto ipso testamento, sicut inibi declaratur, ad ipsam casam Dei nostris futurisque temporibus in augmentis proficiat. Non enim ex consuetudine anteriorum regum hoc facere decreuimus, sed solummodo propter necessitatem et mercedis augmentum transcribere precipimus hoc modo, et subter plumbum sigillari iussimus.



XXIu. Caroli Magni diploma pro ecclesia Placentina .



In nomine Patris, et Filii, et Spiritus sancti. Carolus excellentissimus Augustus, a Domino coronatus, magnus et pacificus imperator, Romanorum gubernans imperium, per misericordiam Dei rex Francorum et Langobardorum. Omnibus igitur nobilibus catholicis nostro in regno consistentibus, tam de sacerdotali ordine quam et laicali scire uolumus, quoniam nichil aliud, ut ait Apostolus, in hunc mundum intulimus, nec quidquam ex eo nobiscum auferre poterimus, nisi quod ab anime salutem locis sanctorum deuote Domino offerentes impertiri uidemur;  et hoc nobis procul dubio ad eternam beatitudinem pertinere confidimus. Idcirco cognoscat magnitudo, seu utilitas omnium fidelium Dei, nostrorumque scilicet presentium et futurorum; qualiter uir uenerabilis Iulianus sancte Placentine urbis ecclesie episcopus, que est constructa in honore sanctorum Antonini et uictoris, necnon et Iustine uirginis, nostram deprecatus est clementiam, petens ut ob amorem Dei, et anime nostre salutem omnem iudiciariam, uel omne teloneum de curte iam dicte ecclesie nuncupante Gusiano cum suis adiacentiis, que est sita in montaneis Placentinis per fines subtus denominatas, tam de arimannis quam et de aliis liberis hominibus per memoratas fines, uel infra consistentibus, omnia que a publico exigebantur pro  mercedis nostre augmentum in ipsa ecclesia sanctorum predictorum concedere uisi essemus: quod nos propter nomen Domini, et reuerentiam ipsius sancti loci ad ipsam ecclesiam secundum prefati episcopi petitionem, sicut a publico hactenus exigebantur, sic promptissima deuotione cum omni integritate predictam iudiciariam, uel omne teloneum de supradicta curte Gusiano, uel eius adiacentiis per has denominatas fines, et coherentias: id est, ex uno latere de summa costa, ubi diuiditur inter monasterio Tolle, et sancte ecclesie Placentine, descendente usque in riuo Garli; de riuo Garli percurrente usque in fluuio Cario: inde uero per ipsius fluuii alueum descendente usque in capite subtus costa Maurenasca, deinde ascendente usque in summa costa ipsius Maurenasce,  qui diuiditur inter ipsam, et Saderiano. Inde quoque percurrente usque in la uegiola; ex alia uero parte de la uegiola usque Castellioni, de Castellioni usque in summa Serra, de summa Serra usque Fabricio: inde enim usque ad predictam Costam, qui diuiditur inter Tolla monasterio, et predicte ecclesie Placentine uisi sumus concessisse. Quapropter per presentem auctoritatem nostram decernimus, quod nos in Dei nomine perpetualiter hac nostra concessione mansurum esse uolumus; ut ipsam iudiciariam, uel teloneum, ut supra ex integro per suprascriptas fines, et infra tam ipse pontifex,  quam successores sui habeant, teneant, et possideant, uel quidquid exinde ad profectum ecclesie sue facere uoluerint, ex permisso nostro liberam in omnibus habeant potestatem; ita ut deinceps nullus dux, gastaldius, uel actionarius, nec quilibet ex ministris reipublice de iam dicta iudiciaria aliquid presumere, uel de ipso teloneo aliquid contingere audeant; sed per hanc nostram auctoritatem sub emunitatis nomine, nostris Deo auxiliante temporibus, et futuris memoratus uir uenerabilis Iulianus episcopus, suique in perpetuum, qui fuerint rectores in ipsa sancta ecclesia, ut supra diximus, ualeant quieto tramite tenere, et possidere et pro nobis, ac superstites nostri Domini misericordiam iugiter exorare: et ut presens auctoritas tam presentibus,  quam futuris temporibus inuiolabiliter Domino adiuuante permaneat, manibus nostris subter scribendo roborare decreuimus, et de annulo nostro sigillare iussimus.

Signum + domni Caroli piissimi imperatoris.

Altifredus ad uicem Ercambaldi subscripsi.

Data uII Kalen. Iunii, anno 8, Christo propitio imperii nostri, 40 regni nostri in Francia, atque 34 in Italia, indictione I.

Actum Aquisgrani palatio nostro, in Dei nomine feliciter. Amen.



XXu. Preceptum [a 1Kb] Caroli Magni Augusti, quo Manfredum Langobardum ciuem Regiensem restituit in possessionem omnium fortunarum suarum .



In nomine Patris, et Filii, et Spiritus sancti. Carolus serenissimus Augustus, a Deo coronatus, pacificus imperator, Romanum gubernans imperium, qui et per misericordiam Dei rex Francorum et Langobardorum. Notum sit omnium fidelium nostrorum magnitudini, presentium scilicet et futurorum, qualiter nos Deo fauente, et sanctorum principum apostolorum merita inter . . . . . . Regnum Langobardorum adquesiuimus, et pro credendis aliquos Langobardos foras patriam in Francia ductos habuimus, quos inpostmodum ad deprecationem dilecti filii nostri Pippini gloriosi regis ad patriam remisimus, et eorum legitimam hereditatem, quam habuimus, in scripto reuocatam  reddere aliquibus iussimus. Ex quibus unus ex illis  nomine Manfredus de ciuitate regia ad nostram accedens elementiam, serenitati nostre petiit, ut per preceptum auctoritatis nostre omnes res quascumque tunc temporis iuste et rationabiliter in hereditate legitima possidere uidebatur, quando in Francia ductus est, et nos ei inpostmodum reddere iussimus, denuo plenissima deliberatione reddere et confirmare deberemus. Cuius petitionem denegare noluimus, sed pro mercedis nostre augmentum, et elimosina antedicti filii nostri ita concessisse, et in omnibus confirmasse cognoscite. Precipientes ergo iubemus, quod perpetualiter circa eum manere uolumus, ut quandiu nobis ac dilecto filio nostro fideliter deseruierit, omnes res, ut diximus, proprietatis sue, undecumque tunc tempore iusto tramite uestitus  fuit, quando in Francia per iussionem nostram ductus est, et nos ei inpostmodum reddere iussimus, deinceps per hanc nostram auctoritatem iure firmissimo teneat atque possideat: ut uel quidquid exinde facere uoluerit, liberum in omnibus perfruatur arbitrium. Et ut hec preceptio atque confirmatio nostris futurisque temporibus inuiolata permaneat, manu propria subtus corroborare decreuimus, et de annulo nostro sigillari iussimus.

Signum domni Caroli piissimi ac serenissimi imperatoris.

Hado ad uicem E . . . . . . anbaldi scripsi et subscripsi.

Data XuI Kalendas Augustas, anno uIII, Christo propitio imperii nostri, et XL anno regni nostri in  Francia, et XXXuIII in Italia, indictione prima.

Actum Aquisgrani palatio nostro, in Dei nomino feliciter. Amen.



XXuI. Priuilegium Caroli Magni pro ecclesia Mediolanensi .


In nomine sanctissime et indiuidue Trinitatis. Carolus diuino nutu coronatus, Romanum regens imperium, ac per misericordiam Dei rex Francorum, et Longobardorum serenissimus, catholicus, pacificus, Augustus, omnibus comitibus, castaldiis, seu cunctis reipublice per prouinciam Italie nostra mansuetudine prepositis, sempiternam in Domino salutem. Nouerint omnes, et singuli, quemadmodum  uenerabilis [b 1Kb] Petrus Oldradus ecclesie Mediolanensis  archiepiscopus nostram adiit celsitudinem petens, ut pro amore Dei et salute anime nostre omnia sancte Mediolanensis ecclesie in honorem sancti Amsii confessoris Christi, et sancte ecclesie dicate a predecessoribus nostris imperatoribus, atque religiosis omnibus a felicis Constantini Magni, et aliorum imperatorum recordatione collata, postea a perfidia regum Longobardorum turbata, et sublata nostra imperiali auctoritate restituere, redintegrare, et confirmare uellemus. Cuius pie postulationi assentientes eiusdem beatissimi Ambrosii episcopi, et Christi confessoris implorandam semper opem statuentes, hoc decretum, et preceptum fieri mandauimus Petro Oldrado archiepiscopo. Quo ei concedimus, et successoribus eius legitime intrantibus,  quidquid ad nostram iurisdictionem pertinere in urbe Mediolani uidetur, terras scilicet atque omnem districtum, domos publicas murumque ipsius urbis cum fisco, et teloneo integro et cum omni iure ciuili, intus, et foris in circuitu usque ad fines. Cortes etiam ipsius ciuitatis, ac ciuitatem propriam, castella, uillas, manses, seruos, et ancillas, criminos, et criminas, domos, possessiones, piscationes, campos, montes, siluas, aquas, aquarumque decursus, et paludes habitas, et possessas a predecessoribus eius archiepiscopi ante perfidiam et tyrannidem regum Longobardorum; atque omnia iura aliquo inscriptionis titulo, seu inuestiture adhuc donata, et tradita, oblata, seu presentata sancte Mediolanensi ecclesie a quibuscunque imperatoribus, seu  piis hominibus, donamus, concedimus, confirmamus. Item donamus uenerabili archiepiscopo Petro, et successoribus eius legitime intrantibus omnia que uocata sunt, fiscalia comitilia, aut uicecomitilia, que posita sunt, aut constructa in comitatu Mediolani, tam intus quam foris in circuitu, usque ad fines predictos suos, ita ut uenerabilis Petrus Oldradus archiepiscopus, et successores eius legitime intrantes potestatem illic habeant per se, aut per missos suos iudicandi, distringendi, placitum tenendi iura ligandi, iura soluendi, et quidquid eorum utilitas, et commodum tulerit, faciendi ad incrementum, et honorem ipsius sancte ecclesie mediolanensis in perpetuum durature. Precipientes igitur iubemus, ut nullus noster dux, marchio, comes,  uicecomes, sculdasio, gastaldius, procuratorue ullus, hanc sanctam Dei ecclesiam inquietet, aut mansionaticum faciat, teloneum districtum placitum, aut aliam quamlibet publicam functionem exigat. Sin minus, sciat se soluturum auri optimi libras ducentum: centum fisco nostro, et centum ipsi archiepiscopo. Quod ut uerius credant, et diligentius obseruetur, manu propria roborantes, annuli nostri impressione iussimus insigniri, et conualidari.

Dat. Dertone Kal. Maii anni incarnat. Domini nostri Iesu Christi 809, indict. III, imperii autem nostri anno 9, regnorum uero nostrorum 42.

Longinus cancellarius ad uicem Odonis episcopi, et archicancellarii domini nostri Caroli Magni, et  inuictissimi imperatoris semper Augusti: rogaui, et subscripsi.



XXuII. Preceptum Caroli imperatoris pro monasterio Cassinensi, .


In nomine Domini nostri Iesu Christi Dei eterni. Carolus gratia Dei rex Francorum et Longobardorum, ac patricius Romanorum, omnibus episcopis, abbatibus, ducibus, comitibus, iudicibus, gastaldiis, actionariis, uicariis, centenariis, uel reliquis fidelibus nostris presentibus scilicet et futuris. Maximum regni nostri in hoc augere credimus munimentum, si petitionibus sacerdotum atque seruorum Dei, in quo nostris auribus fuerint prolate, libenti animo,  obtemperamus, atque ad affectum perducimus, regiam consuetudinem exercentes; et hoc nobis ad mercedis augmentum, uel stabilitatem regni nostri in Dei nomine pertinere confidimus. Igitur cunctorum fidelium sancte Dei Ecclesie nostrorumque cognoscat solertia, quia uenerabilis uir Theodemar abbas sancti Benedicti de castro Casino, ubi ipse corporis sepulture locum ueneratione dicauit, cum cuncta congregatione que in eodem loco sub regula almifici confessoris omnipotentis Dei Benedicti ueraciter militare cognouimus, miserunt ad nostram presentiam Beniamin monachum, postulantes nostram celsitudinem, ut ob Iesu Christi Domini nostri, sanctique Benedicti reuerentia et anime nostre mercede, ad augmentum suprascripti monasterii, et  supplementum eiusdem loci confirmaremus in eodem sancto cenobio monasterium sancte Marie in Maurinis, sicut Ildebrandus due in eodem cenobio Casinensi offerint. Quorum petitiones nos ob anime nostre mercedem, ad augmentum tanti loci proficuum esse recolentes, libenter audimus, et pretaxatum monasterium sancte Marie in Maurinis in eodem beati Benedicti cenobio perenniter mansurum uolumus cum ecclesiis, cellis, uillis, capellis, titulis, casis, seruis et ancillis, cartulatis, preferendariis, colonis et colonabus, aldionibus et aldiabus, terris cultis, incultis, agris, campis, pratis, pascuis, siluis, uineis, salicetis, cannetis, aquis aquarumque decursibus, piscationibus, molendinis, molendinisque locis, montibus, planitiebus, uallibus, paludibus quesitis  uel inquirendis, mobilibus et immobilibus, que adipisci poterit, pretaxate ecclesie beati Benedicti, et Theodemario abbati eiusque successoribus, qui pro tempore fuerint pastores, atque rectores eiusdem monasterii ex integro confirmamus ac roboramus, et per nostre auctoritatis preceptum stabiliemus ut iure ecclesiastico habeant, teneant, firmiterque possideant, omnium hominum contradictione remota. Statuimus uidelicet, ut nullus dux, marchio, comes, uicecomes, seu quilibet reipublice exactor, homines eiusdem ecclesie iniuste angariare uel flagellare; seu res eiusdem ecclesie tollere, aut illam disuestire audeat. Et si aliquis per falsas cartulas res ecclesie alienare desiderat, uel alienauit, liceat rectoribus  iam dicte ecclesie per sacramentum et testimonium bonorum hominum circummanentium se defendere iuste et legaliter, illam res ecclesiam pertinere, et sic easdem res ad ius et dominium ecclesie reddat. Si quis autem huius nostre confirmationis preceptum infringere, uel uiolare temptauerit, et predicte ecclesie beati Benedicti rectores uel pastores, uel eorum missos, seu aliquos homines ipsis pertinentes distringerit, aut aliquam uiolentiam fecerit, sciat se compositurum auri optimi libras centum, medietatem camere nostre, et medietatem prefato uenerabili abbati, et suis successoribus, qui pro tempore fuerint rectores eiusdem ecclesie. Quod ut uerius credatur, et diligentius ab omnibus obseruetur, iussimus inde hoc presens preceptum conscribi,  annuloque nostro sigillari, manu propria subter firmauimus.

Signum Caroli gloriosissimi regis.

Iacob ad uicem Radonis.

Data octauo Kalendas Maias, anno decimo, et quarto decimo regni nostri, indictione undecima.

Actum ciuitate Capua, in Dei nomine feliciter, Amen.---Carolus gratia Dei imperator Augustus.



XXuIII. Preceptum Caroli Magni pro eodem Cassinensi monasterio .


In nomine Domini nostri Iesu Christi Dei eterni. Carolus gratia Dei rex Francorum, atque Longobardorum,  ac patricius Romanorum, omnibus episcopis, abbatibus, ducibus, comitibus, iudicibus, castaldeis, actionariis, uicariis, centenariis, uel reliquis fidelibus nostris presentibus atque futuris. Maximum regni nostri in hoc augere credimus munimentum, si petitionibus sacerdotum atque seruorum Dei, in quo nostris auribus fuerint prolate, libenti animo obtemperamus, atque ad effectum perducimus, regiam consuetudinem exercemus: et hoc nobis ad mercedis augmentum uel stabilitatem regni nostri in Dei nomine pertinere confidimus. Quapropter nouerit solertia uestra qualiter ob reuerentiam sancti confessoris Christi Benedicti ad petitionem religiosi Theodemari abbatis ex monasterio Casinensi tale beneficium in  ipso monasterio uisi fuimus concessisse; unde monachi Deo seruientes pro nobis et pro cuncto populo Christiano exorantes uiuere ualeant, id est, res pertinentes sacro nostro palatio per diuersa loca, que genitor noster Pipinus una cum fratre suo Carulo in eodem sancto cenobio obtulerunt. Igitur sicut ab illis eodem loco oblata et confirmata sunt, et nos in perpetuum habendum tenendum, et dominandum concedimus et confirmamus. Ecclesiam S. Iacobi in Tremiti; S. Ioannis in ueneri, que a Martino monacho eiusdem ecclesie constructore beato Benedicto oblata est. Dehinc ecclesiam S. Liberatoris supra fluuium Lentum; S. Angeli in monte Glano, castellum S. Angeli; castellum S. Petri, curtem S. Ianuarii cum pertinentiis suis inter has fines: ab  uno latere crypta latronis, que est sub monticello Sarracenisco, et inde ascendit in stafilum de Maiella: de alio latere quomodo descendit in aquam Frassiningam, et inde mittit in riuum Bacinnum, et uadit in puteum de Capetano; inde fossatum S. Ianuarii, et in rosentem. De alio latere finis Bisara in uiam que uadit in lacuna supra S. Donatum: hinc in Ficarium, inde in fossatum de S. Lucia, et ascendit per aquam frigidam in limite de monte plano, et sicut uadit sub ipsius limitibus in fossatu Garifuli, et ita uadit in Alento. Inter quos fines nulli homini aliquid dedimus, sed fischo regali pertinebat; omnia in eodem cenobio obtulimus, dehinc ecclesie S. Marie in Bacinno; S. Felicis in Pastoricio; S. Benedicti in Turri; S. uiti supra flumen Lauinium;  S. Helie in Sclangario; S. Comitii iuxta riuum Arulum; S. Felici in puluerio; S. Culisti in Iliano, S. Manumetis ibidem; S. Marie in Potiano; S. Marci ibidem. S. Eleutherii in Rupi; S. Pauli ibidem, una cum castro Calcaria; S. Erasmi in cerritu planu; S. Saluatoris, et S. Martini ibidem: S. Benedicti; S. Marie, et S. Comitii in Orno; S. Calisti; S. Petri in Albianellu; S. Mauri, et S. Renati in Taratolano, et piezu Coruarium; S. Calisti in ualle supra Lentum; S. Marie supra fara de Lentum; S. Sabini in Treuanico; S. Clementi in Plumbata; S. Marie in fluuio foro; sancti Petri in Lolliano; monasterium S. Seuerini; S. Menne in Ripe; S. Andree in colle de Alba; S. Petri in Ari; S. Angeli ante ciuitatem Ortonam; castellum de Ungo;  castellum de Prata; S. Crucis in castro Casale; monasterium S. Pancratii; S. Petri in ciuitate Textina uetere; S. Pauli ibidem; S. Tecle in ciuitate Teatina noua; S. Theodori, et S. Saluatoris in Aternu cum portu suo; in comitatu Pennensi ecclesiam S. Felicis in Stabulo; S. Benedicti in Lauriano, S. Scholastice iuxta fluuium Tabe; S. Angeli in Galbanico; S. Felicis in Rosicole; S. Marie ad Paternum; S. Martini in Genestrula; S. Petri, et Cecilie in Castroulano; S. Petrus in Termule; S. Benedicti, et S. Marie in Maurinu cum portu suo; S. uictoris in silua plana; S. Benedicti, et S. Scolastice in Pinne; S. Marie, et S. Benedicti, et S. Columbe in Alarino; S. Marie in Cosentia, et S. Benedicti in  Bari; S. Seueri in Sorrentu; S. Benedicti, et S. Andree in Caudi: S. Sophie in Beneuento; S. Cecilie in Neapolim; S. Benedicti in Salerno; S. Benedicti in Gaieta; S. Saluatoris ibidem; S. Laurentii in Maiolifii; S. Mauri in Maranisi; S. Marie in Maritendulo; S. Agapiti; S. Scolastice in Teano; S. Ioannis in Irpinisi; S. Reparate; S. Maximi in riuo Bulanu Campufriddu; S. Martini in uulturnu cum portu suo; S. Marie in Turcinu; S. Benedicti in Beneuento; S. Angeli in Alefrid; in Cominu S. uictorini, S. Erasmi; S. Marie, et S. Quirici in Arci; S. Comitii in Piscaria; S. Petri in Ceceanu; S. Liberatoris in Puscalle; S. Leopardi et S. Petri in Teczania; S. Angeli in Lalana; S. Benedicti in Casigenzana; S. Benedicti in Lauriano; S. Benedicti  in Cicilia: S. Petri in Conca; S. Benedicti in Pantenu; S. uigilii in monte S. Angeli; S. Marie in Caluo; S. Mauri in Gualdo Liburie; S. Scolastice in Padule; S. Martini in Cupali; S. Benedicti in Atine. In comitatu Mutinense monasterium S. Benedicti in Adili; monasterium S. Martini iustam stratam petrosam; monasterium S. Ioannis in curte Trassenetula; monasterium S. Domnini in curte Argele; S. uitalis in curte Calderaria; S. Marie in Laurentiatico cum omnibus pertinentiis eorum in quibuscumque locis positis seu casalibus aut fundoris tam domnicatum uillis cum rusticis et colonis, et cum famulis utriusque sexu, per singulas curtes, et per singula monasteria que superius leguntur una cum terris, uineis, pratis, pascuis, siluis, piscationibus,  aucupationibus, cultum, et incultum, diuisum et indiuisum, arboribus fructiferis et infructiferis, et pomiferis ex diuersis generis, et cum omnibus super se et infra se habentibus in integrum in eodem monasterio Casinensi concessimus in perpetuum semper habendum. Pariter etiam in eodem loco concedimus cunctas uel que in eodem loco oblate sunt per omnes regni nostri fines, seu et que amodo in antea qualiscumque homo donare uel offerre ex rebus suis; id est, terris, uineis, casis, molendinis, in predicto monasterio sancto et uenerabili loco uoluerint, licentiam et potestatem habeant donare et offerre cum quali ratione uoluerint suorum sint licentiam sine contrarietate principis, archiepiscopis, comitibus, episcopis gastaldeis, iudicibus,  ut quemadmodum ad eumdem uenerabilem monasterium B. Benedicti possesse fuere per hanc nostre confirmationis auctoritatem nostris, futurisque temporibus abbas ipsius loci S. Benedicti firmiterque, inuiolabiterque teneat, et possideat, prout facultas uel utilitas ipsius uenerabilis loci exigerit. Ita ut nullus iudex publicus quislibet ex iudicialia potestate in cellas et uillas, aut agros seu loca, siue reliquas possessiones nostri cenobii S. Benedicti, quas moderno tempore in quibuscumque paginis, et territorio infra nostri regni ditione iuste et legaliter possidet, uel quidquid etiam deinceps diuina pietas ipso loco uoluerit augere; ad causas audiendas uel fredi, aut tributa exigenda, uel mansiones aut paratas faciendas, uel fideiussores, iussores tollendos,  aut homines ipsius monasterii tam liberos, quam seruos, seu cartulatos uel affertos, et qui super terram earumdem ecclesiarum resident, nulli liceat distringi redibitiones, uel illicitas occasiones in perpetuum requirere. Si quis autem hoc contradixerit, et hanc nostram oblationem infringere conauerit, sciat se penam persoluiturum abatibus ipsius monasterii. Et ut hec nostra auctoritas firmior habeatur,  ac Deo auctore inuiolata conseruetur, manu propria subter roborare decreuimus, et annulo nostro sigillare iussimus.

Signum Caroli gloriosissimi regis.

Carolus gratie Dei imperator augustus. Iacob ad uicem Radonis.

Data octauo decimo Kalendas Martias anno tricesimo regni nostri. Indictione septima.

Actum ciuitate Papia, in Dei nomine feliciter. Amen.



XXIX. Preceptum Caroli Magni pro eodem monasterio .


In nomine Domini nostri Iesu Christi Dei eterni. Carolus gratia Dei rex Francorum et Langobardorum,  ac patricius Romanorum: omnibus episcopis, abatibus, ducibus, comitibus, iudicibus, castaldeis, actionariis, omnibusque subiectis nostris presentibus scilicet et futuris. Maximum regni nostri, in hoc augere tam petitionibus sacerdotum atque seruorum Dei, in quo nostris auribus fuerint prolate, libenti animo nos obtemperare curamus, atque ad effectum perducimus, regiam consuetudinem exercemus, et hoc nobis ad mercedis augmentum, uel stabilitatem regni nostri in Dei nomine pertinere confidimus. Quapropter nouerit sollertia uestra qualiter ad petitione nos religioso uiro Theuthmaro abati ex monasterio sancti confessoris Christi Benedicti, quod est constructum in loco qui dicitur castrum Casinum,  ubi sacratissimum corpus eius humatum est, tale beneficium circa ipsum monasterium uisi fuimus concessisse, ut ubicumque fuerit aqua coniuncta cum terris ipsius monasterii, eadem aqua cum alueo suo, et cum ripis ex utrisque partibus in eodem monasterio concessimus, atque libenti animo confirmamus: ut pro nobis, uxoreque nostra ac liberis, seu cuncto populo nostro, Domini misericordiam attenctius deprecari, et de auctoritatis firmitate habeatur; ac diuturnis temporibus Deo adiutore inuiolata conseruetur, manu propria subter roborare decreuimus, et annulo nostro sigillare iussimus.

Signum Caroli gloriosissimi regis.



XXX. Diploma [a 1Kb] Caroli Magni, pro Ecclesia Aquileiensi. .



In nomine Patris, et Filii, et Spiritus sancti. Carolus serenissimus, augustus, a Deo coronatus, magnus pacificus imperator, Romanorum gubernans imperium qui per misericordiam Dei rex Francorum et Longobardorum. Notum sit omnium fidelium nostrorum magnitudini presentium, et futurorum, qualiter uiri uenerabiles Ursus sancte ecclesie Aquileiensis  patriarcha, et Arno Iuuauensis ecclesie archiepiscopus ad nostram uenientes presentiam non minimam inter se contentionem habuerunt de Carantana prouincia, quod ad utriusque illorum diecesim pertinere deberet. Nam Ursus patriarcha antiquam se auctoritatem habere asserebat, et quod tempore, antequam Italia a Longobardis fuisset inuasa, per synodalia gesta, que tunc temporis ab antecessoribus suis Aquileiensis ecclesie rectoribus agebantur, ostendi posse predicte Carantane prouincie ciuitates ad Aquileiam esse subiectas. Arno uero episcopus asserebat se habere auctoritatem pontificum sancte Romane Ecclesie Zacarie, Stephani, atque Pauli, quorum preceptis, et confirmationibus predicta prouincia tempore antecessorum  suorum ad Iuuauensis ecclesie diecesim fuisset adiuncta. Nos autem audita, atque discussa eorum contentione, ut in unam eos caritatem, et concordiam reuocaremus, et ut in futurum tam inter ipsos, quam et successores eorum omnis controuersia atque disceptatio fuisset penitus ablata, predictam prouinciam Carantanam ita inter eos diuidere iussimus, ut Drauus fluuius, qui per media illam prouinciam currit, terminus ambarum diecesum esset, et a ripa australi, ad Aquileiensis ecclesie rectorem, ab aquilonari uero ripa, ad Iuuauensis ecclesie presulem pars ipsius prouincie pertineret. Ecclesie uero, que in utraque ripa fuissent constructe, ubicumque possessiones suas, iuste sibi collatas, habere noscerentur absque contradictione, et contentione  ambarum partium haberent, quia compertum habemus, quod quedam ecclesie in una ripa fluminis predicti sunt constructe.

Hac igitur definitione promulgata, a nobis precipimus, atque iubemus, ut tam presentes uiri uenerabiles Maxentius uidelicet, qui in locum nuper uiri uenerabilis Ursi patriarche subrogatus est, et Arnonem uirum uenerabilem [legendum est: Arno uir uenerabilis, etc.] Iuuauensis ecclesie archiepiscopum decernere in futurum nulla controuersia, aut questio moueatur, sed contenti sint ex utraque parte nostro iudicio, quod inter eos secundum rectitudinis normam, propter caritatem, et pacem, que inter tales uiros decet, conseruandam iudicauimus; neque enim iustior nobis super huiusmodi disceptatione sententia  proferenda uidebatur, quam ut diuisio inter eos illius prouincie fieret, cuius ambo se auctoritatem habere asserebant; quia nos eorundem auctoritatem neutiquam falsam, neutiquam infirmam facere uolumus, quia una antiquitate, altera sancte Romane ecclesie sublimitate, precellebat. Hanc nostre auctoritatis iussionem, ut maiora per tempora uigorem nnsortiretur, firmiorque ab iis, qui post nos futuri sunt hominibus haberetur, more nostro eam subscribere, et de bulla nostra iussimus sigillare.

Datum XuIII Kalend. Iunii, anno XI, Christo propitio,  imperii nostri, XLII regni nostri in Francia, atque XXXuII, in Italia. Indictione quarta.

Actum Aquisgrani palatii, in Dei nomine Amen.



XXXI. Iudicatum Adalardi [a 1Kb] abbatis missi imperialis et aliorum, in quo abbas monasterii sancti Bartholomei Pistoriensis a publicis oneribus immunis decernitur, factum 
.

Dum in Dei nomine ego Adalardus abbas, uassus domni Caroli imperatoris, residissem in ciuitate Pistoria, singulorum hominum causas audiendum uel deliberandum, sedentes ilic insimul Willeradus episcopus, Bonifatius ducx , Poto et Leo iudices, et Bonifredus notarius domni regis, Adaprant, et Christianus  abatibus, Fredo, Mauro, et Petrus ducx, missi domni Leoni pape, Ermenfridus et Audo scabinus de Camarino, uel reliqui plures ilic adstantibus. ueniens ibi Ildepertus abbas ex monasterio sancti Bartholomei, fundato a quodam Gaidualdo medico prope muro ipsius ciuitatis Pistoriensi: et detulit nobis ad relegendum monimen et missum ab ipso quondam Gaidualdo medico, qui continebatur, qualiter manifestauerat suprascripto monasterio in suo propria edificasse, et res nominatiue ibi contulisset. Et statuit eam, ut sub nullius hominis potestatem uel ordinationem, nec matris Ecclesie, ipsum monasterium subiaceret, nisi semper de ipsa congregatione ibi inter se abbatem elegerent; nam non de extranei, neque de alia monasteria; et filio aut  heredes eius nullam ibi a se dominatione nec potestatem, nisi se oporteret esse causas defensandas. Et dum relectum fuisset munimen ipsum, affatus est ipse abbas, quod tempore domini Pipini regis, dum adhuc Rotcheldo uiueret, peruasionem malorum hominum ab eodem Rotchildo de ipso monasterio eiectus fuisset, et in exilio missus sine ulla culpa, et absque iudicio, et ipso monasterio tunc datus fuisset in beneficio Nebulunko genere Bauario. Et dum per monachis ipsius monasterii reclamatio exinde facta fuisset ad Paulinum patriarcham, Arnone archiepiscopo, Fardulfo abbate, et Echerigus comes palatii, uel reliqui locu eorum, qui tunc hic in Italia missi fuerunt, duodecim insimul sic ipsi causa inquisierant, quod suprascriptum munimen in  suis relegi fecerunt presentia, quod illos cognoscerint, quod iniuste mihi ipsum monasterium ablatum fuisset, et non ibi aliunde debet fieri ordinatione, nisi de ipssa congregatione, sicut ipsse Gaidualdo medico statuere. Tunc fecerunt me de ipsso exilio reuocare, et prefato Nebulungo de heodem monasterio foris eiecerunt, et me inibi in antea intromiserunt. Postea per illa mala consuetudine, que per eodem Nebulungo facto est, ab illo die faciunt moire in hoste, et omnes paratas et coniectos facere ad missos, ac donatione ad palatio, que cum lege facere  non debeo, quia quod Gaidualdo, qui in ipso monasterio construxit, heredes reliquid, qui hostem faciunt. Hec nos audientes atque cognoscentes, quomodo ipse abbas inuste de ipso monasterio fuerat eiectus, et per iudicium de suprascripti missi inibi fuerat uocatus, paruit nobis ut iusta statuta ipsius, quod Gaidualdo medico, dum ipse heredes reliquid, qui hostem facerent, ut abbas ipsius monasterii hostes faceret nondum bene, nec nulla paratam ad missos dominico, nec coniecto, nec aliqua dationem per conditione ad palatio. Ideoque ego, cui supra Adalardus missus domni imperatoris comendaui, et ipsius Domni nostri auctoritate, et de sua iussione, ut admodo liceat ipso abbate uel posteris eius ad ipsum monasterium cum supra scripta  congregatione seruorum Dei ibi degentibus, Domino famulari, et pro salute domnis nostris Domini misericordiam exorare, et ab hoste, et parata, seo  coniecta, aut dationes per contradictionem a palatio solutos manerent, ante posito, si aliter fuerit, iussio regalis. Unde quale actum est pro securitatem ipsius Ildiperti abbati, et ad eius successores fieri iussimus.

Quidem et ego Paulus notarius ex dictato Bonifridi scripsi, anno regni domni Caroli in Italia tricesimo octauo, mense Martio, indictio quinta.

Ego Adalardus.

Signum + manum suprascripto Bonifatius ducx in is actis interfui.

Ego Willerado episcopo in is actis interfui.

+ Leo uasso domni regi concordans subscripsi.

+ Ego Poto causindo regi in is actis interfui.

+ Bonifridus notarius in is actis interfui.

 Quidem ego Petrus notarius autenticum illud uidi et legi et hoc exemplar exemplaui, et manu mea scripsi.



III.---PRIuILEGIA QUAE AD PARTES GERMANIAE SUPERIORIS ET INFERIORIS SPECTANT.



I. Confirmatio Caroli Magni donationum a predecessoribus factarum Ultraiectino monasterio .



Karolus Dei gratia rex Francorum, uir illuster. Si petitionibus sacerdotum in omnibus non negamus,  Dominum exinde retributorem habere confidimus. Ideoque uenerabilis uir Gregorius episcopus confirmationem bone memorie domini genitoris nostri Pippini, quondam regis, de rebus Ecclesie sue S. Martini, que est constructa in uico Traiecto, super fluuium Rheni, nobis protulit relegendam de rebus quas antecessores nostri Pippinus anterior, seu Karolus uel Karolomannus, itemque et prefatus genitor noster ad ipsam casam Dei concesserunt, uel ad illum episcopatum, ut omnem decimam de terris, seu de mancipiis, aut de teloneis, uel de negociis, aut undecunque ad partes fisci census spectare uidebatur, sicut diximus omnem decimam partem ad ipsam casam Dei S. Martini condonauerunt, uel confirmauerunt, ut in luminariis seu  stipendiis monachorum atque canonicorum, qui ibidem gentiles ad Christianitatem conuertunt: et Domini misericordia ipsos conuersos, quos habent, doceant, iusta quod Christiani eorum Christianitatem conseruant. Unde et prefatus Gregorius nobis expetiit ut ipsam confirmationem renouare deberemus, quod et libenti animo uisi fuimus fecisse. Propterea per hanc preceptionem nostram decernimus atque iubemus, ut quicquid antecessores nostri sepe dicti ad ipsam casam Dei per eorum testamenta condonauerunt iuste et rationabiliter, per nostram denuo confirmationem absque alicuius contradictionibus memoratus pontifex Gregorius ad ipsam casam Dei habeat indultum atque concessum. Et huc hec authoritas confirmationis nostre firmior  habeatur, uel per tempora melius conseruetur, manus nostre signaculis subtus eam decreuimus roborare.

Signum Karoli gloriosissimi regis.

Data Kalend. Martii. Actum Aquis. palatio publico.



II. Preceptum euindicatorium Caroli Magni datum monasterio Laureshamensi super impetitione Heimerici filii Cancronis comitis .



Karolus gratia Dei rex Francorum, uir illustris. ueniens ad nos Haristellio palatio uir uenerabilis Gundelaudus abba de monasterio Lauresham, ubi sanctus Nazarius martyr in corpore requiescit, nobis innotuit, eo quod homo aliquis nomine Heimricus de ipso monasterio calumnias generare uoluisset, dum diceret quod suus pater Cancor eum de ipso monasterio uestitum dimisisset. Et ipse Gundelaudus presens astabat, et causam in omnibus denegabat, dum diceret, quod auia ipsius Heimerici nomine  Williswinda, uel genitor suus Cancor germano domino suo Ruodgango episcopo, archiepiscopo tradidisset uel confirmasset, et talem chartam nobis exinde protulit ad relegendum. Tunc ipse Heimricus ante nos taliter fuit professus, quod de hac causa, uel de ipso monasterio superius nominato in antea numquam tempore debeat calumniam generare, sed per festucam ante nos exinde dixit exitum. Tunc nos una cum fidelibus nostris, id est, Hagino, Rothlando, Wichingo, Frodegario comitibus: nec non et uassis nostris Theodorico, Berthaldo, Alburino, Frodberto, Gunthmaro taliter uisi fuimus indicauisse, ut de hac causa omni tempore ipse abbas habeat euindicatum atque elitigatum, et sit illis in postmodum ex hac re sublata causatio.



III. Carolus Magnus imperator possessiones et bona monasterii Laureshamensis confirmat .



Karolus gratia Dei rex Francorum et Longobardorum, ac patricius Romanorum. Notum sit omnibus fidelibus nostris tam presentibus, quam et futuris, qualiter ueniens Helmericus abba in presentiam nostram nobis innotuit, eo quod carte per diuersa loca ecclesie sancti Nazarii perdite fuissent et naufragate, et res eorum per diuersa loca habuissent, unde ad presens uestiti essent in regno nostro Deo propitio, et ubicumque ad presens uestiti fuissent. Nos pro eius petitione tale preceptum ei emisimus, atque predecessoribus suis, dum ipsa casa Dei uestita  fuit ad presens omnia et ex omnibus ex nostra auctoritate absque refragatione cuiuscunque quieto ordine, quicquid iuste et rationabiliter antea tenuerunt per dationes aut commutationes, ex nostra auctoritate habeant et defensare ualeant secundum legem, sicut per apertam cartam usque nunc auctoritas regum defensauit et denuo confirmauit. Et ut hec auctoritas firmior habeatur, uel per tempora melius conseruetur, de annulo nostro subter sigillauimus.

Signum Karoli gloriosissimi regis.

Giltbertus ad uicem Radonis recognoui.



Iu. [a 2Kb] Caroli Magni preceptum Weomado archiepiscopo Treuirensi traditum .



In nomine Domini Dei eterni et Saluatoris nostri Iesu Christi. Carolus diuina ordinante prouidentia rex Francorum. Si liberalitatis nostre munere locis Deo dicatis quiddam conferimus beneficii, et necessitates ecclesiasticas ad petitiones sacerdotum nostrorum releuamus iuuamine, atque regali tuemur munimine, id nobis et ad mortalem uitam transigendam, et eternam feliciter obtinendam, profuturum liquido credimus. Proinde nouerit omnium fidelium nostrorum tam presentium, quam et futurorum, sagacitas, quia uir uenerabilis Weomadus sancte Treuirensis ecclesie archiepiscopus obtulit obtutibus nostris preceptum domini et genitoris bone  memorie Pipini regis, in quo erat insertum, quod non solum idem genitor noster, uerum etiam predecessores eius, reges uidelicet Francorum, omnes res, quascunque boni et sancti uiri pro diuine contemplationis intuitu ad partem S. Petri Treuirensis ecclesie delegauerunt, suorumque authoritatibus  confirmauerunt, quatenus eorum regnum superno auxilio tueretur, et postmodum cum Christo Rege regum regnarent in celis. Pro rei uero firmitate idem prefatus presul postulauit celsitudinem nostram, ut paternum seu predecessorum regum morem sequentes, huiuscemodi nostre authoritatis preceptum ob amorem Dei et reuerentiam S. Petri, de eisdem rebus fieri iuberemus; cuius petitioni libenter assensum prebuimus, et hoc nostre autoritatis preceptum erga ipsam ecclesiam pro diuini cultus amore et anime nostre remedio fieri decreuimus, per quod precipimus atque iubemus, ut omnes res uel facultates ad ecclesiam S. Petri Treuerice urbis pertinentes; ut scilicet cellam S. Maximini, que est in territorio S. Petri principis apostolorum  constructa, et cellam S. Paulini, et S. Eucarii, et monasterium S. Marie, quod dominus Modoaldus pontifex eiusdem ecclesie in territorio S. Petri a fundamento construxit, quod uocatur Horrea, et ecclesiam S. Martini sitam in pago Meginense, et ceteras basilicas, castella, uicos, uillas, uineas, siluas, homines, uel quidquid Deo donante ad eandem augmentatur ecclesiam, circa Rhenum et Ligerim fluuium, omniaque in regno nostro consistentia, sub iure et potestate S. Petri Treuirensis ecclesie eiusque pontificis perpetualiter mancipata permaneant. Preterea pari modo statuimus, ut nullus ex publicis iudicibus, uel aliquis ex iudiciali potestate in monasteria, ecclesias, castella, uicos et agros, loca, seu reliquas possessiones predicte ecclesie, tam  ultra quam iuxta Rhenum uel Ligerim fluuium in pagis uel territoriis, que infra potestatem regni nostri memorata possidet ecclesia, uel que deinceps in iure ipsius sancti loci uoluerit diuina potestas augeri, ad causas audiendas, uel freda, aut tributa, aut coniectos aliquos exigendos, aut mansiones uel paratas faciendas, aut fideiussores tollendos, aut homines ipsius ecclesie distringendos, aut iniustas exactiones requirendas, uel telonium exigendum, nostris et futuris temporibus ingredi audeat, uel ea que supra memorata sunt, penitus exigere presumat; sed liceat memorato presuli, suisque successoribus, omnia prefata monasteria, uillas, uicos et castella, cum suis adiacentibus, in integrum perpetuo tempore pro remedio anime nostre seu parentum  nostrorum, ut in precepto piissimi genitoris nostri continetur, quieto ordine possidere, et nostro fideliter parere imperio. Ut hoc itaque nostre autoritatis preceptum pleniorem in Dei nomine obtineat uigorem, et a fidelibus sancte Dei Ecclesie, nostris uidelicet presentibus, et futuris temporibus, uerius  credatur, et diligentius a successoribus nostris conseruetur, manu propria firmauimus, et annuli nostri impressione signari iussimus.

Suauis ad uicem Ercanbaldi recognoui.

Data Kalend. Septembr. anno uI regnante Carolo piissimo rege, indict 9. Aristalio palatio, in Dei nomine amen.



u. [a 1Kb] Preceptum Caroli Magni regis quo Hamalum Saxonie oppidum cum suis attinentiis ecclesie Fuldensi donat .


Carolus gratia Dei Francorum et Langobardorum rex ac Romanorum patricius. Quicquid enim ob  amorem Dei et oportunitatem seruorum Dei, locis uenerabilibus concedimus, hoc nobis ad mercedis augmentum et stabilitatem regni nostri pertinere confidimus, quapropter compertum sit omnium fidelium nostrorum magnitudini qualiter donamus ad monasterium Fulta, quod est in honore beatorum apostolorum Petri et Pauli, in pago Graphelt constructum, ubi preciosum corpus Bonefacy martyris requiescit, quem uenerabilis Hurmio abba in regimine habere uidetur, quasdam res proprietatis nostre, id est Hamalo nuncupatum situm in pago Saxonie cum omni integritate sua, hoc est cum omnibus adiecentiis en conpertinentiis suis tam terris quam edificiis cultis et incultis, siluis, pratis  pascuis uiis et inuiis, aquis aquarumque decursibus, mancipiis utriusque sexus, animalibus et cum omnibus hominum substantiis mobilibus et immobilibus. Donamus et contradimus atque in perpetuum donatum esse uolumus et nostre auctoritatis precepto confirmamus eandem nostre proprietatis rem ad predictum Fultense monasterium, in honore sancti Saluatoris et sanctissimi Bonifacii martyris in perpetuam proprietatem, ad utilitatem monasterii et uenerabilium fratrum Deo ibidem deuote seruientium. Propterea etiam nostre preceptionis et auctoritatis cartam inde conscribi fecimus, per quam decernimus et in perpetuum ab hac die decretum esse uolumus ut prefato loco et omnibus sibi attinentibus nullus hominum aliquam iniuriam  seu uiolentiam irrogare presumat, sed abbas prefati monasterii suique successores ac fratres sub eis regulariter degentes predictas res de nostra proprietate in suam ditionem transigant, possideant et excolant, et ad suam utilitatem qualicunque modo uelint redigant, ut eo magis delectet nos in eorum orationibus Deo commendare frequentius, et ut hec nostre donationis et confirmationis auctoritas in futuris temporibus firmior habeatur et a cunctis fidelibus diligentius obseruetur; hanc cartam inde  conscribi et anuli nostri impressione iussimus insignari.



uI. Preceptum Caroli Magni regis quo ecclesie Fuldensi [a 1Kb] donat monasterium Holzkirichen .


Carolus gratia Dei rex Francorum et Longobardorum ac patricius Romanorum. Quicquid enim ad loca sanctorum uenerabilium congruentor ob amorem Dei concedimus uel confirmamus, hoc nobis ad mercedem uel stabilitatem regni nostri prouenire confidimus, ideoque notum sit omnium fidelium nostrorum magnitudini qualiter nos propter nomen Domini et anime salutem donamus donatumque in perpetuum esse uolumus ad monasterium sancti  Bonifacii quod est constructum in pago Graffelt super fluuium Fulta ubi preciosus domnus Bonefacius martyr corpore requiescit et uir uenerabilis Hurmio abba turbe monachorum preesse uidetur, hoc est, monasteriolum cognominatum Holzkiricha in pago uualdassin super fluuium Albstat, quod Troandus a nouo fundamine iure proprietatis sue uisus fuit edificasse in honore gloriosissime uirginis nec non et aliorum sanctorum martyrum et res proprietatis sue ad ipsum locum uisus fuit delegasse et in postmodum manu potestatiua ipsum monasteriolum cum omni integritate, appendiciis uel adiacenciis quicquid ipse uel alii homines ad predictum monasteriolum delegauerunt nobis tradidit uel in omnibus confirmauit, id est, terris, domibus,  edificiis, mancipiis, uineis, siluis, campis, pratis, pascuis, aquis aquarumue decursibus, mobilibus et immobilibus, pecuniis, presidiis, farinariis, adiacenciis, appendiciis, quicquid dici aut nominari potest totum et integrum, sicut diximus, quod prefatus Troandus nobis tradidit, partibus sancti Bonifacii donauimus tradidimus, atque in omnibus concessum esse uolumus ea ratione ut ab hac die ecclesia sancti Bonifacii uel rectores illius ipsum monasteriolum cum omni integritate habeant, teneant atque possideant pro opportunitate ecclesie libero perfruantur arbitrio qualiter nostris et futuris temporibus ad ipsum sanctum locum proficiat in augmentum, et ut melius ipsam congregationem delectet pro nobis uxore etiam et prole nostra Domini misericordiam attentius  exorare, et ut hec auctoritas firmior habeatur uel per tempora melius conseruetur, manu propria subter eam firmauimus et de anolo nostro sigillari iussimus.

Signum Caroli gloriosissimi regis.

Rado ad uicem Hitterii recognoui et subscripsi.

Dat. in mense Nouembrio anno octauo regni nostri. Actum Dura palacio publico feliciter. Amen.



uII. Immunitas monasterio Prumiensi concessa a Carolo Magno .



Carolus gratia Dei Francorum rex et Longobardorum, ac patricius Romanorum, etc. Omnibus episcopis, abbatibus, ducibus, comitibus, domesticis, uicariis, centenariis, uel omnes missos nostros discurrentes. Maximum augere credimus regni nostri munimentum, si beneficia opportuna [ad] loca sanctorum uel ecclesiarum beneuola deliberatione concedimus, ac, Domino protegente, feliciter perdurare confidimus. Igitur nouerit solertia uestra, qualiter nos ad monasterium, quod dicitur Prumia, quod bone memorie dominus et genitor noster Pipinus quondam rex  in honore S. Saluatoris a nouo construxit opere, ubi Assuerus abba preesse uidetur, tale beneficium pro eterna remuneratione uisi fuimus ibidem indulsisse, et uillas ipsius sancti loci, quas moderno tempore, aut nostro, aut cuiuslibet munere habere uidetur, uel quas deinceps in iure ipsius monasterii, eiusque rectoribus uoluerit diua pietas amplificare, nullus iudex publicus absque iussione nostra, uel heredum nostrorum ad causas audiendo, aut [a 1Kb] freda undique exigendo, nec [b 1Kb] fideiussores tollendo, nec [c 1Kb] scaras, uel [d 1Kb] mansionaticos, seu [e 1Kb] coniectos, tam [f 1Kb] de carrigio, quamque [g 1Kb] de parafredos, iudiciaria potestas quoque tempore non presumat ingredere; sed hoc ad ipsum monasterium, eiusque rectoribus concessimus,  ut sub emunitatis nomine, uel defensione nostra, seu heredum nostrorum debeant quieti residere. Similiter concessimus ad eumdem sanctum locum, ut homines, qui super terram ipsius monasterii tam, [h 1Kb] Franci, quam et ecclesiastici, commanere uideantur, ut nullum [i 1Kb] heribannum, uel bannum soluere non debeant: sed pro mercedis nostre augmento ad ipsum sanctum locum sit concessum, atque  indultum. Statuentes ergo iubemus, ut neque uos, neque iuniores, successoresque uestri, neque ulla publica iudicia, aut potestas ullo unquam tempore in uillis ubicunque in regna nostra ipsius monasterii Prumiensis, aut regia, aut priuatorum largitate conlatas, aut que in antea fuerunt, Christo propitio, conlaturas, ad audiendas altercationes ingredere, aut freda de quaslibet causas exigere, nec mansiones, aut paratas, uel fideiussores tollendo, nec scaras, uel coniectos tam de carrigio, quamque qui sunt infra agros, uel fines, seu super terram predicti monasterii commanentes, fiscos, aut freda, aut undecunque potuerat sperare ex nostra indulgentia, pro futura salute in luminaribus ipsius suprascripti monasterii per manus agentium eorum proficiat in  perpetuum. Et quod nos propter nomen Domini, et anime nostre remedium, seu nostra subsequenti progenie, plena deuotione ad ipsum monasterium in honore sancti Saluatoris indulsimus, nec regalis sublimitas, nec cuiuslibet iudicum seua cupiditas refragare temptetur. Et ut hec authoritas tam presentibus, quam futuris temporibus inuiolata, Deo adiutore, permaneat, manus nostre subscriptionibus infra roborare decreuimus, atque de annulo nostro sigillare iussimus.

Signum domini gloriosissimi Caroli regis +.

Datum in mense Nouembris anno octauo, secundo regni nostri.

Actum Theodonis uilla publica, in Dei nomine feliciter amen [i 1Kb] .



uIII. Aliud priuilegium a Carolo Magno concessum abbatie Prumiensi .



Karolus gratia Dei rex Francorum et Longobardorum, nec non et patricius Romanorum. Omnibus episcopis, abbatibus, ducibus, comitibus, uicariis, centenariis, uel reliquis fidelibus nostris tam presentibus,  quam futuris, notum sit, qualiter dominus, et genitor noster bone memorie Pippinus quondam rex monasterium, quod uocatur Prumia, in honore sancti Saluatoris a nouo fundamine uisus sit edificare, et res fiscalis ac proprietatis ad ipsum sanctum locum uisus fuit delegasse et in omnibus confirmasse, ubi uenerabilem uirum Assuerum abbatem una cum monachorum turma, rectorem preesse constituit, et secundum ordinem sanctum illud locum gubernare precepit, unde predictus abba, et monachi in ipso cenobio consistentes, clementie regni nostri petierunt, ut ipsi homines, quem dominus, et genitor noster bone memorie Pippinus quondam rex ad ipsum monasterium concessit, uel delegauit, in ipsa tenore, et consuetudine, sicut antea fuerunt, et ceteri [a 1Kb] fiscalini  sunt nostri, absque alicuius contradictione ad iam dicto loco debeant permanere, tam de causas eorum in responsis, quamque aliam, legem uel consuetudinem, sicut reliqui infra regna nostra habuerint fiscalini, et antea in unumquemque pago habuerunt consuetudinem.

Cuius nos propter nomen Domini et anime nostre remedium, eorum petitionibus nequiuimus denegare, sed in omnibus prestitisse, et confirmasse cognoscite. Precipientes ergo iubemus, atque precipimus, ut nullus quislibet de fidelibus nostris, neque de iudiciaria potestate, qui iam fata casa Dei uel rectores eius, nec homines ad ipsum sanctum locum deseruientes, quem Dominus ac genitor noster ibi concessit, de hac re inquietare, nec calumniam generare  nullatenus presumatis, nisi, ut diximus, nostris, et futuris temporibus, sicut antequam dominus ac genitor noster eos ad superscripta casa Dei delegasset, partibus suis deseruierunt.

Ita simili modo ad eundem sanctum locum in ea tenore deseruire debeant, tam in responsis dando, quamque et reliquam legem, ac consuetudinem, sicut ceteri fiscalini habere uidentur.

Et ut hec preceptio firmior habeatur, ac per tempora melius conseruetur, manu propria subter firmauimus, et annulo nostro sigillare iussimus.

Signum Caroli gloriosissimi regis.

Data mense Nouembris [b 1Kb] anno uIII et uI regni nostri.

Actum Theodonis uilla publice, in Dei nomine feliciter,  amen.



IX. Carolus Magnus monasterio Lauresh, priuilegium libertatis concedit una cum libera abbatis electione .


Karolus Dei gratia rex Francorum uir illuster, omnibus  episcopis, abbatibus, comitibus, uestrisque iunioribus, atque missis nostris discurrentibus; Quicquid pro oportunitate Ecclesiarum uel quiete seruorum Dei erexerimus, hoc nobis procul dubio Domino adiuuante ad eternam beatitudinem proficere confidimus. Igitur dum uestre solertie notum est, qualiter bone recordationis domnus Ruotgangus archiepiscopus [episcopus] in monasterio quod uocatur Lauresham, quod ei per traditionem Williswinde et Cancrini obuenerat, monachorum turmam non modicam propter seruitium omnipotentis Dei coadunauit: ubi ob integram deuotionem sanctum corpus beatissimi Nazarii recondidit, supra quod etiam Gundelandum monasterii abbatem atque heredem in eodem sancto loco post se uisus est reliquisse. Sed postea  dum prefatus Gundelandus abbas cerneret ipsius sancti loci imminere periculum, atque uereretur, ne desolatio propter intentionem iniquorum hominum et ipsis monachis fieret, ad nostram uisus est accessisse presentiam, qui et ipsum monasterium in manu nostra tradidit, etiam et secum omnem congregationem suam in mundeburdem et defensionem nostram plenius commendauit: quem nos gratulanti animo tam propter mercedis augmentum quam et pro eodem grege saluando uisi fuimus percepisse. Petiit etiam memoratus abbas suique monachi talem a nobis auctoritatem, ut quotiescumque abbatem iam dicti monasterii ex hoc contigerit seculo migrare ad Dominum, inter se quem dignum honoris huius inuenerint unanimiter ex semetipsis  eligere deberent. Quorum petitione ob amorem Dei et nostre mercedis cumulum nequiuimus denegare: sed ita prestitisse uel in omnibus confirmasse cognoscite. Precipientes enim iubemus, quia cognoscimus quod ipsa congregatio sub recto ordine uiuere, et in regula S. Benedicti conuersari desiderat, ut nostro quidem permisso semper super se ex ipsa congregatione, qui Deo acceptabilis sit, eligere ualeant abbatem, quatenus inter ipsum gregem, quia boni ibidem congregati in unum prestare, ne quis ex aduerso eum diripiendum adueniat, sed de proprio semper gaudere patrono ualeant: quia nolumus ut per aliquam occasionem ipsi monachi, quos domnus Ruodgangus etiam et Gundelandus ad opus Dei  exercendum congregauerunt, ullo unquam tempore exinde alienati aut dispersi, nec ipsi nec successores eorum esse debeant: sed sicut in testamento illius donationis, quam per Williswindam et Cancrinum adepti sunt, continetur, ita in omnibus circa ipsam congregationem sit conseruatum, ut ualeant regulam S. Benedicti perpetualiter sicut ordo edocet, et corporis  fragilitas permittit, custodire, et sub nostra  mundeburde uel defensione in ipso monasterio quiete uiuere uel residere. Propterea hanc preceptionem nostram eis dedimus per quam omnino iubemus, ut nullus quislibet de episcoporum personis, in cuius parochia ipsum monasterium fundatum esse cernitur, aut de ceteris hominibus quis iam dictum Gundelandum abbatem uel monachus ex ipso monasterio et homines, qui ad eos iuste et rationabiliter spectare uidentur, inquietare aut contingere, uel contra rationis ordinem facere presumat, sed semper ualeant sub nostra defensione, seu sub heredibus nostris omni tempore  quieti residere, et ea que illis propter nomen Domini concessimus, hene semper in omnibus perfrui:  quatenus delectet abbatem uel monachos ex ipso monasterio pro nobis et nostra subsequente progenie seu gente Francorum, Domini misericordiam attentius deprecari. Et ut hec auctoritas firmior habeatur, uel per tempora melius seruetur, manu propria subter firmauimus, et de annulo nostro sigillari iussimus.

Signum Karoli gloriosissimi regis.

Witigowo recognoui.



X. Preceptum Caroli Magni, quo ecclesie fuldensi Hamalumburc cum attinentiis donat .


Carolus gratia Dei rex Francorum et Longobardorum  ac patricius Romanorum, quicquid enim ob amore Domini et oportunitate seruorum Dei, locis uenerabilibus concedimus, hoc nobis ad mercedis augmentum uel stabilitatem regni nostri pertinere confidimus: quapropter conpertum sit omnium fidelium nostrorum magnitudini, qualiter donamus ad monasterium Fulta, quod est in honore beatorum Petri et Pauli in Pago Grapfett constructum, ubi preciosum corpus Bonifatii martyris requiescit, quam uir uenerabilis Sturmio abba in regimine habere uidetur, id sunt res proprietatis nostre Hamalumburc situm in pago Salecgauio super fluuio Sala, cum omne integritate uel adiecencys seu appendicys suis Achynebach, Thinpersbach, Itarital, hoc est quantumcumque in superius nominata loca habere uidemini, id  est tam terris, domibus, edificiis, acolabus, mancipiis, uineis, siluis, campis, pratis, pascuis, aquis  aquarumue decursibus, mobilibus et immobilibus, omnia et ex omnibus ad prefatum sanctum locum tradidimus perpetualiter ad possidendum, propterea hanc preceptionem auctoritatis nostre conscribere iussimus, ut ab hac die tam memoratus Sturmio abbas, quamque sui successoris qui fuerint rectoris eiusdem sancti loci, predictis rebus ad opus iam dicte ecclesie habeant teneant atque possideant et quicquid exinde ad profectum ipsius sancti loci facere elegerint liberum perfruantur arbitrium, et nullus quislibet de iudiciaria potestate aut qualibet persona predicto Sturmioni abbati, neque auctoribus aut successoribusque suis de memoratis rebus inquietionem uel calumniam generare quoque tempore non presumat, sed per nostrum preceptum,  iure hoc ualeant possidere firmissimum, quatenus melius delectet ipsa congregationem pro nobis uel stabilitate regni nostri etiam uxore et prolis Domini misericordiam iugiter exorare, et ut hec auctoritas firmior sit manus nostre signaculis subter eam decreuimus roborare et de anolo nostro iussimus sigillare.

Signum Caroli gloriosissimi regis.

uuigbaldus ad uicem Radonis.

Data septimo Idus Ianuar., anno nono et tertio regni. Actum Haristallio palatio publico, in Dei nomine feliciter [a 1Kb] .



XI. [b 1Kb] Traditio Caroli Magni de Lisiduna Ultraiectino monasterio .



Karolus Dei gratia rex Francorum et Longobardorum, ac patricius Romanorum. Si enim ex his que diuina pietas nobis largiri dignita est, locis uenerabilibus concedimus: hoc nobis ad eternam beatitudinem procul dubio pertinere confidimus. Ideo compertum sit omni fidelium nostrorum magnitudini, qualiter donamus ad basilicam S. Martini, que est constructa in Traiecto ueteri subtus Dorestado, ubi uenerabilis uir Albricus presbyter atque electus rector preesse uidetur, hoc est, uillam nostram nuncupante Lisiduna, in pago qui uocatur Flehite, super alueum Hemi, cum omni integritate uel adiacentiis seu appenditiis suis, id est, cum terris, mansis, domibus, edificiis, mancipiis, syluis, campis, pratis, pascuis,  aquis aquarumue decursibus, mobilibus et immobilibus, omnia et ex omnibus quantumcumque Wiggerus  comes ibidem per nostrum beneficium tenuit etiam et forestas illas, quarum uocabula sunt, Hengestschate, Tornhese, Mokoroth, Widock, que sunt de ambabus partibus Hemi. Similiter donamus ad basilicam S. Martini ecclesiam que est super Dorestad constructa, et uocatur [a 1Kb] Ubkirica, de omnique parte centum perticas terre, ut omni tempore predicta basilica spacium terre centum perticas habere debeat, et cum ea [b 1Kb] ripaticum illum super Lekiam et [c 1Kb] insulam illam prope ipsam ecclesiam ad partem orientalem inter Rhenum et Lekiam. Hec uero omnia tradimus a die presenti ad iam prefata sancta loca perpetualiter possidendum. [d 1Kb] Ideo hanc preceptionem authoritatis nostre scribere iussimus, ut ab hac die iam memoratus Albricus presbyter  siue successores, qui fuerint rectores eiusdem sancti loci, predicta loca ad opus iam dicte basilice habeant, teneant, gubernent, regant, atque disponant, et quicquid exinde ad profectum ipsius sancti loci facere elegerint, libero perfruantur arbitrio. Et nullus quislibet de iudiciaria potestate, aut quelibet persona predicto Albrico presbytero, neque successoribus suis de iam dictis rebus inquietare aut contra rationis ordinem, uel calumniam generare quoquo tempore presumant, sed per nostrum largitatis preceptum predicta basilica iure ualeat obtinere firmissimo. Et ut hec authoritas firmior habeatur, uel diuturnis temporibus conseruetur, manu propria subter eam decreuimus roborare, et de annulo nostro iussimus sigillari.

 Signum Karoli gloriosissimi regis.

Data uII idus Iunii, anno nono eiusdem gloriosissimi regis.

Actum Numaga palatio publico, in Dei nomine feliciter.



XII. Caroli Magni priuilegium pro immunitate monasterii Laureshamensis .


Carolus Dei gratia rex Francorum, uir illuster, omnibus fidelibus nostris tam presentibus quam et futuris. Cum recta petitio sacerdotum pro oportunitatibus locorum sanctorum pertinens ad aures clementie  nostre processerit, talem decet esse ob auditam uel effectu in Dei nomine mancipatam, unde eterni retributoris ueniam mereamur adipisci, et eos delectet pro stabilitate regni nostri iugiter exorare, uel in omni parte erga nostrum fideliter assistere. Igitur cognoscat magnitudo seu utilitas uestra  quod nos ad monasterium quod dicitur Laurescham, quod est constructum in honore beatorum apostolorum Petri et Pauli uel ceterorum sanctorum, et ubi pretiosus domnus et sanctus preclarus martyr Nazarius in corpore requiescit, et in uirtute fulgescit, et uenerabilis uir Gundelandus abba una cum norma monachorum preesse uidetur, infra pagum Rhenensem, super fluuium Wisgoz, integram immunitatem eius merito compellente plena et integra gratia pro mercedis nostre augmento, uel pro eius quiete aut successorum uisi fuimus concessisse. Quapropter hoc preceptum specialibus decernimus ordinandum, quod in perpetuum uolumus esse mansurum, ut neque uos, neque iuniores seu successores uestri nec quislibet de iudiciaria potestate accinctus, in curtis uel  uillis ipsius monasterii aut ecclesie sue aspicientes in quibuslibet pagis atque territoriis tam quod presenti tempore uidetur possidere uel dominicare, quam quod adhuc ex munere regum seu reginarum, seu quod pro collata populi, uel de comparato, uel de quolibet attractu augmentare uel inmeliorare seu attrahere potuerint, ad causas audiendum, uel freda undique exactandum, nec fideiussores tollendum, nec mansiones aut paratas faciendum, nec ad homines suos tam ingenuos quam seruientes seu accolas ipsius monasterii distringentum, nec ullas redhibitiones publicas requirendum nec exactandum quod ad partem fisci nostri exinde redhibetur, penitus ingredi iudiciaria potestas, aut missi nostri discurrentes non presumant. Sed omnes uillas suas sub  immunitatis nomine cum omnibus fredis aut coniectas seu publicas redhibitiones concessas, omnia  tam ipse abbas quam et successores sui in Dei nomine ualeant possidere uel dominari: ut nullus quislibet de fidelibus nostris tam presentibus quam et futuris, hoc quod nos pro nostra mercede uel pro stabilitate  regni Francorum ad ipsam casam Dei indulsimus ullo unquam tempore, uel quolibet ingenio irrumpere uideatur, sed  nostris et futuris temporibus absque ulla contrarietate partibus predicti monasterii uolumus in omnibus esse conseruatum atque indultum. Et ut hec auctoritas firmior habeatur, ad per tempora melius conseruetur, manu propria subter decreuimus roborare,  et de annulo nostro sigillari precepimus.

Signum Caroli gloriosissimi regis. Rado ad uicem Riutberti recognoui.

Datum in mense Maio anno quarto regni nostri.

Actum Theodone uilla, palatio publico feliciter.



XIII. Caroli Magni priuilegium quo monachos sancti Maximini in suam defensionem recipit, et eis liberam abbatis electionem largitur .



In nomine Patris, et Filii, et Spiritus sancti. Notum sit omnibus in Christum fideliter credentibus, regibus, episcopis, ducibus, quod ego Carolus gratia Dei rex Francorum, Longobardorum, ac patricius Romanorum, pro remedio anime mee atque stabilitate regni nostri, sanctorum monasteria sub meo regimine constituta taliter uolo per successiones temporum manere illesa, qualiter per antecessoris mei priuilegia inueni esse firmata. Proinde quia abbatiam sancti Maximini in [a 1Kb] priuilegio mei genitoris  Pipini sub ipsius mundiburdio constitutam repperi, ego quoque delibero testamentum facere, per quod ipse locus, atque monachi ibi conuersantes, sub nostra defensione cum quiete ualeant uiuere, et orationi uacare. Quapropter uerinolfo abbati de eodem monasterio supradicti confessoris Christi, quod est constructum in suburbio Treuiris, atque dedicatum in honore sancti Ioannis apostoli et euangeliste, monachisque in eodem loco Christo famulantibus regali auctoritate seu potestate concedimus, ut habeant in secula post nos futura liberam potestatem  eligendi abbatem inter ipsos monachos; si autem ibi non potest inueniri, eligant sibi ubicunque uoluerint. Insuper nostra preceptione constituimus, atque inconuulse firmamus, ut nullus regum nobis succedentium, uel alia persona aliqua contra eundem locum uel monachos in tota abbatia ullam potestatem exercere presumat, nec telonium usquam a nauibus eorum exigat, seu placitum teneat sine iussione et petitione abbatis, sed secure et cum pace maneat locus ille sub nostrorum mundiburdio. Ut istius charte auctoritas firmior per tempora habeatur, nostre manus signaculis eam affirmare decreuimus, et [b 4Kb] annulo nostro firmare iussimus.

Signum gloriosissimi regis. Rado relegi.

Data [In autogr. Acta] mense Augusto, [c 1Kb] anno XL  regni nostri.

Acta Patresbronna fisco nostro, super ipsa [Mab. Lipsa].



XIu. Preceptum Caroli Magni quo donat ecclesie Fuldensi quicquid Otkarius uassalus regis in beneficium habuit .


Carolus rex Francorum et Langobardorum ac patricius Romanorum. Quidquid enim ad loca uenerabilia sanctorum propter nomen Domini concedimus uel concedendo firmamus hoc nobis ad salutem et  profectum anime atque ad stabilitatem regni nostri pertinere confidimus, igitur notum sit omnium fidelium nostrorum magnitudini, qualiter nos propter nomen Domini et anime nostre salutem donamus atque contradimus ad Fultense monasterium ubi pretiosissimus Christi martyr Bonifacius corporaliter requiescit et uir uenerabilis Surmio abba turme monachorum preesse uidetur donatumque in perpetuum esse uolumus quasdam res proprietatis nostre, hoc est in pago Wormacense, quidquid fidelis noster Otkarius per nostrum beneficium uisus est habuisse, hoc est in Mogontia ciuitate mansos XXu, et mancipia LXuI et XuI, lidos et uineas ad ipsa beneficia pertinentes similiter uero in alio loco infra Renum in loco qui dicitur Lubringouua, in tertio  uero loco qui dicitur Nuuenheim quidquid ibidem predictus Ottokart habuit tam terris, agris quam uineis et hortis cultis et incultis; in quarto uero loco uidelicet in Gunzinheim sicut ibidem predictus fidelis noster uisus est habuisse et super fluuium Noraha pratum unum. Hec ergo omnia supra memorata ad sanctum Fultense monasterium in honore sancti Bonifacii martiris donamus atque contradimus et in perpetuum indultum esse uolumus ut ibidem Domino annuente nostris et futuris temporibus, fratribus Deo seruientibus proficiat in aucmentis, quatenus delectet ipsam congregationem pro nobis uxoreque nostra ac prole Dei misericordiam attentius exorare, et ut hec traditio firmior habeatur et per futura tempora melius conseruetur, hanc nostre  preceptionis et auctoritatis cartam inde conscribi iussimus et anuli nostri impressione insignari.

Signum Caroli gloriosissimi regis. [a 1Kb] Egilbertus cancellarius recognoui.

Data Id. Nouemb.



Xu. Preceptum Caroli Magni regis quo ecclesie Fuldensi donat campum dictum Hunefeld .


Carolus gratia Dei rex Francorum et Langobardorum ac patricius Romanorum. Quidquid enim locis uenerabilibus ob amore Domini et opportunitate seruorum Dei beniuola deliberatione concedimus hoc nobis procul dubio ad eternam beatitudinem  uel remedium anime nostre pertinere confidimus: igitur compertum sit omnium fidelium nostrorum magnitudini qualiter donamus ad monasterium sancti Saluatoris, quod est constructum infra uasta Bochonia super fluuium Fulda ubi corpus sancti  Bonifacii quiescit humatum et uir uenerabilis Baouuulfus in regimine habere uidetur. Campo qui dicitur Unofeld cum siluis suis tradimus perpetualiter ad possedendum: propterea hanc auctoritatem nostram conscribere iussimus, per quam specialiter decernimus ordinandum ut nullus quislibet de fidelibus aut successoribus nostris predicto Baouulfo abbate uel successoribus suis de iam dicto loco inquietare, aut contra rationes ordinare uel calomniam generare non presumat, sed nostris futuris temporibus ad ipsa casa Dei perpetualiter proficiat in augmentis, et ut hac auctoritas firmior sit manu nostra subter firmauimus et de anolo nostro sigillare iussimus

[b 1Kb] Signum Caroli gloriosissimi regis. Widolaicus ad  uicem Radonis recognoui.

Data in mense Decembri, anno quarto decimo et octauo regni nostri.

Actum Carisiago palatio.



XuI. Caroli Magni donatio uariorum prediorum facta abbatie Prumiensi .
.

Carolus gratia Dei rex Francorum et Longobardorum et patricius Romanorum. Quidquid enim locis sanctorum uenerabilium ob amorem Domini, uel opportunitate seruorum Dei, beneuola deliberatione cedimus, uel condonamus, hoc nobis ad mercedis augmentum, uel stabilitatem regni nostri in  Dei nomine pertinere confidimus.

Igitur notum sit omnium fidelium nostrorum magnitudini, presentium scilicet et futurorum, qualiter nos pro diuino intuitu, et eterna remuneratione donamus ad monasterium Domini et Saluatoris nostri Iesu Christi, quod bona memoria domnus ac genitor noster Pipinus quondam rex, nec non domna, ac genetrix nostra Berterada regina nouo opere a fundamentis, pro futura salute, in loco, qui dicitur Prumia, uisi sunt construxisse, ubi preest uir uenerabilis Asoarius abba, donatumque ad eadem sanctum locum in perpetuum esse uolumus res aliquas proprietatis nostre, [c 1Kb] in pago nuncupante Longonahe, et in pago, qui dicitur Heinrichi, et in Angrisgowe, quas antedictus abba, et Ahardus missi nostri iusto  tramite secundum legem in causa nostra, super hominem aliquem nomine Alpadum acquisissent, [d 1Kb] per loca denominata Nasonge, in Squalbach, et Haonstat, in Caldenbach, et in Boumhaim, atque in Taberne, nec non in Heringe, siue Aendriche, et  uillare, seu in Theodissa, uel in Abothisscheid, atque Larheim; et super Hrenum [Rhenum] portionem, sicut suprascripti missi nostri recto ordine super iam dictum Alpadum ad opus nostrum uisi sunt euindicasse, tam terris, domibus, edificiis, accolabus, mancipiis, uineis, campis, siluis, pratis, pascuis, aquis, aquarumue decursibus, mobile, et immobile totum, et ad integrum, ad prefatum monasterium in eleemosyna nostra iure firmissimo perpetuis temporibus ad possidendum concessimus. Quapropter per presentem auctoritatem nostram decernimus, ac iubemus, quod perpetualiter mansurum esse uolumus, ut memoratus uir uenerabilis Asoarius abba suique successores, qui fuerint per tempora rectores monasterii sancti Saluatoris, suprascriptis  rebus cum omni integritate, sicut supra memorauimus, ad partem ipsius sancti loci nostris, Deo haospice, futurisque temporibus teneant, atque possideant; et nullus quislibet de fidelibus, aut successoribus regni nostri, agentes ipsius monasterii, de prescriptis rebus aliquam calumniam generare, aut diminorationem facere ullo unquam tempore presumatur: sed ut melius delectet ipsos seruos Dei, qui ibidem Deo famulare uidentur, pro nobis, exorisque, ac liberis, seu pro stabilitate regni nostri attentius Domini misericordiam exorare: hoc quod nostro largitionis munere pro eterna retributione ad sepedictum monasterium Domini Saluatoris indulsimus per hoc nostre serenitatis preceptum atque confirmationis donum, Christo propitio, in luminaribus  ipsius ecclesie, seu stipendia seruorum Dei, perpetuis temporibus proficiat in augmentis.

Et ut hec auctoritas firmior habeatur, uel per tempora, Domino auxiliante, melius conseruetur, manu propria subterfirmauimus, et de anulo nostro sigillari iussimus. Et quod supra intimare debueramus, omnem legem, et compositionem, quam predictus Alpad pro ipsis rebus soluere debuit, ad ipsum sanctum locum perdonauimus.

Signum Caroli gloriosi regis. Ercambolt ad uicem Radonis recognouit.

Data u idus Iunii, anno XXII et XuII regni nostri.

Actum Mogontia ciuitate, in Dei nomine feliciter. Amen.



XuII. Priuilegium Caroli Magni, pro monasterio Cremifanensi .



Carolus Dei gratia rex Francorum et Langobardorum, et patricius Romanorum. Si petitionibus sacerdotum uel seruorum Dei, in quo nostris auribus fuerint prolate, libenter obaudimus, et eas in Dei nomine ad effectum perducimus, regiam consuetudinem exercemus, et hoc nobis ad mercedem uel stabilitatem regni nostri pertinere confidimus. Igitur notum sit omnibus fidelibus nostris, presentibus et futuris, qualiter uir uenerabilis Fater abbas clementie regni nostri suggessit, eo quod Thassilo dudum Waioariorum dux monasterium in honore sancti  Saluatoris infra waldam nostram, in loco qui dicitur Chremifa, in pago nuncupato Traungeu, nouo opere construere fecisset, atque per chartulam donationis loca aliqua ad ipsum sanctum locum concessisset in supradicto pago, uel infra memoratam waldam, id est Sulzpach, et Syppach, Liubilinpach, et quidquid inter duo flumina, que uocatur Ipfe, esse cernitur; nec non decaniam unam de illis sclauis, super quos fuerunt actores Taliub et Sparuna, nec non secus fluuium qui dicitur Todicha, triginta sclauos, et territorium, sicut ad supradictam decaniam pertinet, ueluti Physso coniurauit, et Arno episcopus, seu Fater abbas simul cum Hleodro comite et Chuniberto iudice circuierunt, insuper etiam terram illam ad Todicham et Sirnicham, quam illi slaui sine licentia  Thassilonis ducis stirpauerunt. Similiter et in alio loco, qui dicitur Eporestal, terram illam, que simili modo absque licentia Thassilonis fuit stirpata, quam circuierunt eius missi Saluhho, et Wanilo, et Gerbertus. Homines tamen in ipso Eporestal supra ipsam terram commanentes, si uoluerint iam fatam terram tenere ad seruiendum commemorate case Dei, teneant; si uero uoluerint, liberi discedant. Dedit etiam ad Petenpach de illa fontana usque ad fluuium qui dicitur Albina, sicut ille Thassilo consignauit, et inde usque ad Alpes, ubi eis pasturam concesserat: similiter et uillam nuncupatam Alinchofa, cum integritate una cum appendiciis uel adiacentiis suis, et ad Albarch capellam in honore sancti Martini constructam, cum rebus illuc pertinentibus, et ad Sulzpach  aliam ecclesiam cum omnibus ad eam pertinentibus, et ad Nordfilusa tertiam ecclesiam cum rebus ad eam pertinentibus in Tonahgae. In suprascripto uero pago Drungae in loco qui nuncupatur Aschaha uineas duas, cum uiniatoribus duobus, et in alio loco qui dicitur Raotola, uineas tres cum tribus uiniatoribus, nec non piscatores duos, et insuper alios homines duos, qui apes prouident, et fabros sex. Hec omnia suprascripta asserit se prefatus Fater abbas ad partem antedicti monasterii quieto ordine tenere, et possidere, sed quia iam predicti Thassilonis traditio firma, et stabilis minime poterat permanere, idcirco petiit a serenitate nostra, ut denuo in nostra eleemosyna per nostram auctoritatem plenius hoc circa ipsum sanctum locum cedere, atque confirmare deberemus,  sicuti et fecimus. Precipientes ergo iubemus, ut inspecta ipsa traditione Tassilonis, sicut per eam declaratur, ita deinceps ualeat sepedictus Fater abbas suique successores, qui fuerint rectores ipsius monasterii sancti Saluatoris, per hoc nostre serenitatis preceptum, atque confirmationis donum cum omni integritate absque ullius impedimento, quieto tramite tenere et possidere, quatenus nostris siue futuris temporibus, pro mercedis nostre augmento ad ipsam casam Dei perenniter proficiant in augmentis. Et ut hec auctoritas firmior habeatur, uel per tempora Christo propitio melius conseruetur, manu propria subter firmauimus, et de annulo nostro sigillari iussimus. Signum Caroli gloriosissimi regis.

 Data III Non. Ianuarii, indictione XIu, anno 23 regni domini Caroli serenissimi regis.

Actum Wormatie, in Dei nomine feliciter. Amen.



XuIII. Diploma Caroli Magni quo donationem abbatie Epternacensi a germano suo Karolomanno factam confirmat .


Carolus gratia Dei rex Francorum et Longobardorum, ac patricius Romanorum. Quidquid enim locis sanctorum uenerabilium ob amorem Domini cedimus uel confirmamus, hoc nobis ad mercedem uel retributionem eternam pertinere confidimus.

Idcirco notum sit omnibus fidelibus nostris, presentibus scilicet, et futuris, qualiter uir uenerabilis  [a 1Kb] Berneradus sancte Senonensis ecclesie archiepiscopus, qui est rector monasterii, ubi sanctus Willibrordus corpore requiescit, quod est situm in loco Epternaco, clementie regni nostri innotuit, eo quod bone memorie Karolomannus quondam germanus noster, pro mercedis sue augmento, uillas aliquas in pago Bedense, in loco nuncupante Droise [Dreyls] super fluuium Salmana, et [b 1Kb] Officinas super Lisera, una cum terris, domibus, edificiis, accolabus, mancipiis, uineis, syluis, campis, pratis, pascuis, aquis, aquarumue decursibus totum, et ad integrum, quidquid ad ipsa loca legibus pertinere uidetur, ad predictum monasterium uisus fuit condonare; sed negligentia eueniente, nequaquam cartula concessionis ipsius germani nostri exinde accepta fuisset. Unde  asserit iam dictus Berneradus archiepiscopus ipsas res quieto ordine ad partes iam dicti monasterii tenere: sed pro rei totius firmitate, petiit a celsitudine nostra, ut hoc nos denuo in eleemosyna nostra, et iam dicti germani nostri per nostram auctoritatem erga ipsum sanctum locum concedere atque confirmare deberemus.

Cuius petitionem pro diuino intuitu et reuerentia ipsius sancti loci nolumus denegare, sed in omnibus pro mercedis nostre augmento, hoc concessisse atque confirmasse cognoscite. Quapropter per presens decreuimus, atque iubemus preceptum, ut nullus quislibet de fidelibus nostris, neque ex iudiciaria potestate ullo unquam tempore ante memorato Bernerado  archiepiscopo, neque successoribus, qui fuerint rectores monasterii sancti Willibrordi, de iam dictis rebus inquietare, aut calumniam generare, aut aliquid abstrahere, nec minuere ullo unquam tempore presumatur, sed pro mercedis nostre augmento, et anime germani nostri Karolomanni regis ad iam dictum sanctum locum nostris, futurisque  temporibus, Christo auspice, per manum legentium eorum in luminaribus ipsius ecclesie, seu stipendiis seruorum Dei, qui ibidem Deo famulare uidentur, perenniter proficiant in augmentis.

Et ut hec auctoritas inuiolata, Deo adiutore, omni tempore ualeat perdurare, manu propria subter roborare decreuimus, et de anulo nostro sigillare.

Signum Caroli gloriosi regis.



XIX. Caroli Magni donatio qua monasterio Prumiensi concedit uillas Lauriacum et Catiacum in pago Andegauensi .


Karolus gratia Dei rex Francorum et Longobardorum. Quidquid enim in nostra uel procerum nostrorum  presentia recto tramite agitur, ac iuste terminatur, oportet propter futurorum hominum notitiam per scripturarum seriem roborare, ut in postmodum iure firmissimo maneat inconuulsum. Ideoque notum sit omnium fidelium nostrorum magnitudini, presentium scilicet et futurorum, qualiter Asoarius abba ex monasterio sancti Saluatoris, quod domnus et genitor noster sancta recordatio Pippinus quondam gloriosissimus rex, ac domna et genitrix nostra bona memoria Bertrada regina, in loco qui dicitur Prumia, nouo opere construxerunt, Serenitati nostre multoties deprecatus est, pro aliquibus rebus sitas in Andecauo, uillas nuncupatas Lauriaco et Catiaco, adserentes, quod de parte genitricis sue Wilharane, et aue sue Teodilde ei legibus pertinere debuissent,  et a retroactis temporibus cum aliis rebus, que propter infidelitatem aliquorum hominum parentumque suorum in fisco redacte fuerant, malo ordine et iniuste usurpate deuenissent. Nos quidem eius considerantes sacerdotium, et fideli seruitio, ita per omnia uerum esse credidimus, ac de ipsis rebus pleniter reuestire iussimus, et per preceptum auctoritatis nostre eidem confirmare decreuimus. Transacto uero aliquo tempore inuentum est manifeste per Odilhardum sancte Nannetice urbis ecclesie episcopum, et alios ueraces homines infra patriam habitantes, de predicta uilla Lauriaco, quod nostre hereditati legibus ac iuste deberetur, et nullam anibi Asoarius abba deberet habere iustitiam. Qui in conspectu nostro ac plurimorum, procerumque nostrorum presentia  stans in iudicio, secundum quod [c 1Kb] lex Romana edocet, et sui scabinii ei iudicauerunt, predictas uillas partibus nostris simulque et preceptum confirmationis nostre reddidit. De quibus nos unum, que uocatur Lauriacum, pro futura salute in eleemosyna domni ac genitoris nostri bone memorie Pippini quondam gloriosissimi regis ad iam fatum monasterium  sancti Saluatoris per preceptum auctoritatis nostre delegauimus, et aliam, que uocatur Catiaco, quia ipsi pagenses testati sunt uidisse eam habere, auie ipsius Asoarii Teodilde in alode per nostram confirmauimus auctoritatem. Iterum autem post aliquantos annos orta est intentio [contentio] exinde pro aliquibus appendiciis, que ad ipsam uillam pertinent, inter iam dictum Asoarium abbatem et Nunonem comitem nostrum, qui ad nostram altercando accedentes presentiam, repperimus certissime, tam per ueraces homines, quam per strumenta, qualiter ante dicta auia sua Theodelhildis supra scriptam uillam Catiacum cum aliis rebus proprietatis sue domno et genitori nostro tradiderat, et ideo nostra plus legibus cum iustitia esse deberet, quam Asuarii  abbatis de parte genitricis sue Wilharane. His itaque gestis placuit celsitudini nostre, ut ob amorem Dei et reuerentiam ipsius, quia uir Dei esse dinoscitur, ex corde puro et sincera uoluntate, quia aliud pro aliud, quam uir simpliciter, nobis retulit et culpabilis atque conuictus apparuit, in eleemosyna nostra ei omnia indulgere, et insuper ipsas uillas superius nominatas Lauriaco et Cattiaco cum suis appendiciis pro salute animarum domni ac genitoris nostri seu genitricis, ad predictum monasterium ex nostro largitatis munere plenissima deliberatione cedere et in omnibus confirmare. Statuentes ergo iubemus, quod perpetualiter mansurum esse uolumus, ut amodo et deinceps sepe memoratus uir uenerabilis Asuarius abbas suique in perpetuum successores, qui fuerint  pastores suprascripti monasterii sancti Saluatoris, iam dictas uillas Lauriaco et Cattiaco, una cum terris, domibus, edificiis, accolabus, mancipiis, uineis, campis, siluis, pratis, pascuis, aquis aquarumque decursibus, mobilibus et immobilibus, appenditiis, adiacentiis, omnia et ex omnibus, sicut ad ipsa loca aspicere uidetur, et nostra, Deo donante, legitima uidetur esse possessio, per hoc nostrum auctoritatis et cessionis, atque confirmationis preceptum ad partem ipsius sancti loci in eleemosyna nostra teneant atque possideant, et ad ipsam casam Dei nostris futurisque temporibus proficiant in augmentis, quatenus melius delectet ipsos seruos Dei, qui ibidem Deo famulantur, pro nobis et liberis nostris, seu pro stabilitate regni nostri, et pro animabus genitoris ac  genitricis nostre iugiter Domini misericordiam exorare. Et ut hec auctoritas inuiolata Deo auctori  ualeat permanere, manu propria firmauimus, et de anulo nostro sigillare iussimus.

Signum Caroli gloriosissimi regis. Ercanbaldus ad uicem . . . . recognoui.

Data XIII Kalend. Martias, anno XXuIIII [XXIX] et XXIu regni nostri.

Actum Aquisgrani palatio nostro publice, in Dei nomine feliciter. Amen.



XX. Caroli Magni imperatoris donatio qua confert archiepiscopo et ecclesie Treuirensi Ceruiam cum foresta .


In nomine sancte et indiuidue Trinitatis. Carolus diuina fauente clementia imperator augustus et Francorum patricius. Comitibus, ducibus, ducibus tam ultra quam  circa Rhenum et Ligerim degentibus, tam presentibus quam futuris. Id nobis ad augmentum et stabilitatem regni nostri procul dubio in Dei nomine credimus pertinere, si petitionibus sacerdotum et ecclesiarum Dei fidelium rectis petitionibus assensum prebemus. Itaque uir apostolicus [a 2Kb] Weomadus et frater eius Basinus et missus noster Aufericus ad nos uenientes retulerunt nobis, quod predecessores nostri reges ob edificationem suarum animarum quasdam res ad fiscum publicum pertinentes tradiderunt sancto Petro ad Treuericam ecclesiam, uidelicet ualeniacum cum omnibus appendiciis suis, excepto loco Ceruiam  nominato, et Seruiaco cum foreste regia, ipsa autem retinuerunt, sed causa uenationis. Quapropter deprecati sunt predicti fideles nostri, ut predicta loca  Ceruiam et Seruiacum pariter cum foreste, que ad fiscum respiciebat, traderemus ad sanctum Petrum, ne sua occasione ipsius forestis circumiacentes res sancti Petri uastarentur. Igitur nos eorum petitionibus annuentes, legali iure tradidimus ad Treuericam ecclesiam sancti Petri supra dicta loca, Ceruiam uidelicet et Seruiacum, cum omnibus ad ipsa loca pertinentibus, campis, pratis, pascuis, aquis aquarumque decursibus, siluis, cultis et incultis, uiis et inuiis, exitibus et reditibus, cum foreste, quemadmodum ad fiscum nostrum pertinebat, cum omni integritate tradidimus et sanximus his locis determinatam: ex eo loco, ubi Premantia  fluuii oritur usque ad Bischoffsuelt, et sic uia publica usque ad Marciacum  et sic inde usque  Saroua  in Mosellam fluit, inde ad locum Lyue  nominatum; a  Lyue autem illuc ubi Budelschica in Troganum  fluuium cadit in directo tramite ad ortum fluminis Premantie. Hanc ergo forestem, quam legali more sancto Petro tradidimus, per bannum nostrum omnibus prohibemus, ut nemo successorum nostrorum regum, uel quelibet alia persona, bestiam in ipsa capere quacunque uenationis arte, absque licentia Treuerensis ecclesie pontificis, presumat; quod si quis fecerit, bannum nostrum soluere cogatur. Et ut hoc nostre authoritatis preceptum absque transgressione seruetur, hoc preceptum scribi iussimus et manu propria firmauimus, atque annuli nostri impressione sigillari fecimus.

Signum Caroli serenissimi imperatoris. Seruatius Arcamboldi cancell. ad uicem recognouit.

 Data Kalendis Septembris, anno trigesimo quarto, indictione IX.

Actum Haristalio palatio, in Dei nomine. Amen.



XXI. Caroli Magni imperatoris diploma quo sancto Lutgero primo episcopo Monasteriensi, fundatori abbatie Werdinensis ord. sancti Bened. in diecesi Coloniensi, assignat in dotem eiusdem monasterii fiscum suum in Luthosa, quod est Hannonie oppidum; unde dein exsurrexit collegium canonicorum .


In nomine sancte indiuidue Trinitatis, Carolus diuina donante clementia Imperator Augustus. Si sacerdotum ac seruorum petitionibus, quas nobis  pro necessitatibus suis insinuauerunt aurem accommodamus, et ad effectum perducimus, non solum regiam et imperialem consuetudinem exercemus, uerum etiam eterne retributionis premia nobis profutura non dubitamus. Comperiat itaque omnium fidelium nostrorum, presentium scilicet, et futurorum industria, qualiter b. m. Ludgerus Mimigerdefordensis  episcopus postulauit celsitudinem nostram, ut cum licentia et auxilio pietatis nostre sibi liceret in propria sua hereditate in pago Ruricho, in loco qui dicitur Werthina, super fluuium Rure in silua Wenneswalt, ecclesiam edificare in honorem sancti Saluatoris, et sancte Marie uirginis, nec non sanctarum reliquiarum,  quas ab apostolico papa de Roma transtulit, et si facultas daretur, quandoque monasterium edificare, et monachos se uelle congregare, manifestissime testificatus est. Cuius rationabili et iuste petitioni libentissime assentimus, imperantes, ut eadem ecclesia in nostram tuitionem suscepta, et non solum ea, que moderno tempore, uerum etiam, que postmodum a fidelibus Dei collata fuerint, firmius ac solidius possidere absque ullius iniusta ualeat infestatione.

 Ad perficiendum autem in eodem loco monasterium, et ad congregandum cenobium, suggerente sepe dicto fideli nostro episcopo, ad easdem reliquias proprias res nostras, id est, Fiscum nostrum, qui uocatur Suthosa , in pago Brabant, cum omni integritate in proprietatem donamus, et in perpetuum perdurare Deo prestante iubemus, cum omnibus ad se pertinentibus, terris et syluis, mansis, et mancipiis, aquis, et pratis, edificiis, cultis, et incultis, imperiali more, ad sepe dictas reliquias, que in Werthina uenerantur, iure hereditario prestamus, et condonamus.

Et ut hec auctoritatis nostre robore futuris temporibus, Deo protegente, inconuulsa maneant, manu nostra subterfirmamus, et annuli nostri impressione  signari iussimus.

Signum domini Caroli serenissimi imperatoris Augusti.

Hildegrinus notarius ad uicem Alcuini, archicapellani recognoui.

Data uI Kal. Maii anno incarnat. Domini 802. Anno autem regni eius XXXIu, et in Italia XXuII, Imperii uero III, indictione X.

Actum Wormatie in Dei nomine



XXII. Caroli Magni imperatoris diploma de fundatione episcopatus Osnaburgensis in Westphalia .


In nomine sancte et indiuidue Trinitatis, Carolus Imperator Augustus, Romanorum gubernans imperium,  dominus et rex Francorum et Longobardorum, nec non dominator et Saxonum.

Notum sit omnibus sancte ecclesie fidelibus, nostrisque presentibus et futuris, quod nos, ob nostre mercedis augmentum, Wihoni episcopo [a 1Kb] Osnaburgensi, et sue ecclesie, quam nos primam in omni Saxonia in honore sancti Petri, principis apostolorum, et sanctorum martyrum Crispini et Crispiniani, construximus [b 1Kb] quoddam nemus uel forestum, intra hec loca situm, Farnewinckel, Rusteinstein, Angara, Osningsenethe, Dershouet, Egesteruelt, innumera collaudatione illius regionis potentum, cum omni integritate, in porcis siluestribus, ceruis, auibus, et piscibus, omnique uenatione; que  sub banno usuali ad forestum deputatur, ad similitudinem foresti nostri Aquisgrani pertinentes, in silua Osmugi in perpetuum proprietatis usum donauimus.

Ea uidelicet ratione, quod si quisquam hoc idem nemus nostro banno munitum, sine predicte sedis episcopi licentia, studio uenandi, uel siluam extirpandi, uel aliud agendi unquam introierit, sciat se tam diuine quam regie ultionis uindictam incursurum, nec non pro delicto LX solidos nostro ponderis,  quos nobis pro banno uiolato deberi statuimus, redditurum.

Insuper uero eidem episcopo, eiusque successoribus perpetuam concedimus libertatem, et ab omni regali imperio absolutionem: nisi forte contingat, ut imperator Romanorum, et Rex Grecorum coniugalia federa inter filios eorum contrahere disponant; tunc ecclesie illius episcopus, cum sumptu a rege uel imperatore adhibito, laborem simul et honorem illius legationis assumet.

Et ea de caussa statuimus, quod in eodem loco Grecas et Latinas [a 4Kb] scholas in perpetuum manere ordinauimus, nec umquam clericos utriusque lingue gnaros deesse confidimus.

Et ut hec autoritas firmior habeatur, et diuturnis  temporibus melius conseruetur, manu propria subter eo roborare decreuimus, et annulo nostro sigillari iussimus.

Datum XIII Kalend. Ianuarii, anno quarto, Christo propitio, imperii nostri, tricesimo septimo regni nostri in Francia, atque tricesimo primo in Italia.

Actum Aquisgrani, in palatio feliciter. Amen.



XXIII. Caroli Magni imperatoris diploma quo monasterio Prumiensi donat Walemaris-uillam .


In nomine Patris, et Filii, et Spiritus sancti. Carolus serenissimus Augustus, a Deo coronatus, magnus,  pacificus imperator, Romanorum gubernans imperium, qui et per misericordiam Dei rex Francorum et Longobardorum. Quidquid igitur locis uenerabilibus ob amorem Domini nostri Iesu Christi cedimus et condonamus, hoc nobis procul dubio ad mercedis augmentum seu stabilitatem imperii nostri pertinere confidimus. Notum sit omnibus fidelibus nostris presentibus et futuris, qualiter donamus ad monasterium sancti Saluatoris, quod dominus ac genitor noster Pippinus bone memorie nouo opere construxit in loco qui dicitur Prumia, donatumque in perpetuum esse uolumus, mansum unum in uilla, que uocatur Walemaresdorpf , una cum seruo nomine Williario cum omni peculiare , uel acquisitu suo, et totam legem, quam  pro ipso manso uel pro ipso seruo ipse [b 1Kb] Tancradus uenerabilis abba et eius aduocatus [c 1Kb] rewadiauit, pro eo quod Meginfredus quondam seruus noster, non habens partem, ad ipsam casam Dei antea delegauerat, et missus noster, Remicarius comes, in causa nostra legibus super eum euindicauit. Idcirco in eleemosyna nostra denuo ad ipsum sanctum locum plenius ex nostra largitate concessimus. Propterea presentem nostram auctoritatem fieri iussimus, per quam specialiter decernimus atque iubemus, ut memoratus Tancradus abba suique in perpetuum successores, qui fuerint rectores in ipso sancto loco, suprascriptum locum uel mansum in Wallemaresdorp et predictum seruum per hanc nostram auctoritatem teneant atque possideant; quatenus deinceps  in eleemosyna nostra, ut diximus, in luminaribus ecclesie proficiat in augmentis, ut melius delectet ipsam sanctam congregationem pro nobis et pro liberis nostris, seu pro omni populo nobis a Deo concesso, diuinam iugiter exorare clementiam. Et ut hec auctoritas firmior habeatur et diuturnis temporibus melius conseruetur, manns nostre signaculis subter eam roborare decreuimus, et de anulo nostro sigillare iussimus.

Signum Caroli serenissimi imperatoris.

Amalbertus ad uicem Ercambaldi scripsi.

Data XIII Kalendas Februarii, anno sexto, Christo propitio, imperii nostri, 38 regni nostri in Francia, et 33 in Italia, indictione XIu.

Actum Theodone uilla palatio nostro, in Dei nomine  feliciter. Amen.



XXIu. Caroli Magni imperatoris diploma quo monasterio Prumiensi concedit uarias res in pago Andegauensi .


In nomine Patris, et Filii, et Spiritus sancti. Carolus serenissimus Augustus, a Deo coronatus, magnus, pacificus imperator, Romanorum gubernans imperium, qui et per misericordiam Dei rex Francorum et Longobardorum. Quidquid enim ob amorem Domini nostri Iesu Christi ad loca sanctorum uenerabilium cedimus uel condonamus, hoc nobis procul dubio ad eternam beatitudinem seu stabilitatem imperii nostri . . . . confidimus. Igitur notum sit omni  fidelium nostrorum magnitudini, presentium scilicet et futurorum, qualiter donamus ad monasterium, quod pie memorie domnus ac genitor noster Pippinus, quondam gloriosus rex, suo opere construxit in honore Domini et Saluatoris nostri Iesu Christi, in loco qui dicitur Prumia, ubi preest uenerabilis Tancradus abba, donatumque in perpetuum esse uolumus res aliquas nostras sitas in pago Andecauino, in loco qui dicitur Laniaco, nec non in pago Rodonico, in loca nuncupantes Stiuale, siue Caucina, et in Turicas, et in uilla noua, et intra tota illa locella, manentes XIX una cum terris, domibus, edificiis, accolabus, mancipiis, uineis, campis, siluis, pratis, aquis aquarumque decursibus, totum et ad integrum, quantumcunque in suprascripta Godebertus  quondam tenuit, et [a 1Kb] pro incestuosa uel alia illicita opera legibus perdidit, uel ad fiscum nostrum legibus deuenerunt, et Hugo comes una cum predicto Tancrado uenerabili abbate, uel aliis quam pluris fidelibus nostris [b 1Kb] secundum iudicium, legitimo ordine, ac iuste et rationabiliter partibus nostris acquisiuit uel euindicauit, pro mercedis nostre augmentum ad supradictum sanctum locum plenissima deliberatione concessisse atque confirmasse  cognoscite. Statuentes ergo iubemus, quod perpetualiter circa memoratum sanctum iure firmissimo mansurum esse uolumus, ut memoratus Tancradus abba suique in perpetuum successores, qui fuerint rectores antedicti monasterii sancti Saluatoris, et monachi ibidem sub sancta regula consistentes, suprascriptas res cum omni integritate, sicut partibus nostris legibus deuenerunt, inspecto iudicato memorati Hugoni comitis fidelis nostri, manibusque bonorum hominum roboratum, sicut inibi declaratur, qualiter cum iustitia et equitate ad partem nostram uindicate deuenerunt, per hanc nostram auctoritatem teneant atque possideant, ita ut in luminaribus ipsius sancte ecclesie Dei, seu stipendia seruorum Dei, pro anime nostre remedio, nostris  futurisque temporibus, perpetualiter proficiant in augmentis. Et ut hec auctoritas firmior habeatur et diuturnis temporibus melius conseruetur, manu propria firmauimus et de anulo nostro subter sigillare iussimus.

Signum Caroli imperatoris. Amalbertus ad uicem Erchambaldi scripsi.

Data Iu Kal. Maii, anno uII, Christo, propitio imperii nostri, atque anno 39 regni nostri in Francia, et 34 in Italia, indictione Xu.

Actum Aquis palatio nostro publico, in Dei nomine feliciter. Amen.



XXu. Caroli Magni regis donatio uille uargalaha, monasterio Fuldensi .



Carolus Dei gratia Francorum et Langobardorum rex et patricius Romanorum. Nouerint omnes nostri Christique fideles qualiter ob eternam nostri memoriam et parentum nostrorum piam recordationem donamus et contradimus Domino nostro Saluatori Iesu Christo sanctoque Bonifacio martyri, qui in Fuldensi requiescit monasterio, terram conceptionis nostre, hoc est, totam comprouinciam circa flumen Unstrut, ipsamque curtem nostram in uargalaha, cum omnibus compertinentiis suis, et cum omnibus uillis, longe uel prope positis, que ad eam respiciunt, cum omni proprietate, sicut nos eam a parentibus nostris in proprietatem accepimus: precipimus etiam super hoc ne aliquis hominum eadem  bona a Fuldensi monasterio auferat, sed sint in eterna subsidia fratribus inibi Deo militantibus, ad memoriam nostre recordationis.



XXuI. Diploma Caroli Magni, quo piam uir illustris dispositionem in gratiam Fuldensis ecclesie factam confirmat .


Carolus serenissimus Augustus, a Deo coronatus,  magnus, pacificus imperator, Romanum gubernans imperium, qui et per misericordiam Dei rex Francorum et Langobardorum, omnibus fidelibus nostris presentibus et futuris notum sit quia Bennit fidelis noster innotuit serenitati nostre eo quod pater illius Amalangus dum ceteri Saxones parentes illius contra nos infideliter egissent, prefatus Amalungus mallens fidem suam seruare, quam cum ceteris infidelibus perseuerare, relinquens locum natiuitatis sue, ueniens ad nos, et dum in nostro esset obsequio, uenit ad uillam cuius est uocabulum Unsuisangar quam tum temporis Franci et Saxones inhabitare uidebantur, cupiens ibi cum eis manere, sed minime potuit: tum pergens ad locum qui dicitur Unaldisbecchi inter uiseraa et Fuldaa proprisit sibi partem  quandam de silua que uocatur Bocchonia [a 1Kb] , quam moriens dereliquit filio suo Bennit qui ad nostram accedens clementiam postulauit celsitudini nostre ut nostre auctoritatis preceptum circa eum confirmare deberemus, quatenus ipse quoad uiueret absque ullius preiudicio tenere et possidere  quieto ordine deberet, post mortem uero suam ad Fuldense monasterium quod construxit sanctus Bonifacius, transiret, cuius petitionem denegare noluimus, sed ita concessisse atque in omnibus confirmasse cognoscite. Precipientes ergo iubemus ut nullus fidelium nostrorum presentium scilicet et futurorum prefatum Bennit uel heredes illius de hoc propriso, quod in lingua corum dicitur Biuanc expoliare, aut inquietare ullo modo presumatis; sed liceat, sicut diximus, ei per hoc nostrum preceptum ipsam terram quantumcunque pater illius proprio et ei in hereditate dimisit tenere atque possidere ut prescriptum est, et ut hec auctoritas firmior habeatur uel per tempora melius conseruetur, de anulo nostro subter sigillare iussimus.

 Suauius ad uicem Ercanbaldi recognoui.

Data Kal. Decemb. Anno XI, Christo propitio, imperii nostri, et 44 regni in Francia, atque 37 in Italia.

Actum Aquisgrani palatio regio, in Dei nomine feliciter. Amen.



APPENDIX AD PRIuILEGIA B. CAROLI MAGNI.





TESTAMENTUM ET DIPLOMATA QUAEDAM CAROLO MAGNO SUPPOSITA.



I. Caroli Magni imperatoris atque Francorum regis testamentum quo thesauros suos distribuit .



In nomine Domini Dei omnipotentis Patris, Filii, et Spiritus sancti. Incipit descriptio atque diuisio que facta est a gloriosissimo atque piissimo domno Karolo, imperatore Augusto, anno ab incarnatione Domini nostri Iesu Christi 811, anno uero regni eius in Francia XLIII, et in Italia XXXuI, imperii autem XI, indictione quarta; quam pia et prudenti consideratione facere decreuit, et Domino annuente perfecit, de thesauris suis atque pecunia que in illa die in camera eius inuenta est. In qua illud precipue precauere uoluit, ut non solum eleemosynarum largitio, que solemniter apud Christianos de possessionibus eorum agitur, pro se quoque de sua pecunia ordine atque ratione perficeretur, sed  etiam ut heredes sui, omni ambiguitate remota, quid ad se pertinere deberet liquido cognoscerent, et sine lite atque contentione sua inter se competenti partitione diuidere potuissent. Hac igitur intentione atque proposito omnem substantiam atque supellectilem suam, que in auro et argento gemmisque et ornatu regio in illa, ut dictum est, die in camera eius inueniri poterat, primo quidem trina diuisione partitus est; deinde easdem partes subdiuidendo, de duabus partibus uiginti et unam partem fecit, tertiam integram reseruauit. Et duarum quidem partium in uiginti et unam partem facta diuisio tali ratione consistit, ut quia in regno illius metropolitane ciuitates uiginti et una esse noscuntur, unaqueque illarum partium ad unamquamque metropolim  per manus heredum et amicorum suorum eleemosyne nomine perueniat, et archiepiscopus qui tunc illius Ecclesie rector exstiterit, partem que ad suam Ecclesiam data est suscipiens, cum suis suffraganeis partiatur, eo scilicet modo ut tertia pars sue sit Ecclesie, due uero partes inter suffraganeos diuidantur. Harum diuisionum, que ex duabus primis partibus facte sunt, et iuxta metropoleorum ciuitatum numerum uiginti et una esse noscuntur, unaqueque ab altera sequestrata, semotim in suo repositorio cum superscriptione ciuitatis ad quam perferenda est, recondita iacet. Nomina uero metropoleorum ad quas eadem eleemosyna siue largitio facienda est, hec sunt: Roma, Rauenna, Mediolanum, Forum Iulii, Gradus, Colonia, Moguntiacus, Iuuauum, que et Saltzburgus, Treueris, Senonas, uesontion, Lugdunum, Rotomagus, Remis, Arelas, uienna, Tarantasia, Ebrodunum, Burdegala, Turones, Bituricas. Unius autem partis, quam integram reseruari uoluit, talis est ratio ut illis duabus in supradictas  diuisiones distributis, et sub sigillo reconditis, hec tertia in usu quotidiano seruaretur, uelut res quam nulla uoti obligatione a dominio possidentis alienatam esse constaret; et hoc tandiu quoadusque uel ille mansisset in corpore, uel usum eius sibi necessarium iudicaret. Post obitum uero suum aut uoluntariam secularium rerum carentiam, eadem pars quatuor subdiuisionibus secaretur; et una quidem earum supradictis uiginti et une partibus adderetur; altera uero a filiis ac filiabus suis, filiisque ac filiabus filiorum suorum, assumpta, iusta et rationabili inter eos partitione diuideretur; tertia uero consueto Christianis more in usum pauperum fuisset erogata; quarta simili modo nomine eleemosyne  in seruorum et ancillarum usibus palatii famulantium substentatione distributa ueniret. Ad hanc tertiam totius summe portionem, que similiter ut cetere ex auro et argento constat, adiungi uoluit omnia ex ere et ferro aliisque metallis uasa atque utensilia, cum armis et uestibus, alioque aut pretioso aut uili ad uarios usus facto supellectili, ut sunt cortine, stragula, tapetia, filtra, coria, sagmata, et quicquid in camera atque uestiario eius eo die fuisset inuentum; ut ex hoc maiores illius partis diuisiones fierent; et erogatio eleemosyne ad plures peruenire potuisset. Capellam, id est ecclesiasticum ministerium, tam id quod ipse fecit atque congregauit, quam quod ad eum ex paterna hereditate peruenit, ut integrum esset, neque ulla diuisione scinderetur, ordinauit. Si qua autem inuenirentur aut uasa aut libri, aut alia ornamenta que liquido constaret eidem capelle ab eo conlata non fuisse, hec qui habere uellet, dato iuste estimationis pretio emeret et haberet. Similiter et de libris, quorum  magnam in bibliotheca sua copiam congregauit, statuit ut ab his qui eos habere uellent iusto pretio fuissent redempti, pretiumque in pauperes erogatum. Inter ceteros thesauros atque pecuniam tres mensas argenteas et unam auream precipue magnitudinis et ponderis esse constat. De quibus statuit atque decreuit ut una ex eis, que forma quadrangula descriptionem urbis Constantinopolitane continet, inter cetera donaria que ad hoc deputata sunt, Romam ad basilicam beati Petri apostoli deferatur; et altera, que forma rotunda Romane urbis effigie figurata est, episcopo Rauennatis Ecclesie conferatur; tertiam, que ceteris et operis pulchritudine et ponderis grauitate multum excellit, que ex tribus orbibus connexa totius mundi descriptionem subtili ac minuta figuratione complectitur, et auream illam, que quarta esse dicta est, in tertie illius et inter heredes suos atque in eleemosynam diuidende partis augmentum esse constituit. Hanc  constitutionem atque ordinationem coram episcopis, abbatibus comitibusque, qui tunc presentes esse potuerunt, quorumque hic nomina descripta sunt, fecit atque constituit.

Episcopi. Hildebaldus [archiepiscopus Coloniensis], Richolfus [archiepiscopus Moguntinus], Arno [Rhemensis archiepiscopus], Wolfarius [Salisburgensis archiepiscopus], Bernoinus [uesuntinensis archiepiscopus], Laidradus [Lugdunensis episcopus], Ioannes [Arelatensis archiepiscopus], Theodulfus [Aurelianensis episcopus], Iesse [Ambianensis episcopus], Hetto [Basileensis episcopus], Huualcaudus [Al. ualcandus, Leod. episc.].

Abbates. Fridegisus [abbas S. Martini Turon.]. Adalungus [abbas S. uedasti Atrebatensis], Engilbertus [abbas Centulensis], Irmino [abbas S. Germani Paris.].

Comites. Walach, Meginher, Othulfus, Stephanus, Hunruocus, Burchardus, Maginhardus, Hatto,  Richuinus, Eddo, Erchangarius, Geroldus, Bero, Hildegernus, Hrocholfus.

Hec omnia filius eius Ludouicus, qui diuina ei iussione successit, inspecto eodem breuiario, quam celerrime poterat, post eius obitum summa deuotione adimplere curauit.



II. [a 1Kb] Diploma Caroli Magni regis, quo confirmat possessiones abbatie Ebersheimensis .



In nomine sancte et indiuidue Trinitatis, Carolus precedente Dei misericordia et subsequente rex Francorum, omnibus regni fidelibus tam presentibus quam futuris. Quod Scriptura teste didicimus, quod rex qui sedet in solio regni dissipat omne malum intuitu suo, per nos credimus impleri, qui tanti nominis curam administramus, si uenerabilia ecclesiarum Dei loca alicuius doni commodo ditare ac sublimare studuerimus, et nobis id regnique nostri statui profuturum minime dubitamus. Quapropter nouerit omnium Christi fidelium nostrorumque uniuersitas, qualiter Thiothbaldus abbas [b 1Kb] de monasterio cuius uocabulum Nouiendo siue Ebersheim in pago Alsacience super fluuium Illam, quod uir illuster Adalricus, siue Athicus dux, et coniux eius Bersuinda  in Christi nomine, et in honore sanctorum apostolorum Petri et Pauli, sancti Mauricii martyris et sociorum eius a nouo in suo proprio construxerunt fundo, nostram adiit serenitatem, deprecans ut priuilegia, que pie memorie genitor noster Pipinus, eiusque antecessores, reges uidelicet Francorum, eidem monasterio, locisque, que ad sustentacionem fratrum ibidem Deo seruientium pertinent, renouemus. Precipimus ergo per nostri principatus auctoritatem predecessorum nostrorum constituta firmantes, ut, etc.  Sed predictus abbas Thicothbaldus, eiusque successores, easdem res aucmentando ac meliorando potestatiue possideant. Et ut hec nostre ingenuitatis auctoritas stabilis et inconuulsa permaneat, hanc chartam iussu nostro conscriptam, manu propria confirmantes sigilli nostri impressione roborauimus.

Signum Caroli gloriosissimi regis.

 Actum Ingelenheim palacio publico, anno Dominice incarnationis 770, regnante Carolo Magno, anno octauo regni eius. In Dei nomine feliciter.

Data Nonas Idus Marcii. Ego Durandus cancellarius scripsi et subscripsi.



III. [c 1Kb] Diploma Caroli Magni regis Francorum pro prioratu Lebrahensi in diecesi Argentinensi .


In nomine summi Dei et Saluatoris nostri Ihesu Christi, Karolus Dei gratia rex Francorum et Longobardorum, ac patricius Romanorum, uir illuster. Si petitionibus seruorum Dei et utilitatibus ecclesiarum consulimus, et hoc ad effectum perducimus, retributionem exinde maximam a Deo in die necessitatis habere confidimus. Igitur cognoscat utilitas, seu sagacitas omnium fidelium nostrorum tam presentium quam futurorum, quia uenerabilis abbas et  fidelis nepos noster Folradus cum suis monachis de Basilica peculiaris nostri patroni domni Dionysii martyris et sociorum eius Rustici et Eleutherii, ubi ipsi corpore requiescunt, timens ne post nostrum decessum ecclesia Lebrahe, que sita est in pago Alsacinse, ubi ipse domnus et sanctus Alexander martyr corpore quiescit, et eius possessiones, quas nos ex beneficiis nostris pro salute anime nostre ipsi sancto  contulimus, ab impiis et persecutoribus destruantur, accessit ad nostram elementiam deprecans et petens, ut preceptum auctoritatis et confirmationis nostre ei tale fieri et affirmari ex omnibus rebus pertinentibus ad ipsam ecclesiam dignaremur; quatinus predicta sancta ecclesia perhenni tempore in nostra et sua eleemosyna perpetua obseruatione ipsas res et possesiones, tenere et possidere ualeat. Quorum iuste peticioni sicut iustum est, annuentes et ecclesie ipsi pro remedio anime nostre in quantum possumus, consulentes, consensu prefati abbatis et optimatum nostrorum consilio, ipsius ecclesie et possesionum eius Lotharingie ducem aduocatum constituimus per Deum omnipotentem et precepti nostri auctoritatem obtestantes, ut nec ipse, nec aliquis successorum eius per succedentia tempora quid in ea iniuste consuetudinis usurpent. Ita tamen ex regali fisco et sub tali conditione ei concedimus, ut si prepositus ipsius ecclesie de hominibus suis, uel alienis res ecclesie iniuste auferentibus per se plenam iustitiam facere non potuerit, aduocatum secum adducet, et exinde ambo iudiciariam causam, prout recta iustitia poposcerit, deducant. Quod si homines illi ex iudiciaria causa aliquid persoluerint, quod nos leges uocamus,  in tres partes diuidetur, quarum duas prepositus et tertiam aduocatus habebit. Quod si dux ipse aliquem aduocationis huius participem et coadiutorem sub se habere uoluerit, ut quod unus facere non poterit alter compleat, unum solum tantum concedimus, ita tamen ut ille liber sit et legalis. Hoc etiam notum sit aduocato, quia ter in anno ad curiam prepositi ex debito, si admonitus fuerit a preposito, uenerit, non plusquam duodecim homines, et equos tredecim in comitatu suo adducens determinatis scilicet temporibus, id est, post festiuitatem S. Martini, et ad festiuitatem S. Hilarii, et in mense Maio; et dum uenerit tale ei, a preposito seruitium ad mensam preparabitur. Ad festiuitatem S. Martini et ad festiuitatem S. Hilarii idem erit seruitium, panis scilicet de modio frumenti, et [a 1Kb] frescinga admodum laudabilis, et mensura uini; ad pabulum uero equorum eius duo modii auene dabuntur. In mense uero Maio prefata erit mensura panis et uini et aries duorum annorum: tribus uero equis solummodo pabulum prebebitur. Ad hanc uero mensam prepositus et aduocatus pariter sedebunt; et si quid ibi plus necessarium fuerit quam quod determinatum est, ex communi persoluent, prepositus scilicet duas partes et aduocatus tertiam. Et ne  ei parum uideatur huiusmodi seruitium, magna quidem erit retributio a Deo in die necessitatis et augustie. Si recte et fideliter erga casam Dei et eius possesiones egerit, ex beneficiis, que ipsi ecclesie pro remedio anime nostre et regni nostri stabilitate obtuleramus, nonaginta mansos terre concedimus. Si uero ipse aduocatus, uel eius successores, uel aliqua magna paruaue persona temerario ausu contra hoc nostrum decretum agere presumpserint, uel alias consuetudines, extra quam in cathalogo carte huius determinatum est, super casam Dei et eius possesiones imposuerint, sciant se anathematis uinculo esse innodatos et a regno Dei alienos, et cum omnibus impiis eterni incendii supplicio condemnatos. At uero qui obseruatores extiterint precepti huius, gratiam atque misericordiam, uitamque eternam a misericordissimo Domino consequi mereantur. Et ut hec petitio, quam a nobis predictus abbas et eius monachi postulauerunt, firmior habeatur et stabilior, manu propria subter eam decreuimus roborare et de annulo nostro sigillare.

Actum Rome palatio publico, XuI. Kal. Octobris in presentia domni Leonis pape, anno uero XXIII et uIII regnante domno nostro Karolo gloriosissimo rege.

 Ego Leo apostolice sedis pontifex laudans et confirmans subscripsi. Signum domini Leonis pape. Signum Caroli gloriosissimi regis. Wibodus ad uicem Hitherii recognouit.



Iu. [b 1Kb] Diploma Caroli Magni imperatoris pro monasterio Lebrahensi, datum anno 803, insertum diplomati Caroli Iu, imperatoris anni 1348.



In nomine Dei, Amen. Carolus Dei gratia rex Francorum et Longobardorum, uir illuster ac patricius Romanorum. Quidquid enim ad loca sanctorum uenerabilium ob amorem Dei concedimus, hoc nobis ad laudem et stabilitatem regni nostri et procerum nostrorum absque impedimento, alienatione, aut distractione cuiuscunque perpetuis temporibus libere pertinere confidimus, uolumus et iubemus. Igitur notum sit omnibus fidelibus nostris tam presentibus quam futuris, qualiter monasterio Lebrahe in pago Alsatie, in saltu uosagii, quod fidelis nepos noster Fulraddus abbas in sua proprietate edificauit in honorem beatorum martyrum Dionysii, Rustici et Eleutherii, atque beati Alexandri pape, ubi ipse sanctus Papa corpore quiescit, concedimus fratribus ibi Deo seruientibus quicquid eis oportunum fuit, et habere dignoscimus in ualle Lebrahe, usque ad marcam magni et excelsi montis uosagii,  qui uulgariter nuncupatur die Rierst, et in uilla que ad sanctum Hippolytum uocatur, in pascuis, pratis, molendinis, hominibus, censibus, decimis, aquis, aquarum decursibus, montibus et syluis cum aliis iuribus ac pertinentiis; syluam quoque Colonmensem, et montem quercus cum eorum collibus, terris cultis et incultis, pratis, aquis, pascuis, circumadiecentibus etiam locis planis et nemorosis, que omnia et singula ad usum et profectum predictorum fratrum nunc et in futuris temporibus confirmamus. Nulli etiam liceat in predictis montibus, syluis et locis, totiusque uallis confinio domos struere, terras syluas, aut alias possessiones sibi de iure uindicare sine consensu abbatis ac loco sui substituti, cui talia sub annuali censu ut Dominis fundi competit prestare. In syluis etiam sancti Hippolyti et fluuiis usque ad marcam magni montis predicti usum et captationem ferarum, uolucrum, piscium, lignorum habebunt, et semper de iure possidebunt. In uillis uero predictis scilicet et locis, et in [c 1Kb] Enisheim omnimodam iustitiam temporalem ex fisco regio eis tribuimus. Unde aduocatis, qui omnium iurium eiusdem monasterii defensores esse tenebuntur, pro retributione tertia pars cedet emendarum, exceptis in criminalibus et confiscationibus  furti et homicidii et aliorum delictorum, pro quibus ad mortem quis condemnatur, cuius omnia bona confiscata ad ipsum abbatem perueniant, cum regimine ecclesiarum parochialium Lebrahe, sancti Hippolyti, Anholzheim. Quod si loco sui aliquem idoneum, ut regat populum, destinauerit, et necessario conuenienter prouisum sit, cetera ad utilitatem fratrum uolumus deuenire. Insuper in ducatu Alamannie super Eslingen et Hartbertlingen plaustrum unum quantitatis consuete cum sex bobus admodum laudabilibus plenum et oneratum lino puro et mundificato, unumque sextarium usualis monete recipere et possidere concedimus, et uolumus ad predictum monasterium deuehi perpetuis temporibus annuatim. Que etiam predictus uenerabilis nepos noster Fulradus ipsi case Dei contulit in [d 1Kb] Gemar, [e 1Kb] Anholzheim, [f 1Kb] Lumersheim, [g 1Kb] Enisheim, [h 1Kb] Wolcksheim, [i 1Kb] Firdenheim, [i 1Kb] Igmarsheim, [k 1Kb] Wittenwir, [l 1Kb] Marckelsheim, [m 1Kb] Grussenheim, cum eorum iuribus, iurisdictionibus, curiis dominicalibus corroboramus. Ab ipsis uero fratribus, uel hominibus eorum super terram, seu per aquam quidquid uehentibus, uel deducentibus in ciuitatibus, in uillis, in oppidis, campis, uel aliis quibuscunque locis uendentibus, aut ementibus telonium, [n 1Kb] pedacium, pulueraticum, rotaticum, pontaticum, pasnagium, consuetudines, aut alias tribuendas  subuentiones exigere et recipere prohibemus. Familiares etenim eorumdem in curiis et domibus ipsorum commorantes, terras et possesiones eorum colentes et eis communicantes, styras non dabunt, nec alia seruitia, ipsis  inuitis, dominis, aut aduocatis locorum non prestabunt, neque pro delictis, preter abbatem, iudicem temporalem recognoscent, in his maxime, quibus iustitia temporalis iudicare consueuit. In ipsis namque curiis confugientes libertate et munitione ecclesiarum gaudebunt, commorantesque in uillis uendere, emere, aut alios contractus facere licitum erit, contradictorio precepto non obstante. Et ne nostra donatio predictorum et aliarum rerum, prout in chartis et aliis nostris preceptis continetur, periclitetur, animaque nostra simul et anima nostrorum predecessorum regum et futurorum aliquid sibi pro salute sua offerentium fraudulenter ob diminutionem diuini cultus, ipsaque casa Dei patiatur detrimentum bonorum, que omnia libera et absque seruitute, et penitus ab omni iure alieno soluta concessimus; sed et sepe dicta nostra abbaciola, siue casa Dei perenni tempore illibata permaneat, precipimus ut nullus cuiuscunque conditionis existat magna, paruaue persona audeat, nec presumat bona et personas eius quacunque occasione inuadere, arrestare, occupare, impedire, alienare, uendere, emere, distrahere, uel obligare super his styris, aut aliud ius petere, nec extorquere, consuetudines in preiudicium imponere. Dato uero in futurum  aliquo importuno ignium, aquarum, tempestatum, quod Christus minime permittat, ad restaurationem et reparationem damni, ne fiat error peior priore, auctoritate superioris petita et obtenta, hi, qui pro tempore in Lebrahe monasterio residerint, aliquid ab alienis recipere ualebunt cum assecuratione bonorum, ita tamen quod ipsis creditoribus de principali sorte ad integrum persolutis amplius debitores in bonis nostris et suis uexare prohibemus.  Quod si contra hoc preceptum attentare presumpserint, et ultra iustam et datam summam usurpauerint, ipsos sacrilegos ad iudicium diuinum appellamus, simulque pro pena corporali ab eorum iudicibus ordinariis ad restitutionem compellantur, et ad emendam arbritrariam condemnentur rationabiliter, uolentesque ex nostro proprio contulimus pro nostra nostrorumque salute cum usuris uiolenter aut indebite, aut alias quouis modo per manus alienas et uel sacrilegas distrahantur. uobis igitur nostris fidelibus presentibus et futuris in uillis et ciuitatibus nostri imperii presentibus magistratibus, aduocatis, consulibus et ciuibus nostram sanctam et dilectam abbaciolam in Labraba cum personis et bonis eiusdem nunc et per succedentia tempora protegere et defendere iubemus. Timentes namque post decessum nostrum in his non seruare fidem, misimus Rome corroborandum preceptum auctoritatis nostre. Et ut hec donatio cum statuto prescriptorum stabilior habeatur, protectiones etiam ipsa casa Dei percipere glorietur, Lotharingie ducem aduocatum et defensorem esse constituimus. uenerabiles archiepiscopos Moguntinensem et Treuirensem et eorum suffraganeos cum eorum successoribus coadiutores et conseruatores ex causa rationali omnium  predictorum esse a sancta sede apostolica meminimus impetrare nunc et futuris temporibus duraturis. Preceptum igitur presens manu propria subtersignauimus, et annulo nostro insigniri iussimus.

Datum Aquisgrani anno Domini 803, primo anno imperii nostri, quinto decimo regni nostri, regnante Domino nostro Iesu Christo in secula seculorum. Amen [a 1Kb] .




uolume back matter






ORDO RERUM QUAE IN HOC TOMO CONTINENTUR.


BEATUS CAROLUS COGNOMENTO MAGNUS IMPERATOR AUGUSTUS.
    Prolegomena in uitam beati Caroli Magni. 9
    Einhardi prefatio in eamdem uitam. 25
    uita B Caroli Magni imperatoris, auctore Einhardo. 27
    OPERUM OMNIUM PARS PRIMA.---CODEX DIPLOMATICUS. 63
    SECTIO PRIMA.---CAPITULARIA. Ibid.
    Protegomena. Ibid.
    Stephani Baluzii Tutelensis prefatio. Ibid.
    Georgii Henrici Pertz prefatio. 107
    D. Bouquet monitum. 119
    Capitularia Caroli Magni. 121
    Capitulare generale . Ibid.
    Capitulare de banno dominico . 125
    Capitulare an. 779 . Ibid.
    Capitulare episcoporum . 133
    Capitulare Mantuanum . 135
    Capitulare Langobardicum Pippini regis . 137
    Capitulare generale . 139
    Capitulare Padebrunnense . 143
    Capitulare Langobardicum . 147
    Encyclica de litteris colendis. 149
    Capitulare ecclesiasticum an. 789. Ibid.
    Capitulare monasticum . 183
    Capitulare generale . 185
    Capitulare quem Pippinus rex instituit cum suis iudicibus in Papia . 189
    Capitulare Francofurtense . 191
    Capitulare Saxonicum . 199
    Statuta Rhispacensia et Frisingensia . 203
    Statuta Salisburgensia . 207
    Edictum pro episcopis . 209
    Capitulum pro pago Cenomanico . Ibid.
    Capitulare Ticinense . 211
    Capitulare Aquisgranense . 217
    Mandatum de Saxonibus obsidibus imperatori Moguntie presentandis . 221
    Capitulare Aquisgranense an. 802 . Ibid.
    Capitula missis dominicis data . 231
    Capitula excerpta . 237
    Admonitio generalis. 239
    Capitulare Langobardicum . 243
     Capitulare generale Aquense . 245
    Capitulare Langobardicum duplex . 251
    Capitula que in lege Salica mittenda sunt. 255
    Capitula minora. 259
    Capitulare Langobardicum. 261
    Capitula que in lege Ribuaria mittenda sunt. 263
    Capitulare de exercitu promouendo. 265
    Capitula alia addenda. 267
    Capitula misso cuidam data. 269
    Capitula a missis dominicis edita. Ibid.
    Capitulare ad Salz . 271
    Capitulare metropolitani cuiusdam in synodo. 275
    Capitula data presbyteris. Ibid.
    Capitula legi Baioariorum addita . 277
    Capitulare Baioaricum . Ibid.
    Capitulare de latronibus . 279
    Capitula ecclesiastica . Ibid.
    Capitulare Aquisgranense . 281
    Capitulare duplex in Theodonis uilla . Ibid.
    Capitula missorum dominicorum . 291
    Capitula presbyterorum. 293
    Diuisio imperii . 295
    Capitulare duplex ad Niumagam . 301
    Encyclica de placito generali habendo. 305
    Capitulare Aquense . Ibid.
    Capitula excerpta de canone. Ibid.
    Capitulare Langobardicum . 307
    Capitulare Aquense . Ibid.
    Epistola ad Pippinum regem Italie. 309
    Capitulare Ingelheimense . Ibid.
    Capitulare Nouiomagense duplex . 311
    Capitulare Langobardicum . 313
    Capitulare Aquisgranense . 315
    Capitulare Aquisgranense . Ibid.
    Capitulare Langobardicum . 319
    Capitulare de disciplina palatii Aquisgr. . Ibid.
    Capitulare de moneta. 321
    Capitulare ecclesiasticum . 323
    Capitula de presbyteris. 325
    Capitulare Aquisgranense . Ibid.
    Capitulare de instructione missorum . 327
    Encyclica de ieiuniis generalibus. 329
    Capitulare duplex Aquisgranense . Ibid.
    Capitulare de expeditione exercitali . 333
     Capitulare de exercitalibus . 333
    Encyclica ad archiepiscopos de doctrina. 335
    Capitulare Bononiense . Ibid.
    Capitulare Aquisgranense . 337
    Beneficiorum fiscorumque regalium formule. 339
    Capitulare de uillis imperialibus . 349
    Capitulare Aquisgranense . 359
    Capitula Langobardica . 365
    Capitula de Iudeis . 369
    Capitularia Ludouici I et Lotharii. 371
    Capitulare . Ibid.
    Constitutio de liberis et uassallis. Ibid.
    Constitutiones Aquisgranenses . 373
    I.---Diuisio imperii . Ibid.
    II.---Capitula monachorum . 379
    III.---Capitulare Aquisgr. generale . 393
    Iu.---Encyclica ad archiepiscopos . 417
    u.---Constitutio de seruitio monasteriorum . 423
    Capitula legi Salice addita . 437
    Responsa misso cuidam data . 439
    Capitula Langobardica . 441
    Capitulare Aquisgranense . Ibid.
    Capitulare ad Theodonis uillam . 443
    Capitulare Attiniacense . 445
    Lotharii I constitutiones Olonnenses . 447
    Capitulare episcopis datum. 455
    Episcoporum ad Ludouicum imp. relatio . Ibid.
    Lotharii I constitutio Romana . 457
    Lotharii constitutiones in Maringo . 461
    Capitularia Aquisgranensia . 463
    Lotharii constitutiones olonnenses . 473
    Capitula excerpta . 481
    Capitulare Ludouici et Lotharii . 487
    Caroli Magni Ludouici, et Lotharii imperatorum capitularia ab Ansegiso abbate Fontanellensi collecta. 489
    Pertz monitum. Ibid.
    Incipit prefatio. 503
    Incipiunt capitula libelli primi. 505
    Incipit prefatio domni Caroli imperatoris. 507
    Incipiunt capitula suprascripta et eorum textus. 509
    Incipit prefatiuncula libelli secundi. 533
    Incipiunt capitula. Ibid.
    Incipiunt predicta capitula et eorum textus. 535
    Incipit tertii prelocutiuncula libelli. 549
    Incipiunt capitula. Ibid.
    Incipiunt predicta capitula et eorum textus. 551
    Incipit quarti prefatiuncula libelluli. 565
    Incipiunt capitula. Ibid.
    Incipiunt suprascripta capitula et textus eorum. 567
    Appendix prima. 583
    Appendix secunda. 585
    Appendix tertia. 589
    Capitularia Aquisgranensia . Ibid.
    Epistola que generaliter populo Dei est legenda. 597
    Constitutiones Wormatienses . 601
    Capitularia Wormatiensia. 631
    Lotharii I constitutio ecclesiastica . 641
    Diuisio imperii . Ibid.
    Lotharii constitutiones Papienses . 647
    Lotharii imp. conuentus Compendiensis . 659
    Ludouici I imp. conuentus Compendiensis . 665
    Capitulorum fragmenta. 667
    Lotharii I imperatoris capitula Langobardica. Ibid.
    Lotharii I excerpta canonum . Ibid.
    Diuisio imperii . 669
    Appendix ad capitularia.---Capitularia spuria. 671
    Caroli M. constitutio Scahiningensis . Ibid.
    Caroli M. decretum de expeditione Romana  673
    Caroli M. et Lud. I capitul. apud Theodonis uillam. 675
    Ludouici imp. pactum cum Paschali papa . 679
    Eugenii II concilium Romanum . 685
    Benedicti diaconi capitularium collectio. 697
    Pertz monitum. Ibid.
    Incipit sequentium capitulorum prefatio. 699
    Liber primus. 701
    Liber secundus. 753
    Liber tertius. 803
    Additio prima. 861
    Additio secunda. Ibid.
    Additio tertia. 873
    Additio quarta. 887
    SECTIO SECUNDA.---PRIuILEGIA. 913
    1o Priuilegia que ad partes Gallie spectant. Ibid.
    I.---Diploma Caroli M. pro Gorziensi mon. . Ibid.
    II.---Diploma Caroli Magni quo prioratum sancti Deodati donat monasterio sancti Dionysii . 914
    III.---Dipl. Caroli M. pro mon. Corbeiensi . 915
     Iu.---Diploma Caroli Magni pro Andegauensi sancti Albini monasterio . 916
    u.---Diploma Caroli Magni pro immunitate cenobii Sithiensis . 917
    uI.---Diploma Caroli Magni pro Andegauensi sancti Stephani ecclesia . 918
    uII.---Dipl. Caroli M. pro mon. Honaugiensi . 919
    uIII.---Charta Carolomanni regis, qua uillas Faberolas et Norontem cenobio Dionysiano confert . 920
    IX.---Preceptum Caroli Magni de libertate monasterii sancti Michelis . 921
    X.---Preceptum Caroli Magni pro monasterio sancti Germani a Pratis . 922
    XI.---Preceptum Caroli M. pro mon. Morbac. . 923
    XII.---Caroli Magni charta immunitatis Morbacensi abbatie data sub Hariberto abbate . 925
    XIII.---Diploma Caroli Magni concessum Heddoni episcopo Argentinensi . 926
    XIu.---Preceptum Caroli M. de facienda restitutione ablatorum ecclesie Honaugiensi . 927
    Xu.---Diploma Caroli M. ut nullus simoniace ecclesiam Argentinensem ingrediatur, et de electione episcopi, et de diuisione redituum . 928
    XuI.---Preceptum Caroli Magni pro monasterio Anisolensi . 930
    XuII.---Preceptum Caroli Magni regis Francorum pro sancti Martini monasterio Turonensi . 931
    XuIII.---Caroli Magni charta pro monasterio Dionysiano . 933
    XIX.---Diploma Caroli Magni pro Lebrahensi monast. . 935
    XX.---Diploma Caroli Magni concessum Heddoni episcopo Argentinensi . 937
    XXI.---Preceptum Caroli Magni quo monachis Dionysianis donat uillam Lusarcham . 939
    XXII.---Diploma Caroli Magni de immunitate cenobii Dionysiani . 940
    XXIII.---Preceptum Caroli Magni de immunitate monasterii San-Dionysiani . 941
    XXIu.---Caroli M. preceptum pro monasterio Dionysiano . 943
    XXu.---Caroli Magni placitum pro monasterio S. Dionysii . 945
    XXuI.---Preceptum Caroli Magni quedam predia donantis monasterio sancti Dionysii . 946
    XXuII.---Preceptum Caroli Magni pro Morbacensi monasterio. 947
    XXuIII.---Preceptum Caroli Magni pro monasterio Flauiniacensi . 948
    XXIX.---Preceptum Caroli Magni pro Turonensi sancti Martini monasterio . 949
    XXX.---Preceptum Caroli Magni pro Angelramno episcopo Mettensi . 950
    XXXI.---Caroli M. diploma quo confirmat priuilegium Salone contra episcopum Mettensem . 952
    XXXII.---Diploma Caroli Magni pro monasterio urumiensi . 953
    XXXIII.---Placitum Caroli M. pro monast. Honaugiensi . 954
    XXXIu.---Preceptum Caroli Magni pro Paulino artis grammatice magistro . 957
    XXXu.---Preceptum Caroli Magni quo renouantur amissa Honaugiensis monasterii chartarum instrumenta . Ibid.
    XXXuI.---Diploma Caroli Magni pro Salonensi monasterio . 958
    XXXuII.---Caroli Magni preceptum quo omnes Dionysiani monasterii immunitates confirmat . 959
    XXXuIII.---Diploma Caroli Magni quo confirmat bona et possessiones monasterii Honaugiensis . 961
    XXXIX.---Preceptum Caroli Magni pro Nimfridio abbate monasterii Crassensis . 962
    XL.---Preceptum Caroli Magni pro monasterio sancti Germani a Pratis . 963
    XLI.---Diploma Caroli Magni pro Cabilonensi sancti Marcelli monasterio . 965
    XLII.---Diploma Caroli M. pro Fulrado abbate S. Dionysii . 966
    XLIII.---Diploma Caroli Magni pro abbatia sancti Dionysii . Ibid.
    XLIu.---Diploma interpolatum Caroli Magni pro ecclesia Lebrahensi . Ibid.
    XLu.---Diploma Caroli M. pro monasterio Honaugiensi . 967
    XLuI.---Caroli Magni preceptum pro confirmatione commutationis quorumdam prediorum in pago Metensi . 968
    XLuII.---Placitum sub Carolo M. habitum in quo Sonarciaga  uilla Dionysiano monast. uindicatur . 969
    XLuIII.---Preceptum Caroli Magni regis pro Turonensi sancti Martini monasterio . 970
    XLIX.---Donatio Hildegarde regine pro monasterio sancti Arnulfi . 972
    L.---Diploma Caroli Magni pro monasterio sancti Arnulfi Metensis . 973
    LI.---Preceptum Caroli Magni pro monasterio Sangermani a Pratis . 974
    LII.---Preceptum Caroli de uenat. Silu. . 976
    LIII.---Caroli Magni preceptum de bonis a Hrodhardo comite monasterio Dionysiano uenditis . 977
    LIu.---Preceptum Caroli Magni pro Massiliensi sancti uictoris monasterio . 978
    Lu.---Preceptum Caroli Magni regis pro Turonensi sancti Martini monasterio . 979
    LuI.---Caroli M. preceptum quo Aniano abbati uillam Caunas attribuit, et monast. S. Ioannis et S. Laurentii in suam tuitionem suscipit . 980
    LuI bis.---Preceptum Caroli Magni de omnibus rebus ecclesie Cenomannice . 981
    LuII.---Charta Ghisele pro monasterio Dionysiaco . 984
    LuIII.---Diploma Caroli Magni pro eodem monasterio . 985
    LIX.---Caroli Magni diploma pro monasterio Centulensi . 986
    LX---Diploma Caroli Magni quo Cellam-Nouam confirmat monasterio Anianensi . 988
    LXI.---Preceptum Caroli Magni de immunitate monasterii Corrofensis [Charroux] . 989
    LXII.---Preceptum Caroli Magni pro monachis sancti Martini Turonensis . 990
    LXIII.---Preceptum Caroli Magni pro monasterio Cormaricensi . 992
    LXIu.---Preceptum Caroli Magni pro monasterio Cormaricensi . 993
    LXu.---Preceptum Caroli Magni pro Aurelianensi sancti Aniani monasterio . Ibid.
    LXuI.---Preceptum Caroli M. pro Nouientensi monast. . 994
    2o Priuilegia que ad partes Italie spectant. 997
    I.---Immunitatum confirmatio facta Frodeno abbati Noualiciensi a Carolo Magno . Ibid.
    II.---Donatio a Carolo Magno facta monasterio Bobiensi . 1000
    III.---Charta donationis a Carolo M. facte Nonantulano monasterio . 1002
    Iu.---Diploma quo Carolus M. monasterio uulturnensi quedam priuilegia ac iura concedit . 1006
    u.---Diploma Caroli M. pro eccl. Regiensi . 1007
    uI.---Diploma Caroli M. pro eadem eccl. . 1009
    uII.---Caroli M. diploma pro Apollinari episcopo Regiensi, eiusque ecclesia . 1010
    uIII.---Diploma Caroli Magni quo priuilegium ecclesie Aretine concedit . 1014
    IX.---Diploma Caroli Magni pro Mutinensi ecclesia . 1015
    X.---Diploma Caroli Magni pro monasterio sancti uincentii de uulturno . 1016
    Diploma alterum pro eodem monasterio. Ibid.
    XI.---Diploma Caroli Magni pro ecclesia Beneuentina . 1018
    XII.---Diploma Caroli Magni pro ecclesia Mediolanensi . 1019
    XIII.---Diploma Caroli Magni pro ecclesia Cenetensi . 1020
    XIu.---Diploma Caroli Magni pro ecclesia Aretina . 1021
    Xu.---Caroli Magni littere, quibus constituit Hildericum missum suum . 1023
    XuI.---Diploma Caroli M. quo donationem a Ludigaro factam pro Asculana ecclesia confirmat . Ibid.
    XuII.---Diploma Caroli Magni pro ecclesia Concordiensi . 1025
    XuIII.---Caroli M. diploma quo omnia bona, priuilegia, et iura, Farfensi cenobio confirmat . 1027
    XIX.---Diploma Caroli Magni pro ecclesia Gradensi . 1028
    XX.---Caroli Magni diploma pro ecclesia Comensi . 1029
    XXI.---Diploma Caroli Magni pro monasterio sancte Marie de Organo . 1030
    XXII.---Diploma Caroli Magni et Leonis III pro monasterio  Triumfontium . 1031
    XXIII.---Renouatio testamenti Abbonis patricii pro cenobio Noualiciensi . 1035
    XXIu.---Caroli Magni Diploma pro ecclesia Placentina . 1036
    XXu.---Preceptum Caroli Magni Augusti, pro Manfredo . 1037
    XXuI.---Priuilegium Caroli Magni pro ecclesia Mediolanensi . 1038
    XXuII.---Preceptum Caroli imperatoris pro monasterio Cassinensi . 1040
    XXuIII.---Preceptum Caroli Magni pro eodem monasterio Cassinensi . 1041
    XXIX.---Preceptum Caroli Magni pro eodem monasterio . 1044
    XXX.---Diploma Caroli Magni pro ecclesia Aquileiensi . Ibid.
    XXXI.---Iudicatum Adalardi abbatis . 1046
    3o Priuilegia que ad partes Germanie superioris et inferioris spectant. 1047
    I.---Confirmatio Caroli Magni donationum a predecessoribus factarum Ultraiectino monasterio . Ibid.
    II.---Preceptum euindicatorium Caroli Magni datum monasterio Laureshamensi . 1048
    III---Carolus Magnus imperator possessiones et bona monasterii Laureshamensis confirmat . 1049
    Iu.---Caroli Magni preceptum Weomado archiepiscopo Treuirensi traditum . Ibid.
    u.---Preceptum Caroli Magni regis pro ecclesia Fuldensi . 1051
    uI.---Preceptum Caroli Magni regis quo ecclesie Fuldensi donat monasterium Holzkirichen . 1052
    uII.---Immunitas monasterio Prumiensi concessa a Carolo Magno . 1053
    uIII.---Aliud priuilegium a Carolo Magno concessum abbatie Prumiensi . 1054
    IX.---Carolus Magnus monasterio Laureshamensi priuilegium libertatis concedit . 1055
    X.---Preceptum Caroli Magni quo ecclesie Fuldensi Hamalumburc cum attinentiis donat . 1057
    XI.---Traditio Caroli Magni de Lisiduna Ultraiectino monasterio . 1058
    XII.---Caroli Magni priuilegium pro immunitate monasterii Laureshamensis . 1059
    XIII.---Caroli Magni priuilegium pro monachis sancti Maximini . 1061
    XIu.---Preceptum Caroli Magni pro ecclesia Fuldensi . 1062
    Xu.---Preceptum Caroli Magni regis quo ecclesie Fuldensi donat campum dictum Hunefeld . 1063
    XuI.---Caroli Magni donatio uariorum prediorum facta abbatie Prumiensi . 1064
    XuII.---Priuilegium Caroli Magni pro monasterio Chremifanensi . 1065
    XuIII.---Diploma Caroli Magni pro abbatia Epternacensi . 1067
    XIX.---Caroli Magni donatio facta monasterio Prumiensi . 1068
    XX.---Caroli Magni donatio facta archiepiscopo et ecclesie Treuirensi . 1070
    XXI.---Caroli Magni imperatoris diploma pro sancto Lutgero . 1071
    XXII.---Caroli Magni diploma de fundatione episcopatus Osnaburgensis in Westphalia . 1072
    XXIII.---Caroli Magni imperatoris diploma quo monasterio Prumiensi donat Walemaris uillam . 1073
    XXIu.---Caroli Magni imperatoris diploma pro monasterio Prumiensi . 1075
    XXu.---Caroli Magni regis donatio uille uargalaha monasterio Fuldensi . 1076
    XXuI.---Diploma Caroli Magni quo piam uir illustris dispositionem in gratiam Fuldensis ecclesie factam confirmat . Ibid.
    Appendix ad priuilegia beati Caroli Magni.---Testamentum et diplomata quedam Carolo Magno supposita. 1077
    I.---Caroli Magni imperatoris atque Francorum regis testamentum quo thesauros suos distribuit . Ibid.
    II.---Diploma Caroli Magni regis, quo confirmat possessiones abbatie Ebersheimensis . 1080
    III.---Diploma Caroli Magni regis Francorum pro prioratu Lebrahensi in diecesi Argentinensi . Ibid.
    Iu.---Diploma Caroli Magni imperatoris pro monasterio Lebrahensi, datum anno 803, insertum diplomati Caroli Iu imperatoris anni 1348. 1082




 FINIS TOMI NONAGESIMI SEPTIMI.

