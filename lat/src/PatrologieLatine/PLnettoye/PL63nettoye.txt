
PATROLOGIAE TOMUS LXIII.

ENNODIUS / HORMISDA PAPA / TRIFOLIUS PRESBYTER / ELPIS / BeTIUS.

CAETERORUM TOMUS UNICUS.---BeTII TOMUS PRIOR.


PARISIIS, uENIT APUD EDITOREM, IN uIA DICTA D'AMBOISE, PRÈS LA BARRIERE D'ENFER, OU PETIT MONTROUGE. 1847


uolume front matter




Series title page
PATROLOGIAE CURSUS COMPLETUS SIuE BIBLIOTHECA UNIuERSALIS, INTEGRA, UNIFORMIS, COMMODA, eCONOMICA, OMNIUM SS. PATRUM, DOCTORUM SCRIPTORUMQUE ECCLESIASTICORUM QUI AB AEuO APOSTOLICO AD INNOCENTII III TEMPORA FLORUERUNT; RECUSIO CHRONOLOGICA OMNIUM QUAE EXSTITERE MONUMENTORUM CATHOLICAE TRADITIONIS PER DUODECIM PRIORA ECCLESIAE SAECULA, IUXTA EDITIONES ACCURATISSIMAS, INTER SE CUMQUE NONNULLIS CODICIBUS MANUSCRIPTIS COLLATAS, PERQUAM DILIGENTER CASTIGATA; DISSERTATIONIBUS, COMMENTARIIS LECTIONIBUSQUE uARIANTIBUS CONTINENTER ILLUSTRATA; OMNIBUS OPERIBUS POST AMPLISSIMAS EDITIONES QUAE TRIBUS NOuISSIMIS SAECULIS DEBENTUR ABSOLUTAS DETECTIS, AUCTA; INDICIBUS PARTICULARIBUS ANALYTICIS, SINGULOS SIuE TOMOS, SIuE AUCTORES ALICUIUS MOMENTI SUBSEQUENTIBUS, DONATA; CAPITULIS INTRA IPSUM TEXTUM RITE DISPOSITIS, NECNON ET TITULIS SINGULARUM PAGINARUM MARGINEM SUPERIOREM DISTINGUENTIBUS SUBIECTAMQUE MATERIAM SIGNIFICANTIBUS, ADORNATA; OPERIBUS CUM DUBIIS TUM APOCRYPHIS, ALIQUA uERO AUCTORITATE IN ORDINE AD TRADITIONEM ECCLESIASTICAM POLLENTIBUS, AMPLIFICATA; DUOBUS INDICIBUS GENERALIBUS LOCUPLETATA: ALTERO SCILICET RERUM, QUO CONSULTO, QUIDQUID UNUSQUISQUE PATRUM IN QUODLIBET THEMA SCRIPSERIT UNO INTUITU CONSPICIATUR; ALTERO SCRIPTURAE SACRAE, EX QUO LECTORI COMPERIRE SIT OBuIUM QUINAM PATRES ET IN QUIBUS OPERUM SUORUM LOCIS SINGULOS SINGULORUM LIBRORUM SCRIPTURAE TEXTUS COMMENTATI SINT. EDITIO ACCURATISSIMA, CAETERISQUE OMNIBUS FACILE ANTEPONENDA, SI PERPENDANTUR: CHARACTERUM NITIDITAS CHARTAE QUALITAS, INTEGRITAS TEXTUS, PERFECTIO CORRECTIONIS, OPERUM RECUSORUM TUM uARIETAS TUM NUMERUS, FORMA uOLUMINUM PERQUAM COMMODA SIBIQUE IN TOTO OPERIS DECURSU CONSTANTER SIMILIS, PRETII EXIGUITAS, PRAESERTIMQUE ISTA COLLECTIO, UNA, METHODICA ET CHRONOLOGICA, SEXCENTORUM FRAGMENTORUM OPUSCULORUMQUE HACTENUS HIC ILLIC SPARSORUM, PRIMUM AUTEM IN NOSTRA BIBLIOTHECA, EX OPERIBUS AD OMNES AETATES, LOCOS, LINGUAS FORMASQUE PERTINENTIBUS, COADUNATORUM.

SERIES PRIMA,

IN QUA PRODEUNT PATRES, DOCTORES SCRIPTORESQUE ECCLESIAE LATINAE A TERTULLIANO AD GREGORIUM MAGNUM. ACCURANTE I.-P. MIGNE, CURSUUM COMPLETORUM IN SINGULOS SCIENTIAE ECCLESIASTICAE RAMOS EDITORE,

PATROLOGIAE TOMUS LXIII.


ENNODIUS,



HORMISDA PAPA,



TRIFOLIUS PRESBYTER,



ELPIS,



BeTIUS.



CAETERORUM TOMUS UNICUS.---BeTII TOMUS PRIOR.


PARISIIS, uENIT APUD EDITOREM, IN uIA DICTA D'AMBOISE, PRÈS LA BARRIERE D'ENFER, OU PETIT MONTROUGE. 1847


uolume title page


BeTII,



ENNODII FELICIS,



TRIFOLII PRESBYTERI,



HORMISDAE PAPAE,



ELPIDIS UXORIS BeTII



OPERA OMNIA,

AD RECENSIONEM BeTIANARUM LUCUBRATIONUM FACEM PRAEFERENTIBUS EDITIONIBUS uARIIS QUARUM UNA, LIBRORUM SCILICET DE CONSOLATIONE PHILOSOPHIAE, AD USUM DELPHINI ACCURATISSIME EXCUSA EST; ALTERA, INTER OMNES AMPLITUDINE PRINCIPEM LOCUM OBTINENS, MEMORATISSIMO GLAREANI NOMINE PRAESIGNATUR; TERTIA, QUAE EST OPUSCULORUM THEOLOGICORUM, ERUDITISSIMUM uALLINUM AGNOSCIT AUCTOREM; QUARTA DEMUM, NONNULLA MONUMENTA INEDITA EXHIBENS, ILLUSTRISSIMO CARDINALI MAIO DEBETUR; CAETERORUM uERO AUCTORUM EXEMPLAR SUPPEDITANTIBUS GALLANDIO, MANSI NECNON ET BREuIARIO ROMANO.

BeTII TOMUS PRIOR. CAETERORUM TOMUS UNICUS.


PARISIIS, uENIT APUD EDITOREM, IN uIA DICTA D'AMBOISE, PRÈS LA BARRIÈRE D'ENFER, OU PETIT-MONTROUGE. 1847


ELENCHUS OPERUM QUAE IN HOC TOMO CONTINENTUR.


ENNODIUS.
Epistolarum libri nouem	col. 13
Opuscula decem	167
Carminum libri duo	309



HORMISDA PAPA.
Epistole et decreta	363



TRIFOLIUS PRESBYTER.
Epistola ad B. Faustum senatorem	533



ELPIS UXOR BeTII.
Hymni duo in honorem SS. Petri et Pauli	537



BeTIUS.---OPERA PHILOSOPHICA.
De consolatione Philosophie libri quinque	547
De unitate et uno	1075
De Arithmetica libri duo	1079
De Musica libri quinque	1167

[1Kb]



Main uolume text





ANNO DOMINI DXXI
MAGNUS FELIX ENNODIUS, EPISCOPUS TICINENSIS.





PROLEGOMENON.


 I. Magnus Felix Ennodius Gallum prosapia  , et quidem illustri admodum, natumque Arelate se fuisse testatur  : que est sententia uirorum eruditorum, quibus Gallicam historiam litterariam acceptam referimus  , licet Sirmondus  , Sollerius  aliique hac de re ambigere uideantur. Eius ortus anno Christi 473 illigandus comperitur, quippe qui anno 521, etatis 48, e uiuis excesserit, ut infra manifestum fiet. Litteris primum humanioribus Mediolani a puero excultus  , deinceps uel ipsa studiorum liberalium nomina se fuisse detestatum profitetur  . Postmodum anno 489, etatis sue 16, amite que ipsum aluerat solatio destitutus, nobilissimam ac prediuitem  uxorem duxit  . At paucis post annis seculo nuntium remittens, ecclesiastice militie nomen dedit: atque ab Epiphanio Ticinensi antistite diaconus ordinatus  , religiosi propositi consortem quoque habuit uxorem  . Clero addictus, Seruilione magistro usus est, a quo sacris institutis fuit imbutus  : ut propterea minus recte censuerit Sollerius  , Ennodium sub Seruilione liberalibus disciplinis operam dedisse. Interea in legatione Burgundica que in annum incidit 494 comes additus episcopo suo Epiphanio Ennodius perhibetur  ; et quidem dum diaconi munere fungeretur: eo enim in gradu diu ipsum constitisse illud suadet, quod anno 513 egregium Apologeticum pro synodo Palmari adhuc diaconus conscripserit:  qua de re Pagium consulas uelim  . Quin etiam forte haud ultra eum gradum processerit usque ad annum 510 aut 511, quo, Epiphanii successore Maximo II uita functo, ad Ecclesie Ticinensis episcopatum fuit euectus. Multa preclare gessit in cathedrali sede constitutus; eiusque imprimis enituit spectata uirtus et doctrina in gemina illa legatione ad Anastasium imperatorem, quam sub Hormisda papa orthodoxe fidei causa suscepit annis 515 et 517, licet utraque ueteratoris principis artibus ad irritum cesserit, ut ex ecclesiasticis Baronii Annalibus constat. Ad Ecclesiam suam reuersus beatus antistes, haud multo post superstes  exstitit. Nam ex eius epitaphio a Sirmondo  aliisque relato, ipsum ex hac uita in celum emigrasse intelligimus XuI cal. Augusti ualerio u. C. consule, quo die in Ecclesie tabulis eius memoria quotannis recolitur; adeoque anno Domini 521, annum agentem 48. Huiusmodi autem chronica notatio ex eo desumitur, quod sanctus presul annorum ferme 16 esset, ut ipsemet testatur  , quo tempore in Italiam ingressus est Theodericus, anno scilicet 489, qui quidem etatis annus si cum ualerii consulatu componatur, quo currente depositus fuisse describitur; annus Ennodii postremus fuerit 48, Christi 521, ut recte arguit Sirmondus  .

 II. De sancti huius presulis Ticinensis litterarum monumentis plura erudite obseruant accurati Gallice Historie litterarie scriptores  , quos proinde consulere opere pretium fuerit. Ne uero penitus officio nostro deesse uideamur, huc afferre libet de iisdem doctissimi Sirmondi iudicium  : »Si quid limi, ait, Ennodio sua etas aspersit, non idcirco fluentem in eius scriptis ingenii eloquentieque fontem possumus non amare; aut quia in eius pematis claudicat interdum uersus, rectam ubique sententiam et acumen non amplecti. Quid illa, propter quam infime quoque note auctores expeti solent, temporum notitia et illustratio? Quis enim est qui in epistolis Ennodii, Symmachos, Hormisdas, Cesarios, Faustos, Betios,  Liberios, Aratores, Elpidios et reliqua eius etatis lumina non libenter recognoscat? aut quem in uno Theoderici Panegyrico, uel in una uita Epiphanii Ticinensis, uaria rerum illo seculo in Italia, Gallia, Germania, Grecia gestarum commemoratio non afficiat? Dictiones quippe declamationesque pretermitto; que mea quidem sententia sunt eiusmodi, ut cum postreme omnium apud Latinos nate uideantur, cum primis mediisque conferri possint, et tanquam rose alienis mensibus orte cariores esse debeant.« Et alibi  : »Ennodius ea ingenii fama floruit et doctrine, ut non solum in pretio essent que sua  sponte scriberet, sed amicorum quoque quos impensissime coluit, rogatu in dictandis aliorum nomine orationibus, epistolis, epitaphiis ac diuersarum rerum epigrammatis, assiduam operam dare cogeretur. Quo in genere multa sane ad gloriam Ennodio illustria fuerunt; sed nichil illustrius Apologetico et Panegyrico, quorum altero Theodericum regem publice laudauit; altero Symmachi pape synodique Romane causam tanta cum approbatione defendit, ut a synodo uniuersa honorificentissimo elogio decretoque ornatus sit.« Hactenus u. C.

III. Porro his de opusculorum Ennodii prestantia delibatis, illud potissimum animaduertere prestat,  non neminem exstitisse qui sanctum Ennodium de gratia et libero arbitrio disserentem Fausto Reiensi ac Massiliensibus accensere ausus fuerit  . At iniquam criminationem uiri docti solide propulsarunt  . »Certe quidem, inquit eruditus Sirmondianorum editor  , sententia episcopi doctissimi ac sanctissimi, et ingentibus erga Ecclesiam meritis clarissimi, qui fidem orthodoxam tum in Occidente tum in Oriente strenue propugnauit, quem illustri elegio ac decreto Romana synodus ornauit  , quem pontifices summi, Hormisda  , Nicolaus I  , Ioannes uIII  , Gregorius uII  magnis preconiis extulere, quem Ecclesia sanctis confessoribus ascriptum annuo cultu  prosequitur; tanti, inquam, antistitis sententia  non potest magni apud omnes catholicos ponderis non esse: ut mirum, imo indignum prorsus ac minime ferendum sit, Ennodium ad Semipelagianos atque ad Pelagianos nostro seculo a nonnullis ablegari. Quasi uero Pelagiana aut Semipelagiana, ac non potius his plane contraria, sint ista:  Nemo dubitat, nemo condemnat, quod auctore gratie prestante, et ipse equitatis hominibus callis aperitur. Dux enim bonorum et precessor, gratia. Ergo debemus gratie quod uocamur, quod occultis itineribus, nisi resistamus, sapor nobis uitalis infunditur. Quam diserte ibi gratie, et quidem interioris, necessitas asseritur! . . . . Attamen uir maximus a quibusdam  uelut heretice doctrine defensor traducitur: cum contra ob illam ipsam causam orthodoxis omnibus debeat esse precipuo iure commendatus; qui confutauerit pestiferum dogma, quo religionis omnis ac morum discipline fundamenta conuelluntur.« Hactenus  ille. Hic uero recensitis obiter a Baunio ueterum pontificum de Ennodio testimoniis Sirmondi opera primum collectis, addere libet ex eodem Baunio et istud insigne auctoris, seculo sexto circiter medio, Floriani scilicet ex monasterio Romano in epistola ad Nicetium Treuirensem episcopum, quod sic se habet. »uide ergo quantis adiutoribus uteris, cum pro me ceperis obsecrare sancte memorie dominum Ennodium pontificem Ticinensis Ecclesie, qui generosi sanguinis nobilitatem humilitate preuexit ad gloriam, ut in celestis patrie senatu fieret et ibi senator; cuius incomparabilem doctrine facundiam non solum testatur Occidens, sed et Oriens instructa miratur.  Nestorii fulmen, Eutychis exstinctor gloriosam dominam meam inuiolabilemque Mariam Christotocon et Theotocon, apostolica auctoritate perdocuit. Ipse ergo meus est pater ex lauacro, quem credo apud eternum Patrem per Filium interuenire pro filio.«

Iu. uarie circumferuntur scriptorum Ennodianorum editiones. Earum primam exhibuere anno 1569 Orthodoxographa Basiliensia, qua tamen nichil deprauatius, nichil inquinatius in lucem exiisse censent eruditi. Porro, ut eas pretermittamus que deinceps bibliothecis Patrum, Coloniensi, Parisiensi et Lugdunensi fuerunt intexte, sub initium seculi superioris, uno et eodem anno 1611 gemina prodiit Ennodii  , altera Tornaci curante Andrea Schotto, Lutetie altera quam Iacobus Sirmondus ad duo spectate fidei exemplaria, uaticanum et Nicolai Fabri, diligenter exegit, eorumque ope lacunas que multe et maxime erant implere, ac praue detorta et traiecta suis locis reponere studuit; omniaque demum opera ex pristina perturbatione in certos ordines et quasi classes digesta, ut ex ipso intelligimus, exquisitis adnotationibus illustrauit. De his autem duabus editionibus adisis uiros eruditos subinde laudatos  . Preclaram itaque hanc Sirmondi editionem prelo committendam consignauimus. Notis u. C. animaduersiones Barthii subiecimus quas ex eiusdem  Aduersariorum libris excerptas ad calcem uoluminis primi Sirmondianorum reiecit Baunius: atque appendicem adiecimus ex nouo Thesauro Anecdotorum Marteniano  , Ennodii scilicet Dictionem in natali Laurentii Mediolanensis episcopi, una cum eiusdem Epistola uenantio cuidam inscripta.





[1 2Kb] MAGNI FELICIS ENNODII EPISTOLARUM LIBRI IX. 



LIBER PRIMUS.



EPISTOLA PRIMA. ENNODIUS IOANNI.


Dum salum queris uerbis in statione compositis, et incerta liquentis elementi placida oratione describis: dum sermonum cymbam inter loquele scopulos rector diligens frenas, et cursum artificem fabricatus trutinator expendis; pelagus oculis meis, quod aquarum simulabas, eloquii demonstrasti. Deus bone, a 1Kb] in quantos se usus diues lingua dispergit! Cum uoluerit, seuit ut bestia, currit ut fluuius, fluctuat ut profundum: et quamcunque fucatis uerborum imaginibus pingit speciem, ueri astipulatione representat. Timere te scriptionem, quasi fronte tener, insinuas; dum declamationum  pompam refuga laudis deposcit assertio; et fit auara glorie, dum pudori parcere se ostendit, peregrinam mentita formidinem. Ago at ue habeo gratias, quod nobilia rud menta facundie tue in amici, [b 1Kb] quantum estimas, preconiis consecrasti. Et licet non agnoscam mea esse que loqueris; religionem tamen narrantis amplector, diligentiam pectoris laudo, quam gratie per sudum rutilantis luce dedicasti. Tibi fax ista pretenditur, quam in opinione mea blandus elocutor accendis: ego noctem conscientie mee, etsi non fugio, [c 1Kb] noui tamen estimare. Graues hiatus patitur aliene gratie commissa credulitas: quanquam omne crimen transeat, qui uult decipere  confidentem. Gaudia tamen mea de te epistolaris alloquii dotibus adimplesti; dum nouitatem sensuum monstras serenitate sermonum, et ueteris decora prosapie nouelli uincis nitore colloquii. Sat fuerat parentum tuorum desideriis, seniora te familie ornamenta  emulari: uincere posse, sicut nemo credidit, ita nullus optauit. uides quantum ad unguem polita conuersatio pretiis bene nascentis adiungat? Quod iubar sanguinis prestitit, superauit industria castigantis. Credidi uotorum summam fatigari, si te natalibus reddidisses; illud non expendens, quid claritati tue cohabitator infuderet. [d 1Kb] Sit forte in estimatione arbitrii mei defraudata cognitio. Neminem credidi ad Olybrium peruenire: quem uicinis calcibus pernix insecutor adiunges: beatum facturus nempe, si uiceris. Deum precor, ut adolescentia in te, que  primordiis monstrant, bone frugis germina conualescant. Domi habes, unde exhortationis mee  uiua sumas exempla. Te pater morum tranquillitate, socer eloquentia similem producat. Si me uoti reum facere celestia regna dignantur, unum precor, ut mei meminisse digneris: ne illius, cuius perfectionem inter dicendi simulacra meditaris, obliuionis quoque par esse contendas. Sed ad epistole morem reuertar, quam affectio tua in longum produxit. Salue, mi domine, et amantem tui frequentibus cole muniis litterarum; ne amoris contestatio sola sicut solet in quibusdam esse, [e 1Kb] preuii in te putetur exstitisse sermonis.



EPISTOLA II. ENNODIUS FLORO.

Noui me duram cepisse prouinciam, et grauem sarcinam  humeris infirmis attollere, qui sublimitatem tuam, quantum ad me, quietam uerborum stimulis excitaui. Sic minaces dentes bestias inualida lacessit adol scentia: et dum maiora uiribus prouocat, quod euenire optat, spectaculum putat esse, non prelium.  Sic mens congressionis ignara certaminibus ante periculum debet affectum. Leonis rabiem, et quam Libya alit bestiam, quam te, lingua censeo mitiorem. Que me precipitauit inscitia? qui animi feruor a cognitione tui peregrinantem duxit in deuium, ut nescirem quid intentioni lacessitus deberet, qui semper contumelias primus incipit, qui iniuriarum gymnasiis nunquam meruit posthaberi? Clericorum certe exercitatissimus maledictor; qui ad eos semper nouelli et acuti dentis morsus exhibuit, quem euadere ad unguem ducta uita non meruit; cui cessit omnis eruditio; et quasi cometem sidus religiosorum fugit uniuersitas. Hunc ergo improbus et fronte debilis excitaui. Hac fiducia prouocassem uentos ad flandum, ad cursum flumina, Faustum meum ad facundiam, qua  te ad garrulitatem loquendi parcus ferratis uerborum calcibus animaui. Ignosce, queso, et quod in aliis uitium putas, taciturnitatem amantis sperne: abstine a responsis, prouocantem damna contemptu. Tecum decertet de mediis curie finibus eductus, circa Gallum prosapia conticesce, silentii tui, si preuales, talione mulcemur. Caue, mi domine, ne incipias minorem loquacitate prouocando humilis estimari. Quid enim laboris est, iacentem in ea parte superare, et triumphum de eo ducere, qui se ante conflictum imparem confitetur? Esto mihi tamen apud dominum Faustum amoris mei fibula, si querelas, quamuis angustas, et rusticas, studes euadere.



EPISTOLA III. ENNODIUS [1 1Kb] FAUSTO.

 Acta est causa desiderii mei beneficio querelarum: meruit impudentia, quod negabat urbanitas. Diligentiam sancti pectoris quam artifex silentium tegebat, elicui; taciturnitatem que ad fomenta ardoris mei parata fuerat, terminaui: prorogando uiles paginas, pretium uincentis accepi. Sic usuram cultori uexatis reddit terra cespitibus, et feturam nobilem de singularibus parturit gleba germinibus: sic ad uocem unius hominis montium secreta respondent, et dum angustus clamor uincitur, ualitudinem suam elementa manifestant. Euangelicis  tali facto obsecutus oraculis, fructum de precepti sum ueritate sortitus; cuius declarat instructio, quod pulsanti sepe surgat Deus, et tribuat, si non propter meritum, uel propter importunitatem. Facessat posthac infidelium  male cauta discussio: integritati sententie periculis presentibus idoneus mihi testis astipulor Frequenti oratione optata promerui: concessum est precum assiduitati quod negabatur examini. Debeo uobis amicitiam, querimonie mee: quas, dum uotis effectum tribuitis, plus amabo. Fuerit licet origo uestra a iusto dolore ueniens; frequenter a uobis, postquam prestitistis,  etiam illesus incipiam. Delenificam allegationem amplexus epistolaris eloquii, ago atque habeo gratias, quod me diu tristium noluistis esse participem: fecistis hoc forsitan uoto et studio consulentis. Sed ascribo peccatis meis, quod maioribus, dum temperatis alloquio, sum iactatus angoribus. Mihi uni in aduersum prouisa contingunt, dum grauiora semper in me ore estimo, que tacentur: quia credo quod de mediocribus sepe communicentur uerba languoribus, cum proximitas funeris imperet silentia cito rumpenda. Deo gratias, qui ea que dura estimantur, clementia bene uertit, et que ex merito nostro uentura collegimus, ex sua facit miseratione transferri. uoluissem tamen, talem circa paruitatem meam dignatio uestra tenuisset affectum, ut quem comitem sepe  gaudiis adhibuisti, cum eo elegissetis etiam aduersa partiri. An putatis tale beneficium in acceptum me esse relaturum, si ab estibus pectoris uestri, tanquam male fidelis excludar? Non est, ut uideo, apud uos mei ratio dispensata consiliis. Ego mihi perire gratiam puto, nisi eam rerum omnium uobiscum communicatione nutriatis. Desinite, queso, in hac mihi parte consulere, uestra impendio uerba cupienti. Cui si uotiui negentur affatus, fatiscam, ut terra cui celo nichil liquitur, nec uenas suas succo bibuli humoris infundit, unde innatis alimenta culmis exhibeat, et ad falcem grauidas aristas adducat. Ut piscis aqua abstractus uitalibus indumentis priuatus exstinguitur, sic ego subductis alloquii uestri fluentis interimor. Querant alii quod delectet: ego res ad animam pertinentes expostulo: mihi non tam delicias uerba uestra  pariunt, quam salutem. Rem fateor nullis coloratam fucis, nullis nebularum depictam mendaciis, quia non sum simulandi artifex: decerptum aliquid uite mee censui, dum tacetis. Male uos fideles asseritis, si ad aures meas generaliter deflenda per uos deferantur incommoda: quasi nescire alicui Christiano liceat [2 1Kb] malum, cui Roma succumbit. Barbaras nationes, et a nostro limite toto pene orbe diuisas, continuis hec coniicio lamentis ingemiscere, et ad solatium nostrum lacrymas commodare. Huius rei magnitudo uestra adhibere se indicem fugit, ut in perniciem meam fallacium nuntiorum diabolica cum securitate uota mentiantur: ut non sit, ad cuius ueritatem post fabulas redeam, nec qui animum meum ueri demonstratione sustentet. Caue faxis, mi domine:  uobiscum mihi alia res est: aliud fori ius, aliud triclinii. Audiat te que in conuersatione publica didiceris, familia domestica retexentem. Subiectorum animos, et fideles, ut putatis, mentes relationum uestrarum cibis alite, ne ieiuna amicorum corda talibus ferculis impasta moriantur.



EPISTOLA Iu. ENNODIUS FAUSTO


[1 24Kb] Anagnostici fidem secutus, et suauis orationis sapore prouocatus, pene uitium [2 1Kb] credidi rem esse uirtutis; et dum plus sermonum diademata credo ualere quam conscientiam, culpam quam mens non agnoscebat, incurri. Non sic [a 1Kb] seruis sibilo artificibus insidiis blandus uenator illudit: non ita pinnarum mentita formidinem discoloribus fucis ultro expetenda retia manus magistra componit: quemadmodum me captum, et sponte capistris ora porrigentem magnitudinis uestre tenuere sermones. Commiss. nescius, uobis impugnantibus, diu utrum essem innocens inquisiui. Aliud sentiebam de epistola uestra, aliud de proposito meo. Quis rogo fuit patrandi sceleris tam uenustus  admissor, qui purgationem crederet, si alieno se fateretur precepto suo militare flagitio, cum nemo de se confesso iuste credere possit crimen alienum? Sed credo iuris et legum expertem fuisse personam, et sola calliditate compositam: cui etiam imitandi in scriptione aliena imaginem ueritatis  indulgeat et proprietatis simulacrum lenocinia pudenda concilient. Nolo cuiusquam nomen incessere, nec contra conscientiam accusantis subire personam: sufficit pudorem meum in statione constitui: alios iactent incerta uentorum. Ego tamen, etsi imperare talia calcaribus armate lectionis adigeret, patriarcharum me imitatione defenderem. Furto Iacob primogeniti fratris uicit etatem : cuius beneficio principatum obtinuit, quem natura non dederat. Dauid dum  lustraret  deuia studio fuge et angusta terrarum, propositionis panibus famem depulit; et contra legis uetita que minores habet aculeos, esuriem corporis effugauit. Ego inediam quam de diuinis Libris anima impastus conceperam, marcentibus diu debui tolerare uisceribus, donec concepta lues ad uitalia secreta percurreret. Daniel propheta diuina dogmata regiis subduxit penetralibus; que ad instructionem suam pudicus et imitandus raptor adiunxit. Quid iuuat ire per singula, cum ad munimen impugnate una sufficiat de numeratis persona conscientie? Que tamen uerecundie sue, et naturali ut ita dixerim debilitati, ante necessaria petitione prospexit. Nam et si sum post negationem qui me reum fecerim, estimate. Doctorem Libycum asseritis sublata a se  [3 1Kb] pyri poma fleuisse. Merito lamentis expiandum est,  quod cum pudoris dispendio uenter acquirit. uilia fuerint forte que sustulit, aut negligentia, aut usu, aut tempestate peritura: non fuit culpa uacuus tamen, iuxta Apostolum , raptor: carnem quam animam plus amauit. Tobias propheta huiusmodi commissoribus occurrit, et diuina uoce testatur dicens: Non licet nobis aliquid manducare furtiuum . Cum dixisset, manducare, non dixit. Non licet nobis aliquid lectitare furtiuum. Iosiam, ut narrat historia , subrepta papyrus instruxit. Ego homuncio hoc non facerem, quem uos contra ingenii uires ad scientiam diligendam uerborum stimulis foditis? Sed reuertor ad uirum optimum, prefati, quantum scribitis, sceleris admissorem: qui in utraque parte fidem uiolans, nec uos securitate,  nec me facti, si scripsi, perfectione donauit. Contingat mihi, salua magnitudine uestra, coram posito secundum mandata Dei, tanti uiri, prout habet animus meus, terga multare.



EPISTOLA u. ENNODIUS FAUSTO.

[4 1Kb] Abundantem Dei misericordiam precatus commendo ipsi anni felicis auspicia; et beneficiorum eius muneribus sublimis iam consularem uirum quasi equalis aggredior. Hactenus trabealis cothurni pompam familie nostre peregrina ornamenta tribuebant, et pertinere nos ad eum magis affinitate quam genere gaudebamus, qui anno nomen imposuit. Munus erat non debitum, quod inter curulium possessores diligentium fabulis addebamur. Quotiens nos obnoxios  sibi fecit lingua, que apud alios exaltauit, ut commutato conditionis ordine alienis nostre nobilitatis insignia deberentur stipendiis? At nunc facessat inuidia, uetustorum reparator fascium nouellus consul illuxit, et dignitatum nostrarum cariosas fores robustus reserauit impulsor. Ad rediuiuam ualetudinem tremebunda marcescentium cardinum limina iuuenescunt: que nullis credo, Deo auspice, quia posthec obicibus claudenda patuissent. Nam Auieni mei non unus, sed primus est consulatus. Stirpis sue gestatura aquilas agmina preuius antecessit, et ad principalem militiam iter uirtutis ostendit. Si qua est secularium reuerentia dignitatum, si quis honos est hominem uiuere post sepulcra, si quid prouidit astutia ueterum, per quod ab hominibus anni uincantur  adulti: iure fastos huiuscemodi putantur inuenisse  consilia, quorum longeuitas et senectutem refutat et terminum. Deus bone! quantum est, unius uocabulum hominis impensum [1 1Kb] in dictandis legibus laborem uel stabilire posse, uel soluere? Macte insignium adolescens uirtutum, qui oblitteratum materni stemmatis callem uitales honorum secures attulisti, quibus annosas, ne posteritatem tuam retinerent, splendidissimi itineris obices amputares. Cedant huic priscorum laudes, quibus nobilitatem doctorum commenta pepererunt, que phaleratis uerborum superciliis meritum a relatore mercantur. Necesse enim est exilitatem thematis narrantis opibus ampliari, ut dos que in materia non inuenitur, styli processionibus inseratur. Ut taceam Fabios, Torquatos, Camillos, Decios fuisse superatos; te ipsum, mi domine, qui uniuersos  uicisti, eius primordiis existimo uotiue ces isse. Tu per duratum proauorum auorumque [2 1Kb] scipionum tranitem iam grandior, pene precedentium connexus lateribus ambulasti; ita ut sub coniunctione nunquam interpolate felicitatis incederes. Ad Auieni mei adhuc teneri uirtutes pertinet, et tuo generi con inuare fasces, et nostro reddere. Ago gratias intentioni in commune augmentum profuture: per quam cum Dei beneficio natalium bonorum claritas hactenus interclusa resplenduit: per quam diem suum lucidus sanguis agnouit. Quam uoluissem uotorum meorum summam coram positus intueri, si non peccatorum magnitudo munus celeste, quod non potuit desideriis, denegaret aspectibus, et nefas sit hominem uno eodemque tempore uniuersa optata promereri! Illud  tamen inter maximas Redemptoris nostri remunerationes credo numerandum, quod limen felicis infantie consul meus cum honore senis ingressus est. Sed precipio quid paretur laboribus, cum talia primordiis exhibentur. Inauspicatis successibus illi prouectuum incrementa uentura sunt, quem cepisse uidemus a fascibus. Minus est quod sibi de prosperitatis euentu in antiquorum preconiis uetus fama blanditur. Quod attrita puluere canities, quod uita sub fasce acta uix meruit, quod grandeuus de impetratione nunquam certus optauit, hoc memoratu sepius adolescenti meo supernum munus ingessit. Additur, quod in principio uite disciplinis optimis institutus, uidetur meruisse quod adeptus est: nec dignatur totum in se felicitati, in quo possunt etiam  dari plura uirtuti. Nature in decus scholas et litterarum studia consecutus, paterne perfectionis emulator, talem se industria sua filium reddidit, qualem alter uix potuit legisse. Quidquid Attica, quidquid Romana precipuum habet lingua cognouit: aurum Demosthenis, et ferrum Ciceronis expendit, utramque dicendi seriem Latinus relator impleuit. Grammatice instructionis repagula, et illas dicendi legales angustias pro libertate complexus est. Oratoriam pompam  sectando mascule dictionis brachiis equales ad certamen eduxit. Sed quo me rapiat processus affectionis terminum refutantis, agnosco: diuisus proposito consulem eruditum ingenio impar appello. Ad uos reuertor, cum quibus mihi commune gaudium, par desiderium, equalis supplicatio est. Oremus Deum, quia uota nostra modum refutant, ut ipse faciat perenne esse quod tribuit: nec unquam circa nos muneribus suis terminum ponat, qui largiendo damna non sentit. uos gaudete tamen uestro tam excellenti bono, quibus fas est post trabeas suas habere filium in obsequio consularem. Si tamen in sententia mea celestis uigor operatur, et tota mens humanis delictis inclinata non subiacet, fidelium orationum uestrarum retributio est circa sobolem dignitas impetrata. Urbi  sufficerent quantos habet domus una precatores. Felix mater tot imperatorum domina; uos apud Deum precibus suis matrona fortis attollit: per tantos regnum celeste uim patitur, quorum meritis a diuina clementia quod postulatur, exigitur. Scriptum enim meminimus, dicente Domino discipulis: Si conuenerit duobus aut tribus uestrum, quidquid petieritis impetrabitis . Credo Redemptorem, iustorum raritate prospecta, pro mundi salute petituros duos dixisse sufficere: licet coniectura perpendi, si possit tribus aliquid denegari pro suorum utilitate poscentibus. His ergo spebus animatus, et iustorum cognatione sublimis, confido de superna benignitate etiam me ad optate copiam gratie peruenturum. Si Abrahe meritis  Loth sanctorum turbis  ascribitur: si hi qui caruere propriis, propinquorum ad celsa perduci meruere uirtutibus; annus iste familie uestre pariet dignitates. Nam si uobis cordi sum, facile ad celestem gratiam optata impetratione perducor. Domine mi, salutationis reuerentiam soluens, ueniam postulo de prolixitate sermonis; quia difficile est magna gaudentem parua loqui esse contentum.



EPISTOLA uI. ENNODIUS FAUSTO

Deus bone, quam nichil est arduum magna curantibus, et qua quiete diuine mentes uisa describunt! quibus ornantur dotibus loca, que lingua diues, et dicendi peritus aspexerit, si religioso liceat sine discrimine confessionis enarrare proposito! Quasdam  mundi artifex Deus prouinciis felicitates stupenda secreti sui largitate concessit: alias uberius, melius alias uinum iussit effundere: aliis contulit triticee segetis ope gratulari: multas pomorum uarietate uel utilitate donauit. Quibus hec tamen ipsius nature repugnantis merita non dederunt, fecit eas relatore sublimes. Non est unde ieiuna cautibus gleba desperet, nec unde non respondentia cultori arua subiaceant. Linguarum genio terris merita tribuuntur: et  qualiter quis loqui potuerit, taliter rem de qua fuerit locutus, attollit. Crescitis prouincie cultura sermonum: oris est, quidquid in uobis lector stupuit. Uber solum, et diuitibus que te iactas terra palmitibus, que per modicos sulcos scalpentem dorsa pascis agricolam, que uenas diuites in ipso proscissionis pandis exordio, que suscepta germina multiplicata messe restituis; nichil tibi commune cum maximis, si ad te domnus Faustus Romani status eloquii non serenus accesserit. [1 8Kb] Ecce Comus pulle quondam pene in silentium missa conditio, que nulla se hactenus commoditate, nulla, ut aiunt, formositate iactauit, quanto gaudet ingenii priuilegio? Que per prerupta conuallia, et patulos coherentium hiatus montium estiuis niuibus miseram scit exhibere concordiam: cui per  pericula pendentium cum uia cultorum ante terram per scopulos opus est seminare, quam germina: cui calamitatis genus est, riparum Larii confinia canis ornasse nemoribus, ut subridens illecebrosa uisione dominantibus blanda fecunditatem fronte mentiatur, et in perniciem possessoris pulchritudinem nutriat exsecrandam. Ubi primum fabricis suis per pretoria domini tributa dissoluunt, dum antiquorum lacunas parca nituntur frugalitate reparare, et profligantia patrimonium fulcire culmina. Indigenarum copia ad hoc tantum seruata, ut functioni publice [2 26Kb] perequatoris etiam uota transcendens numerus non deesset. Piscium populos non ad delicias, sed ad horrorem nutriens: per quos discimus, quid laudis captorum alibi sapor mereatur. Ubi er pluuius perenniter, et  minax celum, et quedam uite sine tota luce transactio. Dulcia Larii oculis fluenta transeuntibus, et ad natatum quos perdat inuitantia. Quis ferat decorum gurgitem sub hac deceptione fallentem? Quid dicam insulam relatione factam habitabilem? quis non hoc miretur? in qua minus amatur uita seruat? in qua portio fuit euasisse discriminis? circa quam piscibus hominum ministratur esca cadaueribus? Nulli enim preter aquas Larii defuncti ibidem sepulcra meruerunt. Maria, fluuium [3 1Kb] Adduamque laudastis, quod per confusos ductus discrimen lacum tumoris ostendit:  qui agnosci in eo nunquam, nisi per turbida fluenta, potuerunt. Tanti fuit diuitias facundie in rebus laude carentibus ostentare, quanti non fuerant hec omnia nature beneficia, si dedisset. Celorum tamen Dominus qui hoc uobis posse concessit, munera sua sub perennitate tueatur. Quia hec ego non quasi a uobis diuersa sentiens scripsi: sed ut ex istis lector agnoscat, Comum per stylum uestrum melius esse legere quam uidere.



EPISTOLA uII. ENNODIUS FAUSTO.

Quantus est fascis inuidie, quam facilis nocendi uia, quotiens precedenti opinione laborat impetitus! Nemo quid factum sit, ut uideo, quidue infectum respicit: ad impugnationis fidem solum aduocatur pro  teste propositum. Deus omnipotens mutatas ordinum uices uertat in melius, et rerum statum qui labe temporis aut meritorum nostrorum nebulis obsoleuit, aurei seculi candore perfundat. Quando non hominum obscenissima crimina innocentis officii texit umbraculum, et quidquid a morum nube descendit, celestis militie serenitas excusauit? At nunc in aucupium trahitur male creduli interpretis clericatus, et quod ante religiosam professionem admisisse non decuit, hoc postquam per titulum ecclesiasticum culpis renuntiauimus, sine honesti credimur consideratione peragere. Qua me tempestate procella immanium peccatorum ire ad famosum officium compulisti? In quo omnes errorum rami magistra uiuendi solent falce truncari, in eo de me facinus credi facis  omnes fallentibus. Ille mancipia sua a me sublata defleuit, et contra potentiam ecclesiastici militis aduocandam credidit regiam defensionem. Rogo, quis hoc commentator uel in scena proponat? quis petarum fabellam fucis similibus aut commentitiis personis instrueret? Nouit Dominus, qui manu ualida in adiutorio uestro mei propugnator assurgat, totius me esse techne huiusmodi ignarum. Ante aliquid temporis pueri duo, qui sibi a prefato asserebant inferri uiolentiam [4 2Kb] ad opem se Ecclesie sub interpellatione publica contulerunt. Preces adhibuisse memini, ut  circa eos, quod defunctus uoluit, seruaretur: auditurum se deceptiosis et blandis promisit illecebris. Ut ad obsequium reuerterentur ad quod deputati fuerant, sancto episcopo patre uestro presente qui eisdem prebebat auxilium, sub notitia ciuitatis hortatus sum. Quid postea euenerit, ignoraui, nisi postquam male [1 1Kb] retentatoris nomen accepi. Hec mentior, nisi impugnatoris mei attestatione constiterint: cui tamen gratias refero, quia sub quauis occasione uotiuas exegit epistolas: que mihi multum doloris iussionis uestre dubitatione pepererunt. De me enim deliberatum esse uideo, si uos, utrum audiam que iubetis, in ancipiti esse cognosco. Nulla me tamen nec magnitudinem uestram ex ea parte apud Deum culpa respiciet, quia prefatos mox ad seruitium illius  boni uiri sine alicuius audientie libra ire compuli. Domine mi, salutatione largissimam dicens, quam uellem, si istis negotiis paginas non negetis, aut accusatores meos ipse componere, aut quod est familiarius frequenter errare!



EPISTOLA uIII. [2 1Kb] FIRMINO ENNODIUS.

Iucunda sunt commercia litterarum docto auctore concepta: illa, in quibus ad unguem politi sermonis splendor effulgurat, ubi oratio diues frenis peritie continetur. Quando abundantem loquele uenam laboriosus in lucem scrutator adduxerit, tunc procedunt officia suscipientis desideriis paritura. At ubi scaber sermo angustiam pauperis signat ingenii, nec conceptum suum in ordinem digerendo noctem studio  elocutionis interserit, et nebulose narrationis ambiguo quamdam generat de ipsa explanatione cecitatem; quis non persone talis in eloquentie arce constitutus spernat affectum? Grauat conscientiam perfectorum amor indocti. Sed uis caritatis interne necessitudinis uinculis adiuta non fertur. Nescit experiri quid possit, quem caritas stimulis suis exagitat. Solent tamen dignos uenia iudicare perfecti, quos inter epistolares uias nutantia deseruere uestigia. Soletis quid dicere uoluimus attendere, quotiens non eloquuntur uota sermones. Idonee tamen perlatricis uiaticum pregrauaui: et que me presentare uiuis potuisset affatibus, ea epistolam comitante perduxi: minus nobis periculi esse confidens, sub intercessoris boni me presentia deliquisse. uale ergo,  mi domine, et amantem uestri peculiaribus fouete beneficiis. Sic apicem uestrum, si est quo crescat adhuc diuinus fauor attollat.



EPISTOLA IX. [3 1Kb] OLYBRIO ENNODIUS.

Dum fauos loqueris, et per domos cereas eloquentie  nectare liquentis elementi mella componis, peregrinum labiis meis saporem epuli diuitis infudisti, Herculei certaminis et triumphalium Antei casuum faciens mentionem. Sic se equidem exercita litterarum gymnasiis [4 15Kb] palestra dilucidant, sic madefacta studiorum oleo loquendi artificiis oris membra submittunt. Sed noluissem, fateor, illius, ut aiunt, pugne commemoratione morderi. Anteum fabula senior, ne elisus uinceret, matris solatium, postquam cepit non cadere, loquitur perdidisse. Qui per callidi hostis fabricam fertur stando esse superatus, et in pectore animam posuisse certantis. Res scilicet digna memoratu, sed amicitiarum indigna proposito. Nos nempe memini federis certamina suscepisse, sed per que mutue uincamus caritatis officiis: ut dum  inter huiusmodi luctamina nitimur, et uinci ambo optemus et uincere. Nobis per communia peccatorum secreta uiuendum potius, quam obeundum est: matris Ecclesie ope sociata, que utrosque, ut uera loquamur, fidei ubere lacte pascit altrici. Cessent anilium commenta petarum: fabulosa repudietur antiquitas: status innocens ruine nequaquam misceatur alterius. Nobis, si placet in nouellum usum maiorum exempla reuocare, potius Pyladis et Orestis, Nisi et Euryali, Pollucis et Castoris si nichil his clandestinorum actuum decerpit obscenitas, conuenit gratie meminisse uel fidei. Quos inter se ita concors animorum deuinxit equalitas, ut horum duos expetitus cum amicis iuuaret interitus, alter amico uitam pretio sue mortis afferret. Ista sunt digna memoria,  quotiens inter nouos concordie nexus, udo, ut ita dixerim, animorum libro, cespitibus ualidis fetura nobilis iuncta maritatur. Ille mentes promittunt bona concordie, que quid in cultura sudoris sit opus agnoscunt. Gaudeo tamen, quod iam indissolubili societate moribus iungimur, et ab ostio affectionis per examinis lancem caritatis incrementa pensamus.



EPISTOLA X. ENNODIUS IOANNI.

uicem redderem, nisi oneraret diligentiam amici pectoris restituta laudatio: ne dum in preconiis mutuum uidemur scabere, adulationis suspicione polluatur affectio; et amor currat in uitium, dum illud quod apud alios debemus facere, nobis incompetenter ingerimus. Amantium enim ornamenta inter familiares  paginas retinenda sunt, non loquenda; ne tantum conscientias nostras uacuis sensibus relatione laudis honoremus. Sunt ubi bona tua, ut apud te propter affectum taceam, amice concelebrem. In his que de profectu tuo sentio, religiosam tibi tantum debeo taciturnitatem. Possem quidem, uitia temporis  secutus, laudes tuas nunc inexhausta predicatione reserare, totam paginam fucatis colorare blanditiis. Sed absit hoc a proposito, facessat a moribus, ut quem mente teneo, ista tantum uelim esse remuneratione contentum. Tibi non delenificam orationem, sed uocem debeo castigantis. Non tibi pictis uerborum illudens artificiis, sed totum profunda mente te retinens, possem dicere: Ad arcem scientie, sine tenere etatis preiudicio, peruenisti: summam perfectionis adeptus es: nulla debes cura distringi, sed bonis tuis tanquam locuples possessor ornari. Sed hec, sicut predixi, a me aliena sunt: ore te parentis stimulo; dico: sint licet grandia, que in cano eloquentie flore polliceris, ego tamen nisi de messe non gratulor: ut solet auarus agricola, qui ubertatem  anni nisi in horreis non metitur. Iam in te et si non grauidas aristas, multo tamen uidemus lacte turgentes. Iam prope ad aream uota perueniunt. Sed plus timendum est, quotiens desideria nostra spes uicina succendit. Labora circa studia, lucem in colloquiis dilige, lectioni deuotus insiste, ut fructus eloquentie multiplicium auctorum uentilatione purgetur. Pulchra sunt que scribis; sed ego amo plus fortia: redimita sunt floribus; sed poma plus diligo. Salue, mi domine, et hec ea qua insinuaui sinceritate complectere, et amorem meum in admonitionis fide perpende. Scito epistolas tuas nullis doctorum a me esse denegandas, ut quod me per inscitiam fugerit, per eos qui ad unguem docti sunt emendetur: et ideo ad scriptionis culturam multo sudore te prepara: ut  uota que circa te pro uenerandi patris tui meritis amore concepi, ad effectum sub hac claritatis tue intentione perueniant.



EPISTOLA XI. ENNODIUS CASTORIO ET FLORO.

Amantem uestri gratia deberetis releuare colloquii, et amicam diligentiam testimonio reserare sermonis: quia muta caritas pene obtinet uices ingrati, et per paginarum abstinentiam intercipitur uis amoris. Absentium animis sola litterarum medetur oblatio, que quodam mentis artificio pingit scriptione quod loquitur. Hec apud uos superuacuum putamus asserere, quos instituta nobilia acuunt, quibus presto est sanguis, doctrina, consortium. Nihil est bonarum artium, quod nescire sine negligentie culpa possitis  quos post lucem natalium Romanorum decus Faustus institui. Ergo magis fatendum est, me non mereri quod postulo, quam uos nescire quid debeatis offerre. Domini [1 1Kb] mihi, salutationis debita effusissima  humilitate persoluens, precor, ut tandem aliquando non immemores admonitionis et federis, rescribatis. Circa que opera pigros uos esse non conuenit, quia nec conuersationi uestre sancta conscientia, nec uber sermo potest deesse colloquiis.



EPISTOLA XII. ENNODIUS [2 1Kb] AuIENO.

Si queras, cur a silentio uestro multata non reticet prodiga frons pudoris, et male interpretando impudentia uocetur affectio: si garrulitatem meam fructu dicas cessante debuisse compesci: ego te, illustrissime hominum, illa que in familia tua domestica est sinceritate conuenio, ego federatam promissionem quasi obsidem mentis amplector. Doleo quidem procuratas longi causas silentii: dum et caritas et  necessitudo negligitur. Sed quia me totum sibi amor tuus uindicat, adhuc credo excusationem posse recipere quod fecisti, et purgationis tue in hac parte causas estimo esse, quas inuenire non possum. In bona te ualetudine degere, uoti compos semper audiui: sudorem tuum circa ornamentum generis sepe epistolaris alloquii luce tersisti. Nihil preter contemptum monstrat, quotiens taciturnitas non habet necessitatem. Ego tamen spem de responso capiens semper scripsi, et sub quadam claritatis tue presentia legenda dictaui: uisa est mihi, dum loquor, pagina mea te reddidisse, te sapere, et tuis picta imaginibus uerba conferre. Quid esset in epistola tua dulcedinis, si eam daretur accipere, queso diligenter expende, quando, licet a nobis procedentia, tamen que ad te ueniunt, uerba complectimur. Iam rogo ad affectum  scriptionis erigere, et ariditatem meam colloquii fluentis infunde, ut quid ministerium meum a Deo ualeat impetrare, cognoscam, si epistolas tuas emulas paterne perfectionis accepero. Nolo metuas, quod illum formidandum doctissimis loquor, et quasi ante oculos tuos in exemplum elocutionis adduco. Peritorum mos est medicorum, in uenis deprehendere uires corporum, et de successu hominis digitos interrogare. Nec aliter incipientum possunt ingenia cognosci, nisi ut qui non debent tenere adhuc etati robustas declamationes, inquirentes de futura ubertate letificent, et messem peritie in radice manifestent. Domine, ut supra, salutationis honore, reuerentia solita, spero, ut mei te esse memorem si meritum non ostendit,  saltem importunitas mea que est indefessa significet.



EPISTOLA XIII. ENNODIUS [3 1Kb] AGAPITO.

Male est animo, postquam magnitudo tua equi  obseruantissima et amicitiarum tenax, in hanc mee obliuionis se uertit incuriam, ut diligentie immemor, bona melioris seculi, que accesserunt de profectu honorum tuorum, fama potius quam felici epistola nuntiasset. Ubi sunt illa sancte conscientie tue in conuersatione ueneranda penetralia? Quando inuenire potuisset relatu digniora animus de amantis hilaritate sollicitus? Sed quero, ne malignorum quispiam austrum fontibus, aut petulcum animal rosetis immiserit. Nunquam enim sine offensa amicis prosper euentus absconditur: a commotione euenit longe degentibus tacere quod gaudeas. Procul a moribus uestris malitie facessat obscenitas: puto bona uestra me meruisse nescire. Qua sermonis frequentia pensabitur tale silentium? Decedentem a desideriis amicum  nulla delinire potest cultura caritatis. Hec quantauis, mi domine, nobilibus scientie tue uerborum pingas imaginibus, raro curantur malefacta colloquiis, et dolor qui a te descenderit, sanari non poterit per loquelam. uix erit, ut scribendo deleas quod scribere contempsisti. Sed reuertor ad propositum, a quo nunquam est, si miseretur diuinitas, discedendum. Deo debeo, quod prospera tua, te silentium procurante, in Liguria primus agnoui. Perdidisti fructum studiose taciturnitatis: bonorum felicitas mundi lingua celebratur. Ignorari non potest quod summis accesserit. In honoribus, illa magis amplectenda sunt que redduntur. Male ad fasces attollitur, cuius mens inter curie sidera lucis suffragia non agnoscit in titulis. uenit ad uos cana dignitas sera, sed debita. uocauit  eam lingua, quam sequitur: exegit innocentia, quam habuit quondam etate coniunctam. Sed iam redeo ad gratiam familiaris alloquii etiam post offensam. Salue, mi domine, et quod in damno promissi federis neglexisti, restitue ubertate sermonis.



EPISTOLA XIu. ENNODIUS FAUSTO.

Nollem, fateor, morarum causas aperire, ne animus meus sera in pacem cum letitia reductus, mesta iterum relatione turbetur, et habeam tristitie mee rediuiuum in narratione principium. Pene enim sibi debet angustias suas, qui earum relegere transacta non refugit. Quis ad calcem perductas anxietates suas reparet intempestiui necessitate sermonis? Sed uobiscum mihi et cum proposito rerum fides est,  quibus debetur in replicatione ex quacunque causa sinceritas. Patior libens aculeos reuocati meroris, dummodo ueritati nil pereat: et ne per uitium tenere mentis paginam falsitate dehonestem, sponte fero quod refero. Sancti episcopi patris uestri prope in dubium salus deducta me tenuit: in cuius egritudine quamuis cuncta illacrymaret Ecclesia, me tamen specialis meror afflixit, qui eius debeo plus amori. uidi pacem ciuitatis urgente discordia urbis nostre limina transcendentem, et ab oculis nostris quasi incertum aliquod aut uagum numen elapsam. Sed sufficiat tristibus stricta narratio. Iam ad bonam ualetudinem sancti Patris salus optanda et diligenda respirat.  Nam ubi mens mea ad stationem rediit, statim iussa respexit. Pueros destinaui, qui fideli me de prosperitate culminis uestri, uel totius sancte domus relatione perdoceant. Pendeo rursus, et inter spem et metum dubia estimatione distringor, cui necesse est de alterius parentis esse prosperitate sollicitum. Quis ad curas meas se porrigat? quis estus equiparare ualeat tali diuisione distracti? Sed hec ad Deum iustius reportantur; cuius clementie est uota uincere supplicantum, et fluctuantibus portum parare desideriis. Interim ad usum reuertor querelarum. Paginas uestras illico me suggero subsequi debuisse, et ad solatium meum, uel propter recentem petitionem, scripta prorogare, ne in ancipiti de profectione uestra animus meus pependisset auditu. Sed hanc credo culpam scriptionis emendari posse frequentia. Superest  ut diuinitas a uobis ea indicari faciat, que iuuat agnosci. Domine mi, effusam salutem reuerentie uestre dicens, precor, ut que mandaui suggerenda adipiscantur effectum.



EPISTOLA Xu ENNODIUS [1 1Kb] FLORIANO

Idem est, terminum in arrogantia non tenere, quod in humilitate transcendere. Supercilii affectus est, iusto amplius esse subiectum. Familiare est grauiter hiantibus, nouas inuenire blanditias, et grandis cothurnus, in eloquentia simulare formidinem, uel examen metuere de laude securum. Ego uero diligentiam proposito impenderem, si sanguini non deberem. Suscepi epistolam tuam Romana dote locupletem, et stylum Latiarem in ipsa principiorum luce monstrantem.  Cui me respondere, opponente manus inscitia, cegit affectio: cum diu esset, quod antiquauerat apud me scribendi studium spes tacendi, et in locum glorie silentium computabat. Sed nisi respondissem, nescires te esse deprehensum, quod minus fabricatis ingeniis artifici facundia, et succo Romulee calliditatis illuseris. Non equa ad secandum uirtus est polite lamine, et eius quam rubigo possederit: nec parem conflictum usus potest et torpor assumere. Nunc epistole breuitate contentus ad salutationis debita me conuerto: quod eloquio non potui, gratia pensaturus, reddendo amicitiam pro schemate et pompa sermonum. Ecce quantum occupationi subducere potui, celer scripsi. Dabit Deus, ut si responsa desideras uacuum curis pulsati pectus inuenias.



EPISTOLA XuI. ENNODIUS FLORIANO.


Illud fraternitas tua amori meo potuisset impendere, quod uera liberalitate cum tribuentis compendio proficeret et pudori. In ea scilicet parte, ut cum indices studii mei litteras iam teneres, ab scriptionis te cura suspenderes. Quisquam ne coloratis frontem pingit illecebris, et famam ualida impugnatione labefactat; nec manifesta excusatione contentus, male credule conscientie sufficere non estimat quod probauit? Qui uario sapore colloquii edacium amicorum fauces irritat, ut dum blanda subiicit, definita permutet. Nam postquam me silentium amare scripseram,  quasi pro allegationis responso, prolixiores paginas impetraui, et diu forte repositum post negationem meam eloquii uber elicui. Quid faceres, si certamina promisissem, si studiorum tuorum feruorem quocunque dente incautus attingerem, nec mei idoneus estimator penetralia tuta seruarem? Adhibita, credo, aduersus me fuisset Tulliani profunditas gurgitis, Chrysippi proprietas, uarronis elegantia: nec in ulla inuenissem parte subsidium, cui nec illud profuit, quod scribendi contentiones nec, cum reticerem lacessitus, effugi. Me etsi peritie conscientia, et dicendi uigor attolleret; post diuersa scribentum discrimina, laudem quam multo sudore uos petitis, formidarem. Huc accedit, quod rhetoricam in me dixisti esse uersutiam: cum diu sit quod oratorium  schema affectus a me orationis absciderit, et nequeam occupari uerborum floribus, quem ad gemitus et preces euocat clamor officii. Delenifica ergo et malesuada compesce colloquia. Si ficta sunt que scribis, et peniculo decorata mendacii, muta propositum, uel postea quam uides  innotuisse que feceris. Si uera sunt, et a iudicii lance descendunt, profundo ea pectoris include secreto, ut reuerentiam diligentie, dum amico res integras seruas, exhibeas. Mihi immutabile cor custodiens, alios demulce colloquiis. Ecce epistole modum, dum producte pagine cupio respondere, transcendi. Sed non est culpa speciali plectenda supplicio, que in erratis habet auctorem. Domine mi, salutationem debendam restituens, precor, ut si desideriis meis que de amore taciturnitatis  concepi, pernix te scrutator interseris, saltem occupationibus quibus impedimur, ignoscas.



EPISTOLA XuII. ENNODIUS FAUSTO.

Si a consuetudine officiorum temperet mens amantis, ipsam cessationem sinistrum esse putat auspicium: meroris enim ipse sibi causa est, qui non semper in uicinis estimat habitare quod diligit. Quisquam ne digressus ad longinqua censeat, quem mente contingit? Nam si spiritus res est diuinitatis in homine, prolixarum sentire non potest damna terrarum. Dixi causam, que me faciat scripta porrigere. Reddo salutationis obsequia, propter que promulgantur epistole: Deo supplicans ut celestis dispensatione beneficii, in bona ualetud ne degenti presentia magnitudini uestre uerba reddantur. Quod recipiat tamen portitor,  qui alloquii occasionem prestitit, a me pro uicissitudine commendatur.



EPISTOLA XuIII. ENNODIUS AuIENO.


Quam bene quod uerecunde renuis, feliciter imitaris, et dum difficilibus magnitudinem tuam exemplis queris incitari, narrandi pompam quam assertor idoneus refugis, ostendisti! Amplector amabilem allegationem formidinis, quam in te ingenii diuitis uena commendat. Nolo colendum bonis patrem in adhortationis tue positum pauescas exemplis; ab ipso ueniunt ista que loqueris. Scio que aurum pariat terra nobilius: cuius soli nutrita simbus metalla plus rutilent. Sepe mihi labor efficax inquirenti altricia terga fului ostendit elementi. Scio que conche superbas pretio gemmas includant: unde ueniat lapis imperiis genium collaturus. Non imperitie quod feci  applices, non errori. uiri fortis progenies armorum faciem inter patris agnoscit amplexus, et dum nature obsequitur, discit amare terrorem. Doctorum radix Maro, uestri formator eloquii, sic animatum, uerbis patris filium memorat, ut dicat: Disce, puer, uirtutem ex me: et alibi, Et pater Aeneas. Nunquid ille iam fortibus ad certamina brachiis assurgebat, aut uirili ualetudine imminentia putabatur bella gesturus? Sed melius uirtus recentibus exemplis anima a, quam monitis, profectum corporis exspectabat. Scientes rerum aquilas ferunt pullos suos in ipso uite limine, quo ouorum tunicis exuuntur, ad solis ponere radios et lucem seminis sui immensi splendoris obiectione cognoscere. Nunquid est in districta probatione impietas, cum recta sit iudicii in electione  sententia? Nolunt quemquam perire de fetibus, sed suos esse qui cesserint, non agnoscunt. Recte enim illa inter aues sublimitas, genitrix putatur esse uictorum. Nunc ergo tu, dulce meum, bene cepta persequere; et fauente Deo, ut [1 1Kb] auum nomine, ita patrem redde doctrina. Non estimes graue esse quod moneo. Et quia ego te de germine censeo, tu de primordiis non pauescas: fuit et ille incipiens qui timetur: et quotiens scalpente terram digito ductus aque per puluerem trahitur, turbidum fluit omne quod primum est. De reliquo uale, mi domine, et amantem tui frequentibus cole muniis litterarum: circa que studia, si mei memor es, pigrum te esse non conuenit.



EPISTOLA XIX. ENNODIUS [2 2Kb] DEUTERIO.


Quam uelim sepe officium uisitationis omittere, si  dulcem tribuit culpa mercedem: et celestis mandati sententiam sciens prudensque negligere, si desideriis copiam uindicanda conciliant! Mihi uni contigit de offensionis merito euenisse quod gaudeam: didici nunc tali remuneratione errata sectari. Non sunt aduersa, doctor optime, amicitiarum religioni, que profero coactus in medium. Imo propter confessionem dignam proposito ualetudinis tue dubia nunquam uelut ingratus optaui: quin etiam, quantum in me fuit, contra ingruentes tibi inequalitates precum manus opposui. Sed ecce quam alacer sensus est, non in prospera membrorum salute fundata ostendit pagina, in qua utraque luce fulsisti. Tua, queso, lumina nube doloris hebetantur, cuius tam clara sunt carmina? et qui lucem loqueris, de uisione causaris?  Quam timeo, ne parcus in meritis tuis laudator inueniat. Tibi recte ascribitur, cunctis dare oculos, et obscura mentium peregrino splendore radiare. Ergo putas tibi ualidum non esse quod tribuis? Pelle, queso, animo curas superfluas, forsitan sollicitudine aut cautione conceptas. Dabit Deus, ut quidquid corporalis accessit incommodi, uice anime tue per sudum rutilanti nitore mundetur.



EPISTOLA XX. ENNODIUS FAUSTO.

uere gratias Trinitati, quam ueneramur et colimus, Deo nostro, que sub personarum distinctione et equalitate mirabili, unam nos pie iussit sentire et adorare substantiam; que planctum nostrum uertit in gaudium; que dolorum comites ad obsequium  letitie lacrymas commutauit: ut uere cum Propheta dicam: Quis dabit capiti meo aquam, et oculis meis fontem fletuum ? ut beneficiorum celestium magnitudini sub hac deuotione respondeam: cui contigit ante accipere celestia dona, quam poscere, et prius quid boni euenisset legere, quam quid mali minarentur peccata sentire. Tuum est, dispensator omnipotens, quod de serenis pignoribus, et future innocentie hereditate, in illa que precessit anxietate non timui: qui reducte etiam statum ualetudinis quasi stupefactus accepi, in confusionis similitudine collocatus, que supra meritum meum collocata sunt prospera euenisse uix credidi. uere superne remunerationis diuitias humana mens nescit expendere. Sic animo fragiles temperantur, ut prius  stationem uideant quam periculorum incerta deprehendant. Deus bone! in quo abrupto pependimus tunc, cum potentia celestis, ut plenum esset paruulorum in reducta salute testimonium, plus est nostrum labefactata per meritum? Dico integre, et uocem quam proposito debeo, nulla mendacii nube concludo  sepe me respicere quod euasi. Ubinam gentium fuimus? de qua nos ad humanam conuersationem ruina clementia superna restituit? Referamus ergo strictioribus uerbis huius boni largitori prolixis gemitibus quod debemus: inuitemus ad custodiam munerum suorum,  quem in dubiis tulisse probamus auxilium: rogemus eum, qui scit nempe seruare quod prestitit, et uirtutum suarum uiua testimonia in longum producere. Talia sunt mecum circa uos uenerandi uota collegii per totam Liguriam consistentium seruorum et amicorum Dei. Tali nititur domus sancta suffragio: preces pro serenis pignoribus sine cessatione funduntur. uerum me dicere, testis est diuinitas, que quod ipsa est, ueritatem diligit; omnibus qui de uite possunt innocentia et integritate confidere, uestram nimis amaram esse mestitiam. Sed nunc ad epistole usum reuertor. Salue, mi domine, et gerulum presentium Bassum u. C. illa qua caros meos soletis, dignatione suscipite: quia inter omnes quibus affectus est meam propter uos amicitiam custodire, quamdam predictus  arcem puritatis ascendit. Iuuate ergo petitiones eius, ut fructum de impensis capiens ad potiora preparetur.



EPISTOLA XXI. ENNODIUS FAUSTO.

Diu super aduentu amplitudinis uestre ancipiti mens mea pependit indicio. Sed postquam me diuina misericordia ab huiusmodi anxietate laxauit, statim ad consueta officia me contuli: quanquam paginarum obsequia nec digresso ad longinqua suppresserim. His ergo ualetudinem meam indicans, egritudinem animi refero, quam de merore contraxi. De luminum nostrorum salute sollicitor, in eo loci constitutus, ad quem difficile nuntius exspectatus allabitur. Quod in solatio est, Deum precor, ut nulla seruum suum  patiatur amplius cura macerari; sed de reducta meorum in solidum prosperitate estibus meis celeri medela subueniat. Salutans debita seruitute, precor, ut cognitis his de quibus animus meus uaria estimatione iactatur, sedulo mihi hilaritatem deferentium litterarum beneficio succurratis.



EPISTOLA XXII. ENNODIUS 1 1Kb] OPILIONI.

Ceperat paruitatem meam magnitudo uestra spe que uota transiret, dignationis attollere, et celestis instituti more, clariora facere beneficia sua, dum mea merita nulla iudicii lance pensabat; uel censure negligens dare pretium muneribus, que esse monstrabat indebita: quoniam affectio que circa humiles exhibetur, non habet necess tatem, et speciem suam  per sudum rutilanti splendore significat. Diu ergo tali fultus post Deum presumptione, non timui quidquid obloquentium toxica promittebant. Ast ubi me ad antiquum puluerem uestri reduxit obliuio quod in solatio debet nudatis defensore contingere, quasi querelarum perlatrices litteras prorogaui, promittens mihi de earum importunitate responsum. Sed per occupationum forsitan amplitudo uestra prepedientium incrementa significat ad hec uos officia non uenire. Replicabo, quia idem status fuit culminis uestri dudum paginas destinantis. Ad morem tamen scriptionis epistolarie me reduco, ne addat prolixitas ingesta fastidium, et denegari paginas faciat magis  allegatio que poposcit. Domine mi, salutationis obsequium soluo, et de ualetudine uestra ut animo obligatus interrogo, cupiens relationis indicio ad gemina desideria peruenire.



EPISTOLA XXIII. ENNODIUS [1 1Kb] SENARIO.

Perdit affectio ualetudinem silentii debilitata torpore: nec ad usum suum diligentie cursus exuberat, si nudetur communione colloquii. Muta caritas pene representat speciem non amantis, et odiorum simulacrum est non aperire quod diligas contestatione sermonis. Ista sublimitati tue coram positus intimaui, cum ad solatium absentie mee litteras promittebas. At nunc que animum uestrum mei inuasit obliuio, ut nullas per tanta temporum spatia, que  bonam ualetudinem uestram significarent, litteras suscepissem? ne de amoris, credo, testimonio animorum indices epistolas conuenirem. Irreligiosum ergo circa amantem tui in meliorem partem uerte propositum, et ad memoriam promisse fidei scripta transmitte. Domine mi, salutationis debita soluens, precor, ut si uos in antique circa me dignationis statu pagina directa repererit, responsa mereatur: quia puto inter nos gemina uincula disrumpi non posse, caritatis et sanguinis.



EPISTOLA XXIu. ENNODIUS [2 3Kb] ASTURIO.

Que, malum! ratio est, ut ita sis parcus in gratia, prodigus in querela, et exigas frequentiam litterarum quam ipse non tribuis, uiperinis oculis illud  quod alter deliquit inspiciens, tuas culpas nulla falce resecando? Anni plures sunt, ex quo Alpibus uicinam habitationem delegisti, senator et doctus. Ubi tibi, dum pruinosa respicis iuga, apparuit inauspicata nix capitis: ubi etiam glande te uesci scriptione signasti. Cuius rei fidem litterarum tuarum decora fecerunt, cum sibi huius significantia in ructu turgidi pectoris, et Alpini sermonis apparuit. Miror  tamen quod inter loci illius frenata glacie flumina, et sine successione frigus, tui iecoris flamma plus estuat, nec aliquam sortitur pectus de mansione temperiem. Aetas deferuescit in senium: est domus que lymphas in metalla conuertit, et contra naturam gurgitibus sua lege dominatur: tu tamen inter ista sic uiuere diceris, quasi ignis tuus algoris pabulis irritetur. Ego te oro parentis stimulo, quia tibi et proposito meo debeo uocem castigantis. uestrum est post hec, si eligitis litteras meas accipere, de admonitione gratulari. Ego autem preter ista cum honore salutari, que scribere possim illa carnis quam tu diligis, ellubie uiuentibus, non inueni.



EPISTOLA XXu. ENNODIUS OLYBRIO ET EUGENETI.

 Desiderio paginarum uestrarum facta est mihi prodiga frons pudoris; et dum tabula promittit promulgata responsum, intra uerecundum penetrale annosam continere nescit infantiam. Deberem quidem sanguini et proposito silentii uenustatem, postquam spei mee fructum prima negauere colloquia. Sed nescio utrum male pertinax iudicetur intentio, que sine alterius dispendiis sollicite per amorem experientie pericula multiplicat. ualete, 3 1Kb] mi domini, et ad scriptionis mecum remeate concordiam, ne contra Euangelii faciatis monita, si et importunitati denegetis, quod iuste forsitan impetrasset affectio



EPISTOLA XXuI. ENNODIUS FAUSTO.

uotis et desideriis satisfacit pagina, que apud  amantem uestri necessitatibus alienis prestat obsequium. Quam uellem, si propositum non uetaret, multorum sepe quieta titubare, ut dum dubiis uocem tribuo, debitum obnixe caritatis exsoluam! Domini mei, patris uestri iussionibus impendo presentis scriptionis officium: cuius animus dum omnium securitati prouidet, suam quietem sub hac intentione contemnit. Qui dum mala Ligurum [4 1Kb] post Mauricelii  obitum nondum uidit occidisse, confunditur. Recidiuis enim prouincia nostra, quasi prefatum sepulcra non tenent, laborat insidiis. Aduocationem fisci dum aliqui per iniquos homines nituntur obtinere, ante uotorum copiam quid in ea meditentur ostendunt. Ego quidem deliberationem magnitudinis uestre de bono publico non celaui, asserens uos prefatam dignitatem nulli uobiscum Deo adnitente, committere. Sed anxietas prouincialium totum credit  euenire posse quod metuit. Hanc a domno meo episcopo allegationis suscepi prouinciam, ut conscientiam uestram obsequio pagine conuenirem, ne cuius subreptio ad huius rei perducatur effectum. uos fidissimam pollicitationem solliciti custodite integritate propositi. Ego salutationis officia dependens que susceperam alleganda, testatus sum. Spero tamen ut, quid de ea parte deliberatum sit, instruar officio litterarum.



LIBER SECUNDUS



EPISTOLA PRIMA. [1 1Kb] ENNODIUS ARMENIO CONSOLATORIAM.


 Diu, frater carissime, festinante uoto consolatoriam ad te paginam dum misi, ne putarer uel mihi subducere fletus, non uerba compono, et in lamentationis dispendiis facere de gemitibus decora sermonum, debitum planctum per loquele schemata dissipare: cum contra amicitiarum religionem et consanguinitatis uincula, secretum conscientie patescat hostilis, si cum possis dupliciter defunctum flere, non facias: id est, si oculorum ministerio nequaquam iungas oris officium. Ubi, dum lumina stimulis acta doloris illacrymant, ferinta sunt uerba plangentis? Sed ego, hominum sincerissime, qui tristitie tue obsequium in omni debeo parte quod ualeo, merorem meum in quo tibi comes sum, uolui scriptione testari: ne in una etate effusarum interciperetur  memoria lacrymarum, uel estimaret posteritas me in filii tui morte hoc solum debuisse quod solui: habens in hac uia uenerandorum exempla pontificum, quorum imitatione nobilitantur, quos in umbram meri a concluserunt. Ambrosius noster [2 1Kb] decedentem germanum teste afflictionis sue libello prosecutus est. Quem cum recenset secuta proles, et scriptoris bene meminit, et in Satyri fratris eius obitu lamenta coniungit: quia eius prouisione contigit recentem dolorem ostentare dum loquitur, et ante legentium oculos semper exhalantia spiritum iam diu defuncti membra monstrare; nec unquam pati ueterescere relationis fide funus, quod anni potuerunt sepelire transacti. His ita se habentibus, oculorum flumina refrena, et animum, si placet, ad  eius uerba conuerte, qui tibi flens consolator occurrit. Amisisse te filium pene unicum et bone indolis, quod patria non minus requirit affectio, prouincie  ululatus ostendit, cum ad solatium gemituum tuorum suos iungens, quid de eo censeret, testatur uniuersitas. Tu tamen inter ista quasi specialis mali pressus nece concluderis, nesciens temperandum quod per multorum dispersum corda commune est. Quare ergo propriam estimes anxietatem, quam suam per affectum tuum fecere quamplurimi? Tecum, ut de cognata gente taceam, Gothus affligitur; et tu adhuc, quasi solus propriis estibus subiacens inclinaris? Instruant te, queso, ueterum ornamenta maiorum: et a meroris ad bonam ualetudinem intentione restituant. [3 1Kb] Abraham unicum filium morti quasi pius pater, quod maius est, letus exhibuit, et ad necem filii mucronem genitor misericors preparauit. Tu translatum celesti iudicio, quasi orbatus, inquiris:  et quem non obtulisse sacrilegium fuit, hunc oneras fletibus euocatum. In qua causa Dauidicum tibi occurrat exemplum, qui feretrum filii ouans, et Deo referens gratias antecessit, quod dignatio superna de uenerandi prophete semine, quem forte muneraretur, acciuerat. Tu si eius emulator non prorumpis in gaudium, certe tempera sub aliqua predicti imitatione mestitiam. Replicabis forsitan, uix is a egris animo posse suaderi, et in graui tribulatione locum non habere consilia: orbatum non respicere quidquid hortatur ad uitam: unicum desolatos habere in euocanda morte subsidium. His addas, quod frugi sobolem, et quo teneram etatem uinceret, morum modestia perdidisti: allegans iuuenem tuum immaturos annos, qui peccatis amici sunt, [4 2Kb] glorioso fine clausisse,  et in etatis naufragio ab eo de portu anime fuisse tractatum. Quibus ego dolorum tuorum fomentis, licet mestus, opponam. Minus peccauit, quod immaturus abruptus est. Iunxit ad uitam perpetuam melioris seculi quod in ista seruauit: penitentia quam eum egisse loqueris, etiam si in ipso non inuenisset quod dilueret, inuenerat quod ornaret: que quoties innocentibus datur, coronam pro humilitatis affectione conciliat. Ad hec respondeas: Quo me uertam, frater, qui preter lacrymas in presenti luce nichil habeo? Adiiciam, Dei proximitatem inuenire posse hominem, qui de homine non letatur. In loco filii succedere posse conscientiam, que sanctos eius heredes inueniat. Non unam ergo uiam, si audire digneris, uite melioris ostendam: licet tua non egeat  monitore perfectio; nec magistro opus sit ei quem fecerunt actuum suorum emendationes et honestamenta conspicuum: nisi tantum ut adhortationis quam consilio tuo et prudentie debes, fidem diligenter expendas; et ad celestium munerum affectum te reuoces, unde uitales auras et accipimus et amamus; et gratum nobis sit beneficium, cuius colimus et ueneramur auctorem. Ista sunt, que breui sermone dolens magna contexui; ruptam singultibus contestationem pro styli ubertate dirigens, dum muto lamenta colloquiis.



EPISTOLA II. ENNODIUS [1 1Kb] SPECIOSAE.

Silentium meum dolor exigit, qui passus est crescere, dum de uindicta cogitat, dispendia caritatis.  Quid enim fieri potuit, nisi ut tacendo uicem restituerem litteras deneganti; ut contemptus circa me, qui per abstinentiam uenerandi sermonis innotuit, dum subduco colloquia, pari mucrone feriretur? Dicas forsitan, uindictam inimicam esse proposito. Sed omnia errata ita computo, quasi legis obsequium, in quibus uos esse contingit auctores. Quisquamne culpam putet facere quod fecisti, et plectendum iudicio diuino censeat, quod a te processisse cognoscat? Aequo ergo animo sustine quod deliqui: dum ea in re precedis, lux Ecclesie, ipsa uoluisti. Ego seruo animum, quem promisi, ut in uniuersis, si mereor, emulator existam. Cuius rei fidem, dum tacentibus uobis taceo, et quod et loquentibus loquor ostendit. Ad scriptionis ergo officium, postquam uisus  sum, me reduxi; qui hactenus intra uerecundum penetrale, que non amabantur, uerba continui; simili in paginis pariturus obsequio. Salue, mi domina, bone splendor sine nube conscientie, et ad exemplum  sancte conuersationis in longum producere, et mei, si mereor, meminisse dignare: epistolari dans ueniam breuitati, quam in angustum arctauit festinatio portitoris.



EPISTOLA III. ENNODIUS SPECIOSAE.

Quanto deprimuntur peccatores suorum fasce factorum, quibus ab oculis tollitur quidquid offertur, et ne in obliuionem desideria mittantur, uicinum fit, nec contingi licet, omne quod cupiunt! Ad Ticinensem urbem uotiuam susceperam necessitatem, et molesti itineris uniuersa transieram; estimans hoc sacerdotem credere suis imperiis impendi, quod meo militabat affectui: cum subito contra metas uotorum summo labore petitus iam de area fructus effugit. Proh dolor! qui me de epistolari alloquio ad tragediam  uocas! Muros uenerande, post religionis loca, propter te ciuitatis aspexeram: iam grati parabam uerba colloquii, uereor dicere, quod remansit; ne loquendo cogar denuo sustinere transacta. [2 1Kb] Illustrem uirum Erduic, quem me tu, Ecclesie decus, desiderare feceras, improuisus oculis casus ingessit: ibi comites mei uidere, quid peterem, ibi animi mei estus innotuit, quem ante sub predicte claudebam umbra persone. Nesciui occultare per caritatis tormenta quod uolui, nec fucis aliquibus colorare conscientiam. Merentem me ad domum reduxit, qui prolixioris itineris causas incidit. Fatigationis mee, fateor, compendia non amaui. Ecce contestationem diligentie mee et mentis asserui. uestrum est, si uera dixerim, uos interrogare, et  animum meum affectionis uestre estimatione cognoscere. Domina mihi, saluto et deprecor, ut libens per presentium portitorem suggerenda cognoscas.



EPISTOLA Iu. ENNODIUS OLYBRIO.

Nulli dubium est inter prudentes sacre fidem promissionis impleri, et amicitiam que fertilibus est maritata fomitibus, fructuum nobilitate gaudere. Ego conscientiam uestram appello iam statutis fidelibus obligatam. Ego tanquam de bone arboris reditu, ita de caritate mutua idoneus carpo poma possessor: nulla partium in aucupio discessionis quod fieri uoluit neget impletum. Apud Deum uotis aut supplicium debetur, aut premium. Ego in me religiosi, in uobis nobilissimi consideratione propositi, ad effectum inter  nos concordie estimo peruenisse que cepta sunt: nec adolescentibus gratie et in nouam lucem erumpentibus frugibus uerborum potuit negare commercium; cum culpa dignus sit, qui in uicinitate positus noluit  primus incipere. In hac ergo parte pudoris uolens uitare dispendium, nolo euadere opinionem temerarii, dummodo ad effectum me ostendam peruenisse perfecti. Opportunissimum portitorem sarcina imperiti sermonis oneraui, affectu delinquens, per quem qui peccauerit, et ueniam meretur et gratiam. Rogo ergo salutationis effusissime debitum soluens, ut si me cordi habetis, de uberrimi ostendatis directione colloquii: quia sicut amoris elocutor et copiosus assertor es, ita nescis alicui blanda sermonum fucatione deludere.



EPISTOLA u. ENNODIUS [1 1Kb] LACONIO.

Nunquam inter amantes silentio bene multatur offensu. Grauius inuentorem percutit uindicte nouitas,  quam errantem. Nefas est pro emendatione culparum culpas adhiberi; dum studio curationis, qui medetur egrescit. uolui taciturnitatem quam circa me hactenus, mei immemores seruastis, imitari. Sed homo leuis animorum fortium non potui equare contemptum. uictus sum nature fragilitate, confiteor; et quod uos credo computare inter uitia plus amando styli abstinentiam effusa loquacitate pensaui, et longi dolorem silentii sermonis ubertate composui. Exspectans quidem a uobis preuium munus in litteris: sed nolui mihi ipse, dum diu taceo, negare responsum; estimans, quod loquendo, formam dare, nisi loquendo, non possem: proinde, domine mi, salutationis debende obsequium soluens, perlatorem presentium ad uos specialiter destinatum solita dignatione  suscipite, et sublatum de consuetudine scribendi usum reparate, ne in damnum gratie parcitas contingat ista uerborum.



EPISTOLA uI ENNODIUS [2 1Kb] POMERIO.

Quousque tantum licebit absentie? quousque fama nobilis epistolaribus destituta commerciis ueterascet? Nolo euadere opinionem temerarii, dummodo ad notitiam possim peruenire perfecti. uolo esse paginarum preuius destinator, ut Galliarum bona ad Italiam migrent, sine ullo forme sue translata dispendio. An forsitan putabas te in quocunque loci delitescere, quem scientie lux longe positorum monstrabat aspectui? Et nisi me in laudibus tuis, domestica quid relatio, sed per imperitiam sui pauper  angustet, et amplissima meritorum tuorum preconia perlatoris arctet exilitas; utriusque bibliothece fibula perfectionis ex gemino latere uenientis partes maximas momordisti, procurando ut tali ingenium  tuum saturitate pinguesceret. Taceo summam celestis collatam beneficii, et dotibus sine humano adiutorio supernis instructum. Recte enim hoc estimatur uenire de superis quod inter homines nullo constat exemplo. Sed hec melius secuturis, uita comite, censeo reseruanda temporibus: ad illud uenio, in quo me seiunctissimus instruxisti. Quantum habui presentium portitoris sancti Felicis assertio, in epistolis meis sine cura dictatis Romanam equalitatem, et Latiaris unde uenam alumnus Rhodani perquirebas. Sollicitus, credo, scrutator et diligens, quid lima poliret, inuenit, dum per infabricata uerba discurreret. Nescimus quia quid qua mente homo legerit, quod hac profert deliberatione sententiam? maxime cum scriptum sit:

 Ipse parens uatum, princeps Heliconis Homerus.
   Iudicis excepit tela seuera note [3 1Kb] .
Rogo et si indigenas, et si inter studiorum suorum palestra uersatos fulget Latinitas, mirum dictu, si amat extraneos. Periculum facere de eloquentie pompa non debeo, nec presumo, qualiter quis ualeat experiri; cum professionem meam simplici sufficiet studere doctrine. Si me tamen quondam studiorum liberalium adhuc nobilitate gaudentem aliquis tali dente tetigisset, parassem uel quod ad excusationem esset idoneum, uel quod non puderet obiectum. Nunc uale, mi domine, et circa me ecclesiastice magis discipline exerce fautorem. Scribe uel manda, Melchisedech parentes quos habuerit, explanationem arce, circumcisionis secretum, et que propheticis  mysteriis includuntur. Ista que sunt secularium schemata, respuantur, caducis intenta persuasionibus, tele similia Penelope.



EPISTOLA uII. ENNODIUS [4 1Kb] FIRMINO.

Exigat licet amor, quod non potest implere perfectio, et impetret caritas, ut per loquele audaciam que ornare poterat, pereat spes tacendi: maxime cum sit dicendi, ut Tullius refert [5 1Kb] , nisi cum necessaria, nimis inepta conditio. Sed inter narrationum uias et itinera aperienda falce doctrine, teneri nescius uirium consideratione regnat affectus. Imperatoris loco dominatur semel penetrabilibus cordis infixa dilectio; credens quod non de uerborum pondere  uel pompa capiatur, qui de absentis propinqui est salute sollicitus: nec existimat quod nasci possit offensa de gratia: hoc ad letitiam satis esse coniiciens, si optatam nuntiet epistola sospitatem. Sed  uos, quos libra peritie in eloquii lance pensabit, quibus ubertas lingue, castigatus sermo, Latiaris ductus quadrata constat elocutio; queritis nimirum in aliis quod exercetis, queritis quod amatis: nos ab scholarum gymnasiis sequestrati, arentis ingenii guttis quedam oceani fluenta prouocamus, quasi [1 1Kb] lychnis contra solis radios pugnaturi. Mei macies longe se monstrat studii; et nisi excusetur pietate garrulitas, dispendium proprii pudoris est quod amaui. uena quidem lingue a generis fonte trahitur; et feruore genuino solet fetura nobilis incitari. Ego mea sum impar prosapia: me dotibus uestris quasi peregrinum scientie plenitudo non tetigit: ego uos tantum laudare magis quam imitari ualeo. Et quamuis nondum in me ad florem uenerit matura facundia, et pressus  onere gratie soluendi deserar facultate; committo tamen cymbam tenuem placido mari; quia parum ab ingratitudine differt muta gratulatio. Unde nascitur ut prospera que de uobis perlatoris relatione cognoui, inter celestia mihi beneficia computentur. Et quamuis deberem reddere sermonis officium: sed quia portitorum negligentia fecit ut directe a uobis aut retinerentur aut perderentur epistole: ego tamen uerecundiam meam in statione degentem ad incerta deduxi, et totum me legendum sapori uestro committo. Salue, mi domine, et amantem uestri frequentibus colite muniis litterarum. Circa que studia pigrum esse nec diligentem conuenit, nec facundum.



EPISTOLA uIII. ENNODIUS APOLLINARI.


Pro uoto militant desideriis propriis necessitates aliene, dum in gaudium nostrum aliquorum precibus exhibemus obsequium. Quis non pretio propter se quereret quod alteri sub hac occasione prestatur? Debent mihi nunc perlatores presentium debita mea, et non solum me ad solutionem non pertrahunt, sed se fatentur obnoxios. Non est incurie, quod raro a me scripta prorogantur: similia frequenter, ut nunc reperi, bona subtrahunt. Inueniant ergo huius beneficii fructum, si me diligitis, portitores. Qui sicut a me ea que erant offerenda, exegerunt; ita ad uos, ut opinor, scriptionis commercio optata perducunt. Domine mi, salutationis obsequia restituens, Deum precor ut hec uobis in bona ualetudine porrigantur, et reddatur  illico pagina, que meam querat, uestram nuntiet sospitatem.



EPISTOLA IX. ENNODIUS OLYBRIO.

uix aliquando mihi ea que diu cupita sunt ex sententia successerunt, ut sitim quam ex litterarum uestrarum ardore conceperam, eloquentie diuitis unda satiaret, et estus quos exspectatio longa geminauerat, arridentia labiis fluenta restinguerent. Sed cur me ad uotorum asseram summam fuisse perductum, cui maius nascitur de impetratione desiderium, dum de sermonum uestrorum flumine pectus ardescit?  Ostenditur mihi liquido, quam sit rerum nescia mens humana, que, dum pretium proprie ambitionis intelligit, assuescit plus amare ad quod tarde peruenit; et dum abundat in presentia quo delectetur, magis superest quod requirat. Nunc confiteor, in litteris uestris superforaneam cautionem mei estimator expaui: ubi dum secundis in altum loquele uestre portarentur uela prouentibus, et in obsequio militaret quidquid spirat; remigium uestris dicitis deesse colloquiis. Non est licita, ueri diligentia sequestrata quam pingunt uerba, formido: remis opus est, quotiens nullo flaminum puppes iuuantur impulsu: his non eget, cui secundam nauigationem fecit conspiratio deuota uentorum. Sol facibus non iuuatur; nec lunaris globi claritudinem minorum siderum  aliquando illustrauere collegia. Domine, ut supra, honorem salutati exhibens, precor, ut apud magnitudinem uestram studiorum meorum fructu non caream: postquam uobis quid cuperem non celaui, ut scriptionis operam quam hactenus protulistis, styli frequentia uel ubertate pensetis.



EPISTOLA X. ENNODIUS FAUSTO.

Meritum meum regnator celestis si attenderet, aut exigua bona adipiscerer, aut magna supplicia; et mei idoneus estimator, quo meritis peruenire non poteram, uoto non tenderem. Sed gratias illi, qui delicta nostra sic ne extollamur resecat, ut spem ad latiora perducat. Domini Auieni dictionibus a me debentur ista preloquia: qui necdum ad bonam ualetudinem  reductus, animum meum sollicitudinis catena laxauerat, dum adhuc inter spem et metum anxii uota penderent, naturam respiciens indicauit quo tonaret eloquio. Iudicio quidem ista preceperam, et altricem nobilis metalli uenam in thesauris quos pepererat agnoscebam. Sed etiam in hoc peccator euenire uix credidi, quod assequi non merebar. uerum dico, teste diuina clementia, si sunt aliqui in Liguria, qui de litterarum possunt genio et splendore iudicare: uos crediderunt in illa dictione laborasse, quam etati preiudicans canus iam in puero sensus excoluit. Sed ista magis illis cum lacrymoso gaudio dixi, quos aut effusus sanguis albo curie celestis ascripsit, aut clara confessio: qui secundis confirment primordia nostra successibus. uos famuli  humilitate et obsequio salutans, opto inter queuis, dum istis animum relaxatis, aduersariorum mala gaudere. Nihil est enim in quo possimus inimicorum damna sentire. Hoc nobis Deus contulit, quod inuidia terrena non subtrahat.



EPISTOLA XI. ENNODIUS FAUSTO.

Quid faciam, quando rescribenda uos scribitis, et pro bono prescientie celo uobis obsequente concesse, quidquid alienum pectus potuit inuestigare, narratis? Liquet supra hominem esse, duorum sic implere personas. Sed ad illum referantur ista, qui  prestitit. Ego tamen remittere me orationem, per quam in umbram antiquus Tullius trudetur, non promisi. Quippe qui acceptum quaternionem sub maiori, quam ingenio meo commodabat, celeritate reddideram: dum fidei seruiens, que ad profectum poterant pertinere contempsi. Nihil apud me de ueneranda tunc dictione remanserat, nisi quod ad fructum, quantum estimo, bone opinionis reposcenti memoria furante subduxeram. Nolo dicere, quale fuerit quod inuitus restitui, quale etiam quod amaui: ne manifesto credatis uos alleganda sine sui dispendio predixisse. Curis meis tamen super hac parte, serene lucis mee domni Auieni miseratio, licet incipientis, tamen iam probata succurrit, quamdam schedulam que ipsi remanere potuit, ostrum mihi  nobilitatis ingessit: hanc hactenus habui: inde sum et locutus, et sapui. Sed postquam et aliena beneficia iussus sum pendere, perlatore eam sequente destinabo: non eam in me pro peccatis meis intelligens beneuolentiam, ut quod externorum muniret ingenia, bene credulus non negarem; sciens me hominibus, quod impugnat propositum, cautione misceri. uerum dico, illo teste cui nota sunt omnia, a me illas mundi ore, celebratas dictiones uestras, quod credo inscitia mea fieri, cuiquam dari nec tormenta compellunt. Domine mi, salutationem reuerentie uestre exhibens, contestor quia negligentia iudicium meum, nec adulatio impugnat affectum.



EPISTOLA XII. ENNODIUS ASTYRIO.

 Propheticis oraculis sublimitas tua prestat obsequium, et ad fidem ueterum sanctionum militat nouellis excessibus. Prouidisti ne segnior admonitio remaneret ualetudine subtracta neglectui. Scriptum enim est per Dei cultores, quorum aures prudentium debeat doctrina transire, quos falsi sermonis sapore pertrahere; allegans perire monita, que in alia constitutis deliberatione prestantur. Ego tamen loco humilis, lingua mendicus, solis antea necessitudinis stimulis uerba concessi, et ad contestationem diligentie, prioribus litteris exhibui [1 1Kb] sub sanguinis libertate responsum. Nunc male est animo, quod iniuriarum fructu carens, sumpsisti forsitan mentita apud te urbanitate iactantiam: nesciens quod auctorem repetunt tela, que indocilis aduersus alterum manus  emiserit. Quis putet contumeliam, que solam conscientiam destinantis affligit? Improborum natura est, hoc sentire de omnibus quod merentur, et in malis solatium nusquam uidere innocentiam. Tormenta  sunt maculate conuersationis non sibi credere esse participes. Hec illa mente descripsi, qua memor propositi odium compellor debere criminibus. Nullum dens meus, nisi de se tetigit confitentem: dum uitia incessimus, reum ira manifestat. Nam iniurius sim, si styli loco uomerem sentiam, aut mihi scripta computem, que relegens non agnosco. Scit enim Dominus, quia si non nostro nomine notata fuisset epistola, ad quem fuisset directa nescirem. Tibi habe facetias tuas: aut illis rese ua cum quibus uobis sine oris officio, per clandestine familiaritatis communionem clamor est actuum. Ecce salutationis honorificentiam soluens deprecor, ut in dirigendis epistolis loca, tempora, personas attendas: ne quod ego ad me scriptum non computo, alterum  forsitan ledat. Quia estimo te huius epistole formulam ad plurimos destinasse, et sola nominum commutatione, eam per singulos sine meritorum consideratione transmittere.



EPISTOLA XIII. ENNODIUS OLYBRIO.

[2 2Kb] Ut tradit quedam eloquentie persona sublimis, lex est in epistolis negligentia, et auctorem genii artifex se prebet incuria. In quo opere illud subducit gratie, quod cruci tuum testis sudor inuenerit. Caminis excocta fabrilibus uerba non flagitat salutis sue nuntius, et quesitor aliene. Melius si in his commerciis pura elocutionum fronte congredimur: diademata simplex colloquii cultus abiurat: epistolaris communio, si quando affectatum decorem fugit,  obtinuit. Sed magnitudinis uestre diues et elucubrata narratio mendicis limitibus nescit includi; nec oris thesaurum quibuscunque arctare confiniis: magnorum more fluminum riparum frena contemnit. Non dum compositum uelamen occupationis locuples lingua transgreditur, his tantum se studiis militare significat, ad que uel occasione perducta est. Et nisi uobis, quietis nostre testimonia, reipublice gubernacula sentiremus fuisse commissa, et rem laboris uestri esse, quidquid ubique disponitur, uel Italie curam didicissemus unum pectus ingressam: pene uos sola putaremus paginalis styli cura et assiduitate macerari. Deo debentur hec munera, qui et amatorem scientie sensum contulit, et limam studiorum ad oris fabricam non negauit. Non sic pernix [3 1Kb] ether  acta neruis arundo proscindit: quemadmodum inuenta ingenii uestri sermo describit. Nulla languescit obice, nullis tardatur obstaculis: fit peruia quecunque se illi difficultas obtulerit: et mirum in modum  per allegantis peritiam mutatur natura causarum: hoc facis in merito negotium habuisse, quod cupias; ueritas est, quodcunque pro ueritate narratis. Hinc cautis iudicibus non licet repugnare: minutissimi discussores opinionis lucrum estimant, si sequantur quo pertrahit oratio imperiosa captiuos. Huic ergo lingue, his opibus reuerentiam, fateor, ad quam primus cucurri, debeo singularem. Et opto esse plurima, que mihi ad caritatis fibulam agenda mandentur. Sed que iniunxistis de religiosis feminis, Speciosa et germanis eius, male est animo quod implere non potui. Nihil enim nunc mihi cum illis residuum est familiaritatis aut pignoris; maxime quia in disiunctis ciuitatibus degunt. Ad quas tamen missas ad me litteras mox direxi; que responsum usque  ad illa quibus se uiderent, tempora protulerunt. Ego, ne magnitudinem uestram suspensam tenerem, scripta prorogaui: mox ad uos perueniet, si quid mandauerint, quod libeat indicari. Nunc honorificentiam salutationis impertiens, rogo, ut mihi magis cum Ecclesia sublimitas uestra si que sunt agenda, committat: quia puto me in affinium uestrarum causa, uel matrone, amici circa uos diligentiam pectoris non celasse.



EPISTOLA XIu. [1 1Kb] AFRIS.

Lucrum forsitan putaret inimicus, si inter pericula que Christianis indixit, credentium animos subegisset, et per diuersa Domini grege disperso, non superesset uel inter paucos, a quibus possit fide perseuerante  calcari. Regnat adhuc ille in numero uestro, qui sibi non tam in multitudine, quam in deuotione complacuit. Scriptum enim est, datam Satane potestatem, ut seruos Christi cribraret: ut quod de tritico inueniri posset, horreis iungeretur; quod de paleis, ad ignium alimenta transiret. Ad uos specialiter dictum est: Nolite timere, pusillus grex: complacuit Patri uestro dare uobis regnum . uenit inter uos gladius perfidorum, qui marcida Ecclesie membra resecaret, et ad celestem gloriam sana perduceret. Quot habeat Christus milites, certamen ostendit: qui triumphum mereantur, per bella cognoscitur. Nolite metuere, quod pontificalis a uobis apicis infulas abstulerunt. uobiscum est sacerdos ille, uel hostia, qui non tam honoribus consueuit  gaudere, quam mentibus. Maiora sunt confessionis premia, quam nominate munera dignitatis. Ad illa plerumque etiam minoris meriti personas fauor humanus adducit: ista nisi gratia superna non tribuit. Ipse enim in uobis et pugnauit et uicit, quem fides meretur et inter hominum tormenta sociari.  Prolixis non est opus feruorem in uobis celestem animare colloquiis. Habet incrementa sua diuine uirtutis incendium. Nec opus est eos in tropeo iam positos attolli laudibus, qui sine monitore uicerunt. Grauat conscientiam Christiani quidquid afferunt blandimenta preconii. Res quidem uirtutis est, quam fecistis: sed summi premii restitutione superanda. Quod tamen directis ad filium nostrum [2 1Kb] H. diaconum litteris sperastis, beatorum martyrum Nazarii et Romani benedictionem poscentes, fidelibus non negamus. Accipite ueneranda patrocinia inuictorum militum: et quia uestram iam fidem in preliis imperator agnouit, feliciter confessionis munera consummate. Dabit Deus, cum ipsi placuerit, reducem Ecclesiis quietem: ut merorem quem indixit aduersitas, pacis dulcedine  consoletur.



EPISTOLA Xu. ENNODIUS [3 1Kb] EUPREPIAE.

Celestis dispensatione mysterii, uno tempore mihi sororis Lupicino refusus est matris affectus, et gemine copula necessitudinis, peregrinantem recipere meruit post interualla pietatem. Reuixisti apud nos post dilectionis quem procuraueras obitum, beneficio litterarum: uidimus amorem quasi de quadam sepultura surgentem. Inauspicato nobis incolumitatis uestre nuntius accessit auditu, quam credebamus per contemptum nostrum uiuentem busta complesse. Credimus te dura perpessam: sed confitemur irrogasse durissima. Quod sustinuistis, commune cum bonis est: cum crudelibus, quod fecisti.  Ubinam gentium materna hactenus cura delituit? ubi quod fratri debebatur, errauit? ad longiora animus tuus quam corpus abscesserat. Si te ad ultima terrarum confinia peregrinationi socia dispulisset aduersitas, illuc sequi debuit germane fides, et sollicitudo genitricis. Sed in occasu solis cui proxima fuisse narraris, frigidum pii amoris pectus habuisti. Imitata fuisses etherei sideris circa debitam diligentiam defectum feliciter renascentem, et feriatum a gratia non perpetuo animum gessisses. Suscepisti mentem prouincialium, quos adisti: mutasti regionem, et propositum pietatis abdicasti. Nam abiurans Italie communionem, non solum circa amicos, sed etiam circa interna pignora repulisti. Postremo anime tibi mutatio accessit commutatione telluris.  Quam timeo quod longis incuriam tuam incesso colloquiis! quid offensa faciet, que illesa contempsit? Dedisti iustum dolorem studiis non amantis: que te innocentem faciant, causas ingessi. Sed exprobratio ista, si per se respicitur, aspera est; si origo eius inquiritur, omni dulcedinis melle condita. Grauiter  fert circa caritatem negligentiam, qui parentis silentium liber accusat. Poteris errata corrigere, si presentia non uales, scriptione multiplici. Salutis ergo gratiam presentans, queso, ut mei memineris, qui preces tuas circa communem filium et uota precessi. Ante enim quid debuissem consideraui, quam quid uelles agnoscerem. Tu Deum religione placa, et precum circa nos assiduitate compone: qui intentionem meam in eius profectum et cordis secreta respiciat, ut quod ego labore polliceor, ille prestet auxilio.



EPISTOLA XuI. ENNODIUS FAUSTO.

Par quidem fuerat sublimi uiro Pamfronio commeante ministerium pagine ad uiui sermonis officia  transferri: nec illum epistolari fasce onerari, quem non tam uerba mea contigit nosse, quam studia. Sed eius in his officiis manus dantur imperio. Postulat adiutricem paginam latentium scrutator animorum: et ideo ne quid apud eum nostri deesse contingat obsequii, scripta concessi, et si commendationi non necessaria, preceptis eius accommoda. Quibus enim sermonibus prosequendus est, cui totum magnitudinis uestre licet sperare de gratia? Ita eueniet, ut angustiora sint supplicantis uerba, quam merita perlatoris. Quid enim prestes iuuaminis illi, pro quo quantumuis popo ceris, plus meretur! Ergo ad styli exercitium iunguntur hec, non ad beneficium commeantis. Iuuat animum sub quauis occasione uestri meminisse, licet nominato scriptione nichil tribuam.  Ecce tamen quia iussus sum, illa que prestantur extraneis, insinuationis dicta subiungo. Iuuate uos peculiariter expetentem, fiduciam eius dignatione roborantes: quidquid spe precipit, inueniat: ut si meritorum suorum angustus estimator est, ad me referat quidquid fuerit consecutus. Obsequium salutationis impendens supplico, ut crebris me releuandum ducatis affatibus; cui inter meroris sarcinas nullum, preter oris uestri solatia, potest esse subsidium.



EPISTOLA XuII. ENNODIUS [1 1Kb] CONSTANTIO.

Nemo peritiam pomposa elocutione condemnat; nec spernendum cum pudore dicit esse quod sequitur. Sui impugnator est, quisquis elucubratis sermonibus  lingue cultum predicat abiurari. Ego tamen in epistolis magnitudinis uestre diligentiam semper, non uerba pensaui: nec adiutricem malitie facundiam maius pretium habere censui quam simplicitatem, que infucata fronte secretum mentis enuntiat. Hoc in sanctis hominibus et amaui semper et colui. Ago nunc atque habeo gratias, quod paruitatem  meam litterarii sermonis uisitatis affatu: et inter occupationes et excubias quibus uniuersos Rauenna distringit, mei cura non ponitur. Reddo ergo effusissime salutationis officia, sperans ut presentiam meam apud dominos meos amantis uestri, pro dignatione qua credentem fouetis, faciatis optabilem.



EPISTOLA XuIII. ENNODIUS IOANNI.

Probabiles causas habeo, quibus unanimitatem uestram styli mei morsu, quamuis rubigine sordentis, incessam: quas, cum sis abundans nature bonis et ingenii facultatibus locuples, purgare non possis. Ego unquam credidi ad alium reditus uestri citius indicia posse perferri? Ego curam mei inter quasuis  occupationes, illud amicis censui consecratum pectus excedere? Ecce ante oculos meos redduntur aliis pagine, et amica exspectatio sub omni credulitatis mee despectione frustratur. Nolo litteras maiori obiurgationis felle complere. Sufficit tristibus stricta narratio. In eo adhuc animus meus, quo magnitudinem tuam discedentem monuit, persistit statu: uestrum est, si temporum mala contemnitis, promissam seruare concordiam. Salue, mi domine, et amantem tui releua communione sermonis, ut scribendo deleas dolorem, quem uides amico per scriptionis abstinentiam contigisse.



EPISTOLA XIX. ENNODIUS CONSTANTIO.

Abundo gaudio, nec clauda letitie mee fides est,  ideo aliqua per diabolicam inspirationem nasci certamina, ut tu, qui te ultra emendationem omnium protulisti, triumphi honore gratuleris. Non est, ut uideo, effeta Liguria: nobilitatem pariendi nec in temporum extremitate deposuit. Inimicum uitiis adhuc et in cineribus nutrit incendium: in cuius fauillis ultrix criminum flamma non moritur, nec hostis errorum ignis operitur. Quam timui ne uelut exhausta cessaret, dum epistole uestre frontem alienis fuscatam prestigiis sollicitus trutinator aspicerem! more parentis attoniti, qui cum carum pignus ad bella transmittit, nec de explorata esse patitur uirtute securus. Ad incrementa sollicitudinum triumphos filii numerat, non quietis: plus experte metuit felicitati, cui formidinem ministrat affectio: quia  ignara cautionis est mens instituta uictoriis: et in acie amor laudis salutis obliuio; tropei gustus abdicari imperat lucis affectum. Sapor uite illos tantum possidet, qui de conflictibus uenientia bona nulla didicerunt: semper ad gloriam iungitur, quod de incolumitatis proprie cura decesserit. Sed mihi in presentiarum supersedendum est huiusmodi scriptione.  Non sunt militis nostri plus predicanda, quam asserenda certamina. Ubi iaculis opus est, uerba nil conferunt. Licet promulgasse meam sententiam fuerit, dum uestram predico, et hoc sit respondere, quod responsa laudare: Dei tamen opem precatus, obsecutura fidei uerba subiungo; ad illum conuertens styli mei cultum, qui quotiens scribenda est infelix curuis terra uomeribus, se famulis suis germina collaturum promittit esse, que iaciant, dicendo: Ne cogitetis, quid loquamini: Pater enim uester est, qui loquitur in uobis . Ipse ergo ad faciendam promissi ueritatem ueniat: ipse oris mei labantem confirmet infantiam, ut allucinationis nostre concinnatio inhumana uideatur. Sed quid diu replicanda circumloquor? unum rogo, ut pro modulo meo rescripta taxentur: nec putetur aut legi aut defensioni  deesse, quod nescio. Ergo, ut scriptione testamini, inuentus est homo, qui seruos Christi, quemadmodum ipse promisit esse faciendum, sub hac occasione cribraret, afferens de [1 695Kb] arbitrii libertate homini in una tantum parte que deterior est, eligendi datam esse licentiam? O schismaticam propositionem, que iuxta Apocalypsin scriptas habet in fronte blasphemias ! Que ista libertas est, si ualet, edisserat, ubi hoc datur solum uelle, quod puniat; aut quare electionem nominet, ubi unam tantum partem asserit fuisse concessam? Quod si ueritate subsisteret, locum diuina iudicia non haberent. Quid enim boni a nobis Deus noster recte quereret, qui appetentiam eius de uoluntate subtraxerat? Sed iuxta Apostolum, Nunquid iniquus Deus?  absit . Inter homines a recti discordat affectu, qui a subiectis exigit, quod in potestate non tribuit: hoc de Deo qua conscientia sentiatur, aduertite. Ubi est illud Apostoli clamantis, et pro arbitrii libertate testantis, uelle adiacet mihi, perficere autem non inuenio ? quid est aliud, nisi dicere, Noui dextrum iter eligere; sed nisi ingredientem iuuerit gratia superna, lassabor? Nemo dubitat, nemo condemnat, quod auctore gratie prestante et ipse equitatis hominibus callis aperitur. Dux enim bonorum et precessor est gratia, quando celitus multiplici ad requiem inuitamur hortatu: quando nobis dicitur: uenite, filii, audite me ; uenite, benedicti Patris mei, possidete paratum uobis regnum ; Ubi ego sum,  ibi erit et minister meus . Sed nisi talibus moniti, et uoluntas nostra que libera est, et  labor prestet obsequium, ad periculum et gehennam non imperio aliquo, sed sponte deuoluimur. Itaque aut premium deuotio, aut penam contemptus operatur. Alioquin non erit iusta retributio, que aut per supplicia refertur necessitate peccantibus, aut bonam mercedem offert operi, ad quod trabuntur inuiti. Ergo debemus gratie quod uocamur: debemus gratie, quod occultis itineribus, nisi resistamus, sapor nobis uitalis infunditur: nostre tamen electionis est, quod beneficia demonstra a sectamur. uia enim scelerum non imperatrix nostra esse legitur sed famula, cum de peccatis dicitur: Sub te erit appetitus eorum . Quid enim sibi uult uniuersa prophete, quasi sertis redimita elocutio: Noli emulari inter malignantes ; Nolite  confidere in principibus ; Nolite fieri sicut equus et mulus ; et Apostolus: Nolite fieri serui hominum ? Toties Noli in superna admonitione, quo respicit, si aliud uelle non licuit? Deinde quamuis in persona Christi, tamen pro arbitrii astipulatur eiusdem prophete nobis libertate testimonium: Ut facerem uoluntatem tuam, Deus meus, uolui . Et alibi: uoluntarie sacrificabo tibi. Et: uota mea Domino reddam. Et iterum: uouete et reddite. Illud autem beati Apostoli quo se muniri credit, exemplum, nobiscum facit, si que sequuntur aduertat, cum inimicus arrogantie dixit: Gratia Dei sum, quod sum . Mox enim, ne sic fugax glorie crederetur, ut longo interuallo a ueritate descisceret,  sapiens architectus adiunxit: Abundantius omnibus laboraui, et gratia Dei in me egena non fuit , quod dixisse est: Christus in me, quem digne aut abundanter muneraretur, inuenit. Non enim pauper est diuina gratia: sed meritorum nostrorum putatur quadam macie aut exilitate tenuari. Que tunc non suis estimatur meatibus fluere, quando de eius cursibus ariditatis nostre uena nil recipit. O si epistolaris pateretur angustia sacrorum uoluminum arcana reserari! Sed timeo ne qui nullam poterit, Deo inspirante, in fide nostra inuenire calumniam, de pagine prolixitate causetur. Quid illud, qua mente suscipit: Ecce aquam et ignem, ad quoduis porrige manum ? quid alia que copiosus assertor ipse replicasti? Credo more aspidis clausa, ut aiunt, aure transiuit. uideo quo se toxica  Libyce pestis extendant: arenosus coluber non hec sola habet perniciosa, que reserat: ad estimationem  occultorum facinorum ferenda sunt que fatetur. uult enim ad illud pertingere. Neminem suo uitio aut negligentia perire, si homo utriusque rei boni et mali per potestatem concessa electione priuatur. Hos tantum iactat potuisse saluari sine labore ullo, sine mandatorum amicitia, quos peregrinantes a merito fauor tantum celestis eripuit. Proinde, quod in ipsum referatur, illos periisse intelligit, quos gratia noluit diuina liberare. Tu mi domine, saluedicto, fac apud te ut sies: et si sanari mancipium mortis non potest, a contentione desiste: ne cum te fidei radice fultus ualida niteris, ille sub occasione huius controuersie, ante editionis tempus, diuini seminis ab aliquorum utero partus excutiat.



EPISTOLA XX. ENNODIUS CONSTANTIO.

 Dabis ueniam quod celer rescripsi, quia etati adhuc debeo indocilem festinationem. uos maturitas et pondus decet. Proinde credentem fouete, et nugas meas a publico rigore subducite: quia si pagina nostra [1 14Kb] res crepera atque anceps est, iussionis uestre se tuetur patrocinio, ab hoc quod nemo imperata fastidit. uale ergo dicens, legenda commendo: fiet etenim ut posthac bene accepti ad parendum delenifice obedientie stimulis incitemur.



EPISTOLA XXI. ENNODIUS [2 1Kb] ALBINO.

Quater ad magnitudinem uestram scripta prorogaui, et adhuc tanquam deses accusor: lingua militauit affectui, assiduitas diligentiam non meretur.  Credo portitoris aut negligentia aut inuidia, ad hanc me offensam fuisse perductum. Ecce tamen scripta multiplico, et pro uoto uestro prosperitatis mee indicia faciens, de uestra cupio felicitate gaudere. Salue, mi domine, et amantem uestri sub omni dignatione releuate: quia Deo proximam rem facitis, patrocinio uestro, credentem plena fide et communione releuare.



EPISTOLA XXII. ENNODIUS FAUSTO.

Superuacuis ad beneficia laborat impendiis, qui solem certat facibus adiuuare: gratie plenitudo adiectione non indiget: nec ulla requirit commendationis augmenta, quem ad amicitiarum cumulum merita pertulerunt. Illustrem et patricium uirum Albinum  parentem uestrum styli mei cura prosequitur: cui per paginam non impendo necessaria, sed uotiua:  et quamuis utilitati eius nichil adiiciam, amorem tamen mereor, quod predicti iussa compleui. uenerabili ergo domino salutationis obsequium impertiens, precor, ut circa diligentiam suam predictus uir magnificus recipiat, quod mihi, dum uos colit, exhibuit. Noui enim cito amplissimum uirum ad cordis uestri esse penetralia perducendum, quem innocens propositum suis erit apud uos dotibus adiuturum.



EPISTOLA XXIII. DOMNO SUO FAUSTO ENNODIUS DIACONUS.

Sine dispendio tutele orbantur, quos ad uos pertinere contigerit: non desunt illis paterna subsidia, quos fouetis. Lupicinum [3 1Kb] Euprepie nostre filium loquor: ad ipsum pertinet prefata generalitas: de cuius substantia sublimis uir, uenerator uester [4 1Kb] comes  Tancila dixit mihi, a [5 1Kb] domno nostro rege, quod referri graue sit, impetratum. Nam uniuersas matris eius facultatulas a Torisa, uel aliis asserit fuisse competitas. Aliud quod infelicitati pupilli potuissem prestare, non habui, nisi ut uestram notitiam instruerem, et ueri fungerer relatoris officio. uestrum est, inspirante Deo, circa miserum prouidere quod adiuuet: ad me respexit, que mihi resignata sunt, indicare. Domini uere mei salutationis obsequia presentans, de clementia diuina postulo, ut laborem uestrum iuuamen celeste comitetur.



EPISTOLA XXIu. DOMNO SUO FAUSTO ENNODIUS DIACONUS.

Dispendium credo esse diligentie, nullas commeantium  manus litterarum dote munerari, que solent lectione etiam uultus ad longinqua portare, et carorum imagines officio presentare sermonis. Ad ista iungitur etiam bene de utriusque merentis sublimissimi Luminosi portitoris occasio, qui ad religionem meritorum uestrorum sue quoque gratie fructus adiungit. Quis geminus patiatur ut sub quacunque negligentia haberetur affectus, si a paginis temperem, quas dignatio uestra exegit, et si illas nominatus non accipiat perferendas? Deo gratias, quod in fronte epistole locandum fuit, quia felicitas uestra uotiuis erigitur aucta successibus; quod tumida inimicorum ceruix Christo Deo non grauata succumbit. Spe preceperam quod affectus ostendit. Bene enim sententie celestis finem prenoscit, qui nouit qualitatem  eius de actuum humanorum serenitate colligere. uale ergo longum, mi domine, et amantem uestri  styli usu releuate; ut quidquid subtrahunt interualla terrarum, tabellaria compenset oblatio.



EPISTOLA XXu. [1 1Kb] FAUSTO QUAESTORI ENNODIUS DIACONUS.

Pro celesti dispositione reditus mei indicia fieri nullo magis quam amico Rauennam properante conuenit: cuius fidelis relatio etiam pagina cessante suffecerat. Sed usu abstinere non potui: quo si sub quocunque neglectu temperem, uideor damnasse styli frequentiam quam amaui. Iungitur, quod predicto obuias in negatione manus exhibere non potui, qui scit ab amantibus sui securus exigere, quod eis pro religione conscientie nouit fideliter exhibere. [2 1Kb] Rauennam ergo digressus, que quidquid in presenti uita habeo dulce complectitur, Mediolanum  salua corporis ualetudine, Christo prosequente, perueni; male ferens quam in redeundo, hieme impellente, optaui forsitan contra desideria celeritatem. Sed ad Deum cuncta referenda sunt, cui adiacet humana facta componere, et diligentiam corporalem eterni amoris sapore mutare. Nunc ad scriptionis causam dicta humili salutatione et commendatione me confero perlatoris: qui si pro mentis uestre serenitate gratuletur beneficiis, agnoscit se aut recepisse quod uestris prestitit, aut qualiter amare debeat, incitari. Quem si uel nolit, festinum redire compellite: quia et affectui meo presentia eius est necessaria; et si Deus promissionem statuerit, cum ipse iusserit, utilitati exspectatur accommoda.



EPISTOLA XXuI. ENNODIUS [3 1Kb] LIBERIO.


Aut alitur, aut sustentatur scriptione diligentia: ministra affectionis est epistolaris confabulatio: muta caritas simulacrum representat ingrati: depretiat genium suum, que in uocem non prorumpit, amicitia. Bene secretum pectoris reseratur claue sermonis: dignationem uestram iam patior. Hec pro ingenii uiribus paginalis commercii libamenta dedicaui, per que usurpo uindicare mihi meritum plus amantis. Nemo enim taciturnitatis repagulo ora porrigit, quam decisi federis memorem proditor mentis loquela non deserit. Principem ergo locum in litteraria communione possideo, et maiori cultura dignus sum, qui prior quid gestirem, patefeci lingue testimonio.  Ecce religionem dirigende pagine sine nube disserui.  uestrum est in me fouere quod recepistis; ne iudicia culminis uestri, me iacente, patiantur examen. Exponit enim censure sententiam suam quisquis quod elegit non tuetur. Domine mi, salutationis reuerentiam pleno dependens obsequio, Deum rogo, ut beneficiorum circa uos suorum incrementa multiplicet: quia solus census est meorum plenissime commodorum, qui celsitudinem uestram ad fastigia que debentur extulerit.



EPISTOLA XXuII. [4 1Kb] HONORATO ENNODIUS.

In uicinitate uos degere moderna scriptione signastis, iungentes ad dispendia gaudiorum, statum uestre ualetudinis imminutum. Non nego, sic mereor, ut semper mihi cum dulcibus amara socientur. Hactenus  uos Rauennatibus occupatos excubiis aduersa tenuerunt. Unde quia laxari contigit, corporis in uobis est labefactata substantia, ne in totum liceret optata promereri. Quam dura est humanarum rerum conditio, que quotiens desideriis aliquo sapore responderit, mox et in foribus concessa permutat. Expaui tamen calumniam, quam oratoria et nimis Dedala prouisione litteris indidisti, ut iniuncta pro utilitate tua nolle me credas, si efficere non potuisse signauero. O artificis ingenii secretum, quod plus commoditati prospicit, quam de amore confidat! Deus testis est me tibi non negaturum esse quod ualeo. Tu Deum roga, ut actionem meam infelicium, quas diligit, litterarum non patiatur calamitatibus impediri. Nihil enim est, quod magis pro obice metuam actionis  imposite, quam illud quod noui, accipere scholasticum nil mereri. Confer magis ingenium tuum ad squalentia iura: per que quidquid scabrida poposcit lingua, mox meruit; aut si non meruit, mox auulsit. Domine, salutationis gratiam soluens spero, ut effusis laborem meum precibus iuues: quia cum non habeam docti aut eruditi meritum, sepe in causis sustineo facta perfecti.



EPISTOLA XXuIII. [5 1Kb] AuIENO ENNODIUS.

Deo gratias, quod principis loco ponendum est, qui magnitudinem tuam, que a me erant offerenda, fecit exigere. Dedisti pretium garrulitati, quam uix hactenus intra uerecundum penetrale continui: eliciti utor styli genio, quem duriter ab importuna scriptione  reuocaui: meritum coacte uocis inusitata loquacitate  possideo. Nam postquam me iussisti paginas destinare, animo meo, quod tacueram, commendasti. Euge, frons diu prodiga: aliquando mihi contigit ad affectionis copiam sine tui dispendio peruenire. Discamus non odisse quod adiuuat. Silentii gratia fecit, ut te libera iam loquamur: exspectantur a nobis sepe fastidita colloquia. Non ibo longius: asseritur, ut uideo, lingue officium raritate sermonum. In qua parte non clauda letitie mee fides est: sententia nostra ueri astipulatione fulcitur. Ecce ille qui doctorum epistolas grandi dotatas messe colloquii summis labiis uix libabat, tabelle nostre culmos non dedignatur  accipere. Gemina, pudor, mihi hilaritate profuisti: cum tu in statione certus es, et cum frequenter contempti desiderantur affatus, facta est ecce melior eius sententia quem amamus. Nobis ergo uerecundia, consuli nostro emendatione prospeximus. Sed ne in longum procedat pagina transcendens terminos prefinitos, et loquendo multa, quod tacuimus, demonstremus non fuisse consilii; uale, mi domine, et amantes tui hac communione dignare: quia precelsi honorum tuorum apices hec sola recipiunt argumenta, que de humilitate nascuntur.



LIBER TERTIUS.



EPISTOLA PRIMA. [1 12Kb] SENATORI EPISCOPO ENNODIUS.


Prima res est sancto conueniens sine dubitatione proposito, sponte pro iustitia facere, quidquid alii solent moniti exhibere: sed honestati proxima uel secunda, rectis suggestionibus non grauari. In qua parte et si principem locum non possidet qui monetur, habet tamen Dei gratiam, quod ueritatis insinuationibus non repugnat. Causam ergo prefationis insinuo, ne et ego utilitatem meam differre uidear prolixitate sermonum. Dudum per me suppliciter postulaui, ut de mancipiis que de casa mea a uestris solicitata constabat, unum mihi quod remanserat, redderetur. Dedistis precibus meis sancta promissione  responsum, ut etiam si uobis puer ipse iure competeret, uos tamen gratiam commodis anteferre. Regresso me de Rauenna  pro peccatis meis effectum sacerdotalis diffinitio habere non potuit. Ascribo meritis meis, quod cuius ore damnatur mendacium, statuta uiolauit. Ecce iterum me ad conscientiam uestram refero: ecce, quod filium decet, exhibeo, ut per sublimem et magnificum uirum domnum uictorem ad humilitatem conferam, quidquid mihi poterat legum secularium auctoritate  prestari. uidete si reus sum, qui elegi uirum antistitum moribus congruentem: qui uel contra equitatem repugnantium indomita posset corda mollire. Effectum mihi negotii iam promisi, qui legati meritum comprobaui. Prouidete, si religionem deceat, si a pontifice dignum sit, illum qui potest cautibus imperare, contemni. Duo sunt que mecum faciunt, negotii sinceritas, et genus supplicantis: quidquid contra hoc obstiterit, bonorum sententiam mox meretur.



EPISTOLA II. [2 1Kb] EUGENETI ENNODIUS.

Quamuis commercia litterarum magis sunt letitie quam meroris; nec secretum pectoris aut amicitie  diligentiam bene in lucem digerat clauda recenti confusione elocutio; uidero tamen, utrum dispendium caritati inferat sermo rarior; monstrat tamen, si nullus prorogetur, infantiam: testem diuinitas gratie lingue dedit officium. Sed dicas, mi domine, hec aliena esse ab eo quem nouerim maximis doloribus occupatum: pressum pectus angoribus, ad amoris uerba non erigi: nec quidquam delenificum lamenta sentire: res que mentem premit, repudiat quod oblectat auditum: qui maior anime fuit portio  frater in superis, hanc transtulit ad sepulcra: quid exigendum ab illo sit, cuius dimidium salutis busta clauserunt? in summis afflictionibus queri non posse uocem, gemitibus subiugatam: lacrymarum tempore dicatur importuna narratio. Respondebo, quod par quoque meum pectus acerbi casus meror intrauerit: nec diuidi me posse ab eius tristitia, quem mihi pro uoluntatum similitudine nonnunquam leta iunxerunt. Ostendo tamen sepe grauioris mali in luctibus indicem fuisse sermonem, et intercepta taciturnitatis remedia proditore colloquio. Dicam, qui lamentationi sue paginas denegat, in una etate uult perire quod deflet: non meretur recordatio fratris et docti, ut nobiscum quid de ipso senserimus, occumbat: a feriato ore in planctibus parcus est animus: amati  commemoratio que mandatur tabellis, uiscera carorum aculeis uiolenter irrumpit: nunquam patitur obitum ueterascere relatio funeris digesta per litteras. Hoc studio magnitudinem tuam flens consolator appello, ut uicarii sermonis beneficio, et promissus sub inuocatione Dei inter nos nutriatur affectus, et persona facundie que meritis suis occasum non patitur, nostra quoque confabulatione reuiuiscat.



EPISTOLA III. DOMNO SUO FAUSTO ENNODIUS.

Cum scribendi occasio, et domestica et amica suppeditet, quare a paginis temperem, tanquam indigus perlatoris: maxime cum sedulitas litterarum responsa mihi soleat sepe prestare? Huic se studio comitem dedit honorabilis uiri, ueneratoris uestri fratris Constantii  postulatio, qui industriam suam qua apud uos Domnus, ut efficacem decet, innotuit, meis desiderat beneficiis subiugare. Transcribit enim ad aliena iura sudorem suum, qui debere uult commendatitiis quod meretur. Dedi tamen manus precibus, et pro eius desiderio sub occasione exhibende humilitatis scripta prorogaui, Deum rogans, ut sub omni celeritate nuntius me uestre ualetudinis et prosperitatis attollat. Nominatum tamen pro mei consideratione magnitudo uestra gemino, si indignus precator non sum, fauore comitetur.



EPISTOLA Iu. ENNODIUS [1 1Kb] ABBATI STEPHANO.

Litterarum uestrarum quam dulce negotium est, quod mihi spiritale munus exhibuit! quam uotiua  perlatorum necessitas, que remedii sui studio desideriis medetur alienis! Confiteor, nisi repugnaret proposito, inimica pene ad turbandam aliquorum securitatem uota conciperem. Ecce prestant aduersa, quod secunda non tribuunt. Sanctorum litteras tranquillis rebus unde peccator acciperem, quas nunquam meritorum meorum nitor exegit? Ecce quantum mihi contulerunt suffragium, qui a uobis obtinuisse se confitentur. Diuinam estimo prouidentiam illa tribuere: multum iam credo, quod de male conuersationis fasce deposui. Proximus est innocentie,  qui sanctorum meretur colloquia. Quare dum me secularis licentia immunda possedit, nunquam tanti uiri apices merui: post etiam per longa interualla, nunquam huiusmodi bona suscepi. Deus magne, quam dignitatem seruientibus tibi tribuis, ut quos respicere ceperis, etiam amicis tuis reddas acceptos! uere semper uos singulari cultura suspexi: semper uenerandis moribus grauata peccatis colla submisi. Ecce iam quasi equalis appellor: erexit me diu custodita subiectio. Foue me ergo orationibus tuis: ostendis enim paginis, fragile a uobis non exhiberi patrocinium. Nam et isti suscepti sunt, qui mihi bona de quibus gestio, contulerunt. Ad rem redeo. Perditus ille clericus expauit causam dicere apud episcopum, postquam defendi a me uidit eos quibus  meum deputastis obsequium. Suggero, si iubetis, et unus de ipsis Rauennam ambulet cum uestris ad filium uestrum domnum Faustum commendatitiis, ne in preiudicio ipsorum uenalis iudicium qui Mediolani exuberat, sententia depromatur.



EPISTOLA u. ENNODIUS MAXIMO.

Grandes hiatus paterer litterarum uestrarum eleuatus alloquio, si non mei conscius imperitiam pudore comprimerem, et iudicii lancem tenerem, etiam cum laudor immeritus. uos dignatio censure fecit immemores: me propositum intra uerecundum degere penetrale compellit: uos scripta mea tanquam amantes attollitis: me necesse est illos metuere, qui rancido despicientes cuncta neglectu, etiam edecimata  condemnat. Ago tamen gratias quod apud domnum Patricium talem me iudicare scribitis, qualem uestro testimonio reddidistis. Insinuationi ergo amor debetur iste, non pagine, quam scaber stylus sine eloquentie dote signauit. Salutationem tamen magnitudini uestre dignam referens, Deo gratias ago, quod uotiuis uos auctos successibus reduxit ad propria, quos mens mea pro connexi ne caritatis nunquam sentit absentes.



EPISTOLA uI. ENNODIUS LAURENTIO.

Dande sunt manus amoris imperio: uinctum me tenet affectio: cui uerba concessi, ut quod ad salue debitum pertinet non tacerem. Domestici perlatoris occasio mihi perire non potuit, nisi ad diligentie testimonium  scripta transmitterem. Salutans ergo reuerentia debita, precor ut uicario me releuetis affatu; quia promitto mihi litterarum prorogatione responsum.



EPISTOLA uII. ENNODIUS [2 1Kb] ADEODATO PRESBYTERO.

Quis uestre affectionis immemor, nisi qui est inhumanus, existat? quis totius religionis persone apud Deum nolit habere suffragium? Ego maxime, qui et grauibus peccatorum sarcinis premor, et uestram gratiam obtinui: que res mihi absolutionem  integram pollicetur. Salutans ergo ueneranter et debite, spero, ut pro me per omnia sanctorum loca uota facias: que consecutus, Dei beneficia sine mora dissoluam; quia compertum mihi est, quod mereris audiri.



EPISTOLA uIII. ENNODIUS AuIENO.

Si offensa prestat, ut magnitudinis tue scripta geminentur, quam uellem sepe illa sereni pectoris tui tranquilla turbari? et nisi aduersaretur proposito, causas indignationis ingererem: quando quod amor non meretur obtinui per culpas. Ego tamen errore uacare me nuntio in ea causa in qua, dum accusatis negligentiam, premium contulistis. Puerum turbatus direxi, per quem nichil aliud, quam quod  opus esset ostendi. Libero pectore lingua uacat officiis: mens confusa gratiam salutationis abiurat. Ecce Deo in utroque gratias, quia nec ego reus sum, et uos me reum esse credidistis. Beneficium mihi commotio uestra contulit, quod uix dedisset affectio. Ego quid tibi debeam, explicare non possum: pauper est caritas in cuius narratione sermo non deficit. Domine mi, salutem debitam dicens, Deum rogo, ut quolibet animo gesseris, semper scribas.



EPISTOLA IX. ENNODIUS MARCELLIANO.

Scio magnitudinem tuam grandibus Dei beneficiis abundare, et promissam circa amicos seruare constantiam. Nescit animus uester incerta polliceri, amorem sine aliqua immutatione custodiens: et ideo  securum me post Deum uestris trado et commendo manibus, et Dei beneficia in quibuscunque negotiis per uos mihi euenire non ambigo. Domine, ut supra, salutationis honorificentiam soluens, rogo, ut frequenti me epistolarum uestrarum releuetis alloquio: quia summum mihi a Deo munus conceditur, si de uestra meruero sospitate gaudere: quia fides et integritas omnibus qui Deum timent, facit acceptos.



EPISTOLA X. ENNODIUS [1 1Kb] LUMINOSO.

Posset amicitiarum religio, et adulte inter nos planta gratie nulla discretarum sentire damna regionum, si quod negatur aspectui, pensaretur alloquiis: et pigro corporum onere diuisi, per illam  quam e celo sumpsimus partem, animis iungeremur.  Index mere affectionis uoto pectorum lingua signaret, si ad desiderii copiam militaret oris officium, et penetrale mentis resignatum teneretur in litteris. Tunc nullo caritas neglectu ueterasceret: tunc diligenti mutue deuinctionis usu polita fulgeret, nec scabro memoria uestri torpore lederetur. Sed quid faciam quod mihi meritorum meorum nebule serenitatem bene amantis obducunt, et obliuionem mei peccata mea conciliant? Facessat a proposito meo, imitari quod factum doleo, et per silentium sumere de uestra taciturnitate uindictam. Geminis ergo stimulis uerba concessi. Negare non potui commercium epistolare, quod et causa poposcit et gratia. Scitis optime que a uobis, et per me, et ore proprio sanctus pater uester domnus episcopus  postulauit, ut expensa que pro necessitatibus domni pape Rauenne facta est, [2 40Kb] redhibitione pensaretur. Certis enim potentibus quorum nomina tutum non est scripto signari, nouit Dominus, quia plus quam quadringentos auri solidos erogauit. Hos me fidem dicente concessit: frons mea apud ipsum libera esse non potest, donec per uos, sicut confido, pollicitatio compleatur. Idcirco direxi presentium perlatorem, hominem religionis et fidei, ut ab hac me quam prefatus sum, conuentione et iniuria subleuetis. Unde salutationis honorem tota humilitate persoluens, rogo, per illum contestans qui communia circa sanctum papam uota respexit, ut ordinetis qualiter ab huiusmodi inquietudine releuer. Tamen, si uerecundum esse non creditis, indicate, et de propria  facultate restituo, quidquid me spondente a sancto episcopo constat expensum: quia litteras sancti pape habeo, quibus iussit, quidquid opus esset fieri, cum mea debere securitate compleri. Si mereor laborare, uestre erit prouisionis expendere.



EPISTOLA XI. ENNODIUS [3 1Kb] SENARIO.

Si diligentie memoria circa personam meam animus uester non exueretur, si reuerti eum ad iudicium sublimitas tua non cogeret post fauorem, frequentia scripta prorogares. Sed quid faciam, quia non ualidis radicibus nititur amor indebitus, et cito ad examen reducitur, quidquid gratie aura subripuit? Me solum noui prius debuisse diligi quam probari: hunc tantum fructum de caritate possedi quem  incognitus prouisione subtraxi. Sed uos conuenerat  non cito ab eo cui imposuistis amici nomen, abscedere; ne non semper ad meam culpam redeat, quod promissa mihi non tenetur affectio. Solet enim esse ignara districtionis deuincti conscientia, et opus est ut perpetuo teneat quidquid semel fidum pectus acceperit. Salutem ergo debitam dicens, spero, ut despicientes rancida potentum fastidia, honorem uestrum, et quam Deus tribuit possibilitatem, [1 1Kb] humilitatis fascibus sublimetis. Cuius rei fidem interpres animorum lingua confirmet, et testimonium fidele mentibus deferat caritas monstrata per litteras.



EPISTOLA XII. ENNODIUS ABBATI STEPHANO.

Geminantur Dei dona sperantibus, et duplici exuberat superna gratia beneficio. Largis meatibus celestium  munerum unda procurrit: transeunt haurientis ambitum, que a Christo ueniunt fluenta donorum. Sola uena est que maciem nescit et defectus abiurat, tantum cursibus suis suggerens, quantum meretur pectus sitientis accipere. Cui aduertite quid occultus sapor infundat, quando ardorem lympha conciliat, et siccitatem labiis estuante animo irriguitas uiui fluminis gignit. Talis est uestrarum ratio litterarum: que quantam afferunt desideriis satietatem, tanta pariunt et augmenta: quarum profunditas et bibitur et optatur: et ita puro ditant gurgite, ut occulto ab eis uiscera suffundantur incendio. In quibus cognatas uideo flammas, et pocula, et diuersitatem nature in peregrinam coisse concordiam. Domine mi, longum terris, Deo nostro tribuente, uite  beatissime exemplum presta, et per religionis sancte philosophiam non in hac uita tantum sperandum esse, contemptu seculi presentis ostende.



EPISTOLA XIII. ENNODIUS [2 9Kb] APOLLINARI.

Quantum cura mea, que affectui uestro per necessitudinem militat, in dies suggerit, nulla commeantium essent damna contemptus, nisi ad unicum illud solamen absentium quod in litteris inuenit prouidentia superna, concurrerent. Sed quid faciam, quando tanta est uenientium confusio, ut nescias qui potissimum deligendus sit, cui reddenda sancte conscientie uestre possent scripta committi? Trahunt enim in occasionem compendii sui uiliores, quidquid nos prestamus affectui; et graue est, ut  seruiat cupiditati quod exigit uis amoris. Idcirco animum usque ad domestici perlatoris opportunitatem ab scriptione suspendi: ne diligentie ratio sparsa per immeritos perlatores aliena importunitate ranciscat, et ad me culpa redeat que a me non sumpsit exordium. Necessitatem ergo procurati silentii  breuiter explicans, ad usum me paginalem conuerto, per quod magnitudinis uestre mihi presentiam secretis animorum itineribus exspectata per paginas uerba concedunt. uale ergo, mi domine, et illa quam debes generi, serenitate frequentibus amantem foue colloquiis: quia nullum est tam uenerabile munus sollicito, quam si sepe uos agnoscam uestram nuntiare, meam querere sospitatem.



EPISTOLA XIu. ENNODIUS PROMOTO.

Frequentia et necessitudini et amori exhiberet colloquia pectus obnoxium, nisi desideriis remedia subduceret discretarum consideratio sine medela terrarum. Quidquid enim caritate iunctum est quidquid sanguinis catena sociatur, hoc distractum uix  respirat per interualla regionum. Que enim possit habere subsidia, cui frequens denegatur copia et paginalis alloquii! muta inter absentes diligentia quo teste pandatur? Aut enim opportunitas commeantium exspectata subtrahitur, aut inueniuntur tales, quibus non possint reddenda caris scripta committi. uix tamen usque ad domesticum perlatorem diu anxia uota suspendi: per quem honorem salutati exhibens, optata uobis patefaciam mee prosperitatis indicia, et litterarum mihi spondeam promulgatione responsum, quibus, si in portu est sanitas uestra, amplectendis reseretur affatibus.



EPISTOLA Xu. ENNODIUS [3 1Kb] EUPREPIAE.

Rarum est ut necessitati amor fultus necessitudine  colla submittat: uix contingit ut seruiat qui imperator est: semper et suo iure dominatus affectus. Quo unquam regium diligentia nomen impeditur obstaculo? cui libera caritas mancipatur obsequio? Excusationem de aliquo timore non adhibet, nisi qui animum deuinctionis abiecit. Mens que pietate militat, etsi sint dura principum iussa, non metuit. Nulla sunt tam barbara iussa populorum, que non reddi filio debita materna patiantur: quidquid in orbe genitum est, ab humanitate non discrepat: quidquid in mundana luce gignitur, fructus uteri requirit et seminis: sola nobis cum cunctis animalibus causa et sollicitudo communis est. Cuius estimabitur esse mens illa feritatis, que erga curam sobolis posterior ab irrationabilibus inuenitur? Germanitatem tuam  respicit prefata concinnatio. Tu unici oblita pignoris, et miserationem orbati, bet felicitatem eius cui mater superest, abstulisti. uere fateor sub libertate propositi, modo maxime quando ei a te et colloquia denegantur, pace Deo propitio inter regionum nostrarum dominos omni radice solidata, tigridem te  immanitate superasse. Quando inueniri potuit, aut quod plus amare possis a filio, aut propter filium quod timere? facultatum cura debuit posthaberi: quia nunquam bene hereditas quesita est herede contempto. Ecce dico, ni Deus per sollicitudinem meam serui sui maliuolis obstitisset, omnis generis tui fuerat planta succisa. Leene catulos tutis siluarum aut eremi commendant penetralibus, ne partus earum preda sit hominum. Dicas forsitan, quod hec exprobratio grauiter me ferre impactam de adolescente sarcinam monstret. Nouit Deus hoc solum me acerbe perpeti, quod et presentia tua careo, et totius te per silentium immemorem affectionis esse cognosco. Beneficio tamen Dei paterna puero nostro non derogatur instantia. Imbuendus liberalibus disciplinis  limen nobilitatis ingressus est. Ipsam quoque ad te [1 1Kb] dictionem qua commendatus est, destinaui: in qua non eloquentiam, sed uota cognoscas. uale ergo, mi domina, et si fieri potest, nostris te cum Dei ordinatione redde conspectibus.



EPISTOLA XuI. ENNODIUS [2 1Kb] LACONIO.

Diu est quod animus meus illa qua solebat releuari, exspectatione torquetur. In longum traxistis silentia, nulla necessitate compulsi. Non fui huius imitator negligentie, ut mea ego scripta prorogarem: sed ad dies conticui, superuenturi spe illusus alloquii. Nunc tamen uicit deliberationem meam iam matura amplitudinis uestre taciturnitas. Debet euelli silentium, quod duriter in quadam radice conualuit.  Geminis ergo prospiciunt scripta nostra compendiis: et perlatorem [3 54Kb] Benenatum hominem 4 1Kb] propter fugaces suos uenientem commendo, et desideriorum bona non differo. Ergo uale, mi domine, et pro uoto tuo circa me geri prospera cognoscens, paribus me attolle sermonibus: quatinus et perlator de beneficio gaudeat, et ego subleuer de responso.



EPISTOLA XuII. ENNODIUS [5 1Kb] STEPHANO EPISCOPO.

Postquam meritis uestris dignitas uestra restituta est, et honor quem exigit uita, collatus, nulla beatitudinis uestre pro peccatis meis scripta suscepi. Aliena est a proposito uel a moribus uestris circa supplices, que in me seruatur obliuio. Temeritatem  meam pontificalis non accuset auctoritas: uix est, ut diligentia quid iuris possit habere respiciat. Nunquam se metitur, quem stimulat caritatis imperium. Additur quod perlatori presentium obuias manus adhibere non potui, nisi ut Benenatum, hominem Gallias pro certis negotiis expetentem, ad corone uestre notitiam mei perducerem sermonis officio: quem tota humilitate commendans, rogo ut per eum uicariis releuari procurer alloquiis. Domine mi, salutationis seruitutem tota deuotione persoluens spero principe loco, ut precum uestrarum serenitas mee quoque mentionem non omittat facere, cum diuinitati supplicat sine intermissione, persone.



EPISTOLA XuIII. ENNODIUS [6 1Kb] EULALIO EPISCOPO.


Ad quantum me fastigium perduxerit donum spiritalis alloquii, angustia testaretur, si sermone ualeret ambiri. Ad quod enarrandum idonea non est mentis exilitas, nec sufficit oris egestas. uos enim mei memores exstitisse quid aliud computabo, quam peccata superari? Memoria uestri omne quod actuum obscenitas potuit ministrare, iam depulit, et per sudum respicere supernum munus indulsit. Domine mi, salutationis obsequia decenter impertiens, Deum rogo, ut circa paruitatem meam illa anima in qua omne quod Deus mandat, exuberat, dignationem pollicitam sine aliqua procuret imminutione seruare. Quam rem ex arbitrio mihi contingere, frequentium declarate testimonio litterarum.



EPISTOLA XIX. ENNODIUS FAUSTO.


Deo gratias, qui iuxta desideria, ne aliquando ab scriptione temperem, negotiosa facit esse colloquia: potest enim et utilitati prodesse, quod exigit ius amoris. Proinde, domine, indicia mee ualetudinis faciens, fugacem puerum uestrum, Germanum uocabulo, qui ante triennium lapsus est, me suspicor inuenisse; de quo indiculum destinaui: qui si uere uester est, mature sequenda cognoscam.



EPISTOLA XX. FAUSTO ENNODIUS.

Multiplicibus ueneratoris uestri [7 1Kb] affinis mei, Iuliani negotium Marcellini laborat insidiis: qui ad querelam tantummodo paratus, de iudicii integritate  diffidit: uitat que optat examina. Nam postquam nescio quod preceptum ad Geuicam exhibuisse perhibetur, predictus supplex uester ad Mediolanensis fori audientiam mox concurrit, et per triginta aut quadraginta dies presentiam suam publico, sicut oportebat, ingessit iudicis. Contestatus est ipsum Geuicam, qui [1 1Kb] ordinatus asserebatur impulsor: ut susceptum suum ad iudicia destinaret, admonuit. Domnum quoque Trasemundum, sicut ex litteris ipsius poteritis agnoscere, fecit scire. Sed nichil apud eum profuit, cui sole latebre in causa misera possunt esse remedio. Pro quo rogo, quanquam apud uos precibus opus non est, ubicunque ueritas innotescit, quia omnia huius rei instrumenta transmisit, ut ordinatione uestra ab huiusmodi molestiis efficiatur alienus. Domine, salutationis obsequia deferens  spero, ut a predicto inquietudinem remoueri, qua soletis cura faciatis, et meam sollicitudinem de prosperitatis uestre statu litteris subleuetis.



EPISTOLA XXI. ENNODIUS FAUSTO.

Paucis asserendus est, quem et notitia senior, et opinionis bone lingua commendat: non indiget prolixitate sermonum, qui suis apud magnitudinem uestram dotibus adiuuatur. Sublimem uirum uitalem loquitur prefata concinnatio, quem os uestrum fecit sacri consortio gaudere collegii. Ergo extraneis munietur epistolis, qui orationis uestre beneficio curiam non peregrinus ingreditur? et cui reserastis libertatis penetralia, illi pectoris arcana claudentur?  Ego autem gaudeo scriptione multiplici: qui etsi parum tribuam perlatori, nulla proprii desiderii damna sustineo. Domine, salutationem restituens, quam debeo, precor, ut et circa prefatum gratia se culminis uestri propius manifestet, et mihi prospiciat restitutione alloquii.



EPISTOLA XXII. ENNODIUS FAUSTO.

Illudit mihi spes, que exigit frequentiam litterarum. Hac enim fretus, inefficacibus animum pasco colloquiis. Diu est, quod sine intermissione scripta prorogans, silentium quod expugnatum esse credidi, confirmatur. Sed quid faciam, quando uix ad consilium reducitur pio amore pectus obsessum? putat remedia et que comperit nichil iuuisse. Salutati ergo obsequium reuerentia exhibens consueta, commendo  presentium perlatorem ipsum Constantinum, cui suffragium honestas et pudor est: cui quamuis plura per affectum debeam, maiora tamen coactus soluo per iudicium.



EPISTOLA XXIII. ENNODIUS MARCELLIANO.

Apud amantes et honore pollentes beneficiorum affectus in promptu est: nec illa preces, cui prestandi  mos est, tarditate depretiat. uirgilius sublimis uir, tam sanguine quam honestate precipuus, imponi sibi ab illustri uiro sacrarum comite Rauennam excurrendi necessitatem plurimum deflet: cuius si hoc haberent desideria, obuias manus etas afferret. Qui apud uos me precatore utitur, ut ab eo huiusmodi sarcina fiat aliena: relationibus frequenter, quid egerit instructam predicti suggerit potestatem. Domine, honorem salutandi exhibens precor, ut consideratione mei in testimonium diligentie postulatis detur effectus.



EPISTOLA XXIu. ENNODIUS MASCATORI.

Nouo me genio infucata pectoris uestri ornauit diligentia:  eliciti utor styli testimonio, qui doctis supra inscitiam garrulitate displiceo. Coactus sermo pretium quod non habet ex eloquentia, ab impacta necessitate subripui. Nunquam fuit digna ultione contumelia, quam iussus exhibuit. Nemo obedientem iuste condemnat: sibi debet illatas iniurias de eloquio rusticante, qui prouocat imperitum. Supercilium est, celsioribus non parere: maius, si que noueris descendisse ab obsequente, despicias. Improbi desiderii putatur assertio, non amare quod exigit. Astipulatur iudicio suo, qui censuram de obtemperante suspendit. Male pertinax districtio est, que meritum in parente considerat. Pudorem ab statione non expulit, qui quod loquitur debet imperio. Itaque in nobis quod sordet eloquentia, commendatur obsequiis. uos uideritis quale sit quod  iussistis offerri: ego uos sine frontis mee dispendio meruisse estimo quod desiderastis accipere. Taceo inter ista que principe fuerant loco narranda; [2 1Kb] ecclesiasticam humilitatem, quod placere poterat, abiurasse; orationum pompam, qui orationem diligit, non secutum: propositi consideratione et illud me fugere quod ducit ad gloriam: quasi uitium declinare quidquid attollit: culpam putare, quod erigit aut sublimat: perdere iuste laudationis meritum fauoris affectu. Excusationem ueritatis coloratam peniculo non pretendam: dum replico, quod illud, quidquid studiorum dederat cura liberalium, iam reliqui: quod alueo quondam copiosi fluminis uix arentis gutta fundatur eloquii. Taceo, quod linguam  quam usus mobilem fecerat, alter usus hebetauit: esse pro facundia silentium, abiectionem a nobis diligi pro cothurno. Ad illud redeo: quia mihi non licuit intra uerecundum penetrale delitescere, nec debilitatem ingenii tegere taciturnitatis indumento; hoc ad defensionem integram, quod pretuli, computabo. Sed amore prouocatus epistolares terminos inconsiderata loquacitate transcendi. uale, mi domine: cui honorem exhibens salutantis, probabo quid de epistola  mea sentias, aut taciturnitate aut scriptione multiplici.



EPISTOLA XXu. ENNODIUS EUGENETI.

In statione apud uos non esse gratiam potest, qui fide claudus est, estimare: uolo tamen ad diligentie testimonium prorogari frequentiam litterarum: ne animus de amantis prosperitate sollicitus, dum salus in ualetudine est, suspicionibus uentiletur. Ecce habes, mi domine, unde serenitatem pectoris mei ex desiderii proditione cognoscas. Adesto partibus tuis, et sicut me impetrati muneris prerogatiua sublimat, ita uos exhibiti gratia sermonis attollat. Ergo salutem debendam restituens, precor ut quid promoueat in me desiderium tuum, sub cuiuscunque  significationis nube dilucides. uale.



EPISTOLA XXuI. ENNODIUS AuIENO.

Adest magnitudo tua partibus suis, et asseruit splendorem sanguinis testimonio puritatis. Caritatem nesciunt pia corda deserere; religiosam diligentiam mens generosa custodit. Gemina ergo luce fulgentia scripta suscepi, dum quod pectus sanctum reperit, dextera serena signauit. Deum precor, ut piam in uobis indolem, si Romam diligit, sub perennitate conseruet; et huiusmodi circa me studia sub ea qua promisistis cura multiplicet.



EPISTOLA XXuII. ENNODIUS AuIENO.

Nescio utrum magnitudini uestre grata sint crebra  colloquia: ego tamen semper quod exspecto ab amantibus, exhibebo. Patior aliis aliud esse propositum: mihi meo uiuendum est more, ut amoris plenitudo reseretur claue sermonis. Ego in affectione cariosam subrepere taciturnitatem usu fugiente non perfero. Nunc si culmini tuo par cura est, monstretur assiduitate colloquii: patescat frequentia litterarum. Sin aliis hactenus preoccupatus studiis, in meam modo concesseris diligentia imperante sententiam; quantum de tuo iure submiseris, tantum de meis obsequiis possidebis. Ergo uale, mi domine, et munusculum suscipe, non uilitate sui, sed taxatum pretio destinantis.



EPISTOLA XXuIII. ENNODIUS EUPREPIAE.

 Quamuis caritatis uestre paginam solemnibus tantum muniis accepissem obsecutam, nec affectui, nec necessitudini congruentem: res tamen postulauit, me uicariis per styli similitudinem peregrinante diligentia respondere colloquiis: ne subtracti sermonis officium non uestram mihi innotuisse astutiam, sed nostram reuelaret infantiam. Nolo, soror Euprepia, quidquam de prouinciarum malis, uel sicut dixisti, hominum immissione causeris. Quocunque abscesseris, quantum res docet, mentem male credulam non omittis: uitia nostra regionum mutatione non fugimus. Circa propinquos tibi fuit tale propositum,  ut nec benefacta ipsorum iusta interpretatione pensares; nec excessus debita tantum reprehensione corriperes. Sed quid opus est doloris epistolam fieri longiorem? ingenium uestrum nulla eloquii poterit mutare affluentia. Quod restat, uale, mi domina, et prout expedit, ordinem uite animique compone. Me tamen Lupicino noueris, non quod tibi debeo, sed quod anime mee conueniat, impensurum; quia sola est, que maiorem a Deo retributionem meretur, affectio, cum nullis hominum dotibus prouocata concreditur.



EPISTOLA XXIX. ENNODIUS EUGENETI.

Quotiens sensuum pignoribus uerba famulantur, quasi in quodam speculo, ita in paginis sermo sibi amicam pingit effigiem, cum qua uiua uoce colloquitur,  et dulci simulacro desideriis obsequente gratulatur. Nulla quidem conceptum federati pectoris eloquitur oris affluentia: et cum sint faciliora uerba beneficiis, nec existat quod crescere nequeat ambitione dicendi; ego in explicanda circa uos diligentia arentem testor infantiam. Unanimitatem tamen uestram taciturnitatis incesso, quod gemina scriptione donatus nichil de uicaria relatione cogitasti. Ecce iterum paginas mitto, sciens tribuere, quod exspecto. uale, mi domine, et amantem tui alloquere nitore quo clarus es, foue integritate qua preuales.



EPISTOLA XXX. ENNODIUS AuIENO.

Miror fauis magnitudinis tue iniucunda copulari, et serenitatem conscientie uerborum austeritate maculatam,  dum scribis imperare me potius paginas, quam diligentia exactrice promereri: putans [1 1Kb] ullum genus dominandi esse sublimius, quam illud, quod amori nos subiicit. Nulla sunt, domne Auiene, culmina a iugo caritatis immunia: quidquid in orbe libertatis est, tali non subtrahitur seruituti. Ecce ego loco huminis ignotus honoribus, uestris fascibus sic iubebo, parili contentus ordine subiacere. Nunc uale, et quantum tribui tibi senseris, tantum mihi, sicut fidelis restitutor, affectionis impende.



EPISTOLA XXXI. ENNODIUS AuIENO.

Quamuis epistolarum qualitas pro ingeniis componatur, et sepe solemnitati militet, nonnunquam affectionis testetur indicia: quas aliquando dictat sinceritas:  plerumque fuci similis concinnatio; que candorem imaginata diligentie, urbanitate qua tegitur innotescit, dum fabricatis nudata tegminibus intra uelamen aperitur. Ego tamen in paginis speculum puto esse conscientie, per quas amicitiam discernere absentia uix presumit. Clarum est tamen, quid in illis simplex, quid artifex sermo deferat. Scindit nubes eloquii mens dictationis interpres: cito ad intellectum peruenit falcibus suis uerborum calle reserato. Ergo his ualde delector officiis quibus panditur sinceritas, nec occasio se interserit secura fallendi. Gaudeo tamen mihi uel causas scribendi, uel perlatores accidere: ut sub hac frequentia meo uoto satisfaciam, et pudorem uestrum onerem, nisi a uobis  suscepta reddantur. Salue, domine, et in sententiam meam affectu imperante concede. uale.



EPISTOLA XXXII. ENNODIUS PASSIuO.

Si ad exsequendam sufficeret sermo caritatem, si totum infantia explanaret affectum; cui magis quam uobis paginarum frequentiam prestaremus? et nisi arctaret meritum pectoris, nulli dignius militaret sermonis officium. Alii affectum quem mente nesciunt, ore testantur, et pingunt illecebrosis epistolarum momenta commerciis, quando feriatis penetralibus amor totus in lingua est, nec aliud ad interiora perducitur, nisi quantum in scriptione confertur. At meus erga uos animus, eloquii pressus macie, amictie ubertate conticuit. Metuo enim, ne gratie terminum  ponat mendica confabulatio: ne idem modus putetur esse sermonis et federis. Melius est plus estimationi per silentium dimittere, quam monstrare, diligentie damna per litteras. Ecce rarioris colloquii causas asserui, credens apud uos a sinceritate debita facundiam posthaberi. Quod superest, saluete, mi domine, et diuinis usi beneficiis, procedente uita in longum, celestia mandata complete. Inuenit enim apud uos, cum a cumulo ceperit benignitas, incrementum. uale.



EPISTOLA XXXIII. ENNODIUS FAUSTO.

Proposito obsequuntur pagine, quibus commendatio prestatur afflictis. In his enim clara est religionis integritas, que nullo potentioribus fuco blandite asserunt  lacrymas submissorum. Sed hinc alias: cum perlatorem uideritis, uotum dictantis agnoscetis. Utinam illo apud magnitudinem uestram supplicationis euentu alleganda conciliet, quo a me litteras impetrauit. Mulierem religiosam, pauperem, de bono negotio presumentem sermo prefatus insinuat: estimate si fragilitati, si iustitie oportuit uerba subduci: si conuenit me uel officio deesse, uel moribus. Ecce ego reuerentiam salutis impendens, quid partibus meis deberem contestatus sum: uobis quid remanserit, attendite: quia sicut personam meam pro supra dicte uoluntate petitio, ita uestram affectus aspiciet. uale.



EPISTOLA XXXIu. ENNODIUS SENARIO.

 Nihil est equidem quod non a ueritate in altum ambitioso tollatur eloquio. Sed ego ad diligentiam circa uos patior meam sermonis infantiam. Nunquam par fuit lingua caritati: semper subiacuit oris officium bone conscientie. Ob hoc utor securitate monitoris. Non credidi, tanto tempore amplitudinem tuam mei immemorem sic futuram, ut etiam solemnibus colloquiis abstineres: ut ille que solent affectionem imaginata fronte simulare, negarentur inter personas catenis federis obligatas. Hec si ualerem narrare, poteram sustinere. Ecce iterum scribo, et que uerbis assero, sequenda testor exemplis. uos uideritis quale sit posthac desideria honesta negligere: ego dolori patientiam usu institutus adhibeo. uale.



LIBER QUARTUS.



EPISTOLA PRIMA. ENNODIUS [1 2Kb] SYMMACHO PAPAE.


Boni imperatoris est probatam in acie militis animare uirtutem; ut fortitudo laudis pabulis inuitata, in secundis congressibus dediscat lucis affectum. Cuius robur ducis preconio non nutritur? quibus se denegent etiam minus ualida tironis membra conflictibus, quando rectoris testimonio uidet sibi non perire quod gesserit? Sola uia est qua ad preliandum crescat intentio, quotiens bene gesta non delet obliuio. Utinam diuinitas uestris mota precibus [2 1Kb] diabolicum certamen interimat! utinam deuotionem meam in pace manifestet! ut cuius studium resignauit aduersitas, illius concordia commendet obsequium. Ad  [3 1Kb] Marcellianum episcopum directa est a fratre uestro instructa legatio: sed quid promouerit ipse rescripsit. Quod restat, porrectis salutationis precor officiis, ut quidquid egrum est medica oratione curetis: et inter latentium secreta morborum, qui in generalem necem seruatur, ferro spiritali resecetis errorem. uale.



EPISTOLA II. ENNODIUS ALICONI.

uenerabilis Amantius presbyter, dum ad uos paginas exigit, rem deuotionis mee sui esse fecit imperii. Felix necessitas, que uotis prestat obsequium: libera preeminentis iussio, que seruit affectui. Debet mihi coactor, quod mee prestitit uoluntati: prospera est scriptio, que testimonium tribuit bis amori: dum  et nouum in ius diligentie attrahit, et amici senioris pectus obligat. Qui dum magnitudinis tue fidelis preco est, prius uos per astipulationem suam fecit eligi, quam agnosci. Raro notitiam precessit affectio: cui contigit ante placere, quam inspici? Quantum apud me pondus est perlatoris, aduertite, ad cuius nutum iudicia nostra flectuntur: uidimus quem didicit: quem laudat amplectimur. Sepe in solido constituta mens propria amico cedit examini. Merito ergo suspicimus, quos probatus extollit. Nunc si ubertatem gratie ingenii macies explicaret; si ad fontem federis aridi sermonis non lassaretur infantia; si epistolaris qualitas que etiam copiosis eloquentia frenos imponit, progredi me ad longiora permitteret: assererem quanta nobilitas tua mihi debeat, quod ad  epistolare commercium primus accessi, et ianuam diligentie reseraui claue sermonis. Baiulus tamen precor ut pro his que tribuit redametur. Ecclesie causas insinuo: quia quod spei mee impenditur, uobis crescit ad meritum. Domine mi, effusissime salutationis munus impendens, queso ut si uobis cordi est oblationem meam de libamine caritatis accipere, religionem amice conscientie reseretis alloquio.



EPISTOLA III. ENNODIUS EULALIO EPISCOPO.

Trinitati gratias Deo nostro, qui fascem quo deprimor peccatorum, fortis apud se uiri alacritate sustentat: qui memoriam mei in illo sancto pectoris tui templo quo gaudet Christus, subtilis fabricator interserit: ut quod proprie conseruationis nube fuscaui,  splendida conscientie serenitate detergeat. Iam noui quia non inefficaciter funduntur lamenta peccantium. Hoc mihi principe loco oratio mea, hoc lacryme contulerunt, ut robustus pro me precator exsurgeres, ut labantibus humeris celesti munitum auxilio dexteram subrogares. uerum est quia sola apud Deum desperatio perdit errantem. Ecce iam lolium nostrum, spine uel tribuli, hordea, triticum, uineas pollicentur. Age, electe Dei, pro me humili quod cepisti; et partibus tuis adesto, dum precum in me assiduitate diluis, quod ego collegi ubertate culparum. Frequentibus etiam susceptum pasce colloquiis: ut insulsum pectus, nec ulla uirtutum stabilitate subnixum, admonitionis sale confortes. Ad obsequia salutationis reuertor, et epistolarem transgressus  terminum, unum uelut garrulus, sed pro necessitatibus importunus adiungo, ut me sine cessatione tantum iuues precibus, quantum confirmas alloquiis. uale.



EPISTOLA Iu. EXEMPLAR EPISTOLAE QUAM IPSE DICTAuIT. FRATRI SOROR.

Quamuis summatim gratiam aliqui debeant etiam malis in affectione pignoribus, nec illud quod posteritati tribuitur beneficium, putetur esse debitum: cum malignus interpres iudicium cordis nature subdit imperiis, et tollens saporem diligentie, sola uiuendum putet obiectione pariendi: quando plus creditur filii uocabulum ualere quam obsequium, et non  queritur quid in amoris lance promoueas, sed quale ad preiudicium estimanti nomen opponas: cum apud prudentes frustra sobolem dicimus, nisi exhibet quod uocatur. Nam qui in prole censuram negligit, conceptum magis designat sibi placere, quam meritum. Facessat in posteris hoc solum nos cogitare quod libuit. Etenim fructus uteri, nisi honestate respondeat, plus in testimonio lasciuie uidetur euenisse quam gratie. Fas enim est germanitatis semper fidele consortium etiam partubus anteferri: datur participem originis sic haberi, ut nec consideratio sanguinis negligatur, et descendens a merito laudetur examen. Et ideo ne sinuosis in longum procedant uerba preloquiis, et quod re angustum est, crescat affatu; dono in fraternitatem tuam confero, et iuri  tuo perpetua liberalitate transfundo mancipium iuris mei illud, et cetera. uale.



EPISTOLA u. ENNODIUS FAUSTO.

Sublimis uir Dalmatius, anime mee portio non defraudata, sed solida, cui ad prerogatiuam sanguinis morum splendor accessit, hoc negotio suo credidit conuenire, si meis apud culmen uestrum iuuaretur alloquiis. Quod supersedendum eius conscius non putaui, faciens urbanitate quadam persone tribui, quod uos noui debere iustitie. In Sicilia enim predicti predium, bono hactenus iure possessum: a consortibus perhibetur inuasum. Nunc ad iuuamen ciuilitatis impenditur, quidquid ego promouero supplicando. Domine mi, salutationis obsequia plena humilitate  persoluens, deprecor ut circa memorati nobilis uiri compendia pudorem, leges, ac reliqua que per conscientiam uestram subsistunt, reipublice ornamenta muniatis. uale.



EPISTOLA uI. ENNODIUS AGAPITO.

Credidi, postquam magnitudo uestra bonis est impensa generalibus, et otium migrauit in gloriam; postquam Rauennatibus excubiis occupati, dum quietem uestram negligitis, nostram omni soliditate firmatis; et priuatus genius ad regni decora transiuit; quando nouam lucem, de domesticis abstractam sinibus, Palatinus sibi fulgor adiecit; et angustiorem fuisse regni sui pompam rerum dominus cum uos non habuit, recte metitus est; pro uicinitate regionum,  crebris me releuandum esse colloquiis. Sed inefficacibus spei mee luserunt peccata consiliis; nulla paginas ad diligentie testimonium mens serena transmittit. Graue est, si amorem non merui: grauius, si quem exegeram forte turbaui. Scio tamen hec congruentibus ueritati excusationum nubibus esse claudenda. In priuatis inueniri munera litterarum: non recte ab occupatis ista disquiri. Sed noui firmam in affectione conscientiam inter queuis pondera et aduersa districtam debita sua gratie non negare. Nunc nolo esse prodigus in querelis. Salutationis reuerentiam soluens, deprecor, ut suggestionem quam apud uos deposuerit presentium portitor, ad uotiuum perducatis effectum.



EPISTOLA uII. ENNODIUS [1 131Kb] IULIANO u. I. C. P.


Suscepi litteras gemino splendore radiantes: quibus purpura dictatoris uestre iuncta dignationi creuit in pretium: gratias omnipotenti Deo restituens, qui uotorum maciem beneficii ubertate transgreditur: ut quando in desideriis, meritorum conscii, sectamur angustiam, diuitis indulgentie copias non refrenet. Credidi satis esse, si me feceritis amplissima scriptione sublimem. Sed uos non hoc tantum contenti prestare, quod habet mendica postulatio, lingue idoneas et laude locupletes paginas destinatis: magni more fluminis, qui quotiens ab alueis, ut ariditatem finitimam temperet, ad obliqua inuitatur, optanti tenuem riuulum totus illabitur, et marcida profundo  squalore terga per ebrietatem unde salutaris infundit. Fortium tamen seruans consuetudinem personarum, magnitudo tua circa exiguitatem meam bene cepta non deserat: ut in testimonio diligentie cura paginalis habeatur, et puri amoris astipulationem deferant blandimenta colloquii. Occasum nesciat caritas, quam ante culmina promisistis: tantum circa me crescat gratia, quantum uobis inuicta sunt fastigia dignitatum: ne amicitiam quam fouit mediocritas, uideatur abiurasse potentia. Nam qui fastum in sublimitate castigat, docet se meruisse quod adeptus est. Resignate per probitatem conscientie, felicitatem submitti posse amoris imperiis. Illa libera procerum colla, dum formam tribuitis, subiugate diligentie. Fas sit de uobis assuesci, ut amplissimus in societate retineat,  quem minor acquiret. Ludit de illis casus, quibus obliuionem suorum indicet, quos ad celsa perducit. Apud scientem rerum relegere bona, non est admonitionis necessitas, sed laudis occasio. Noui fabricatam ad bona studia ingenii uestri tranquillitatem: quam ideo speciatim commemoro, ut ostendam, ubi affectio solida est honoribus nil licere. Sed epistolarem transcendi terminum, dum commendationi mee multus inhereo: redeo ad officia paginalis alloquii, et ualere me nuntians, prosperitatis uestre actutum secunda disquiro.



EPISTOLA uIII. ENNODIUS SYMMACHO PAPAE.

Usque ad temeritatem me apostolica dignatione promouistis: fiducia concessa exstitit mater audacie.  Sed qui me humilitatis putat ignarum, obedientem probabit, si iussa consideret. Presumptio est, si dominorum beneficia famuli non sequantur: obsequium estimandum puto, quod pariturus impendo. Ecce causam scriptionis asserui, quia ueritus sum ne post imperatam styli curam tacens precepta respuerem. Huc accessit quod in causa uenerabilis memorie Marii, dum apud Urbem essem, spem meis precibus  uos dedistis. Cuius negotium cum sancta Ecclesia uestra legitima pactione decisum est; sed heredes eius per annos plurimos, debitos sibi fructus deflent fuisse subtractos. Pro quibus uestri conscius precator accedo: quia cui mos est pia iugiter facere, iusta non despiciet; et qui largitur proprium, aliena non subtrahet. Errat qui Deo proximam conscientiam commodis credit inuitari: detrimentum est sancte uoluntati non exhibere beneficium. Sola putatis lucra, que uobis de liberalitate nascuntur; qui diuitias dum tribuitis, accipitis. Auara est dispensatio sanctorum, que nil reseruando, uniuersa proprium reducit ad meritum: nulla sunt potiora, quam que uobis eueniunt de largitate compendia. Ergo securus comprehensi superius, heredibus laboris promisi uestra  contemplatione iacturam: uos pollicitationem meam benigna dispositione complete: et illos effectu, me releuate colloquio.



EPISTOLA IX. ENNODIUS FAUSTO.

Solet epistolaris concinnatio, quando fauore rapitur, iudicia non amare, et copiosius facere beneficium dum attollit immeritos. Ille enim debet amplius asserenti, qui quod moribus non exigit, gratia scriptoris suffragante consequitur: quia nullis adiutus conscientie dotibus, iure ad allegantem reportat, si quid adipiscitur. Aliud est in eo qui commendatur, tanquam nobile germen, ita peregrinantia bona uerbis inserere; aliud innata uulgare: quemadmodum si rusticum pecus Tyria confirmes purpura sponte uestiri;  et uirus generosum, quod uellus abeno inebriante non sorbuit, dicas rura diffundere. Tingunt alii lingue murice, que nullus ad regalem usum fucus exhibuit, et discreti maris ignota cochleis lana solam lucem bibit eloquii: redditur dignum principalibus indumentis, quidquid in uili munere relatorum uerba colora uerint. Sed ab huiusmodi me urbanitate uires pariter et uota subducunt. Nulla clarioris fuci flamina per me splendore rutilabunt: nemo dictum de aliquo inueniet, quod in eius actibus non agnoscat. Hinc pudori meo uel proposito manum porrigo, quod illi preuium impendo oris officium, qui ad notitiam uestram rebus bene gestis occurrit. uenantium u. C. loquor idcirco a me paginale impetrasse obsequium, ut in se oculos uestre magnitudinis inuitaret; ne eum  inter curarum moles contingeret ignorari. Sunt illi suffragia sua, per que inter susceptos uestros mereatur ascribi. Exhibuit uobis modestiam, religionem, innocentiam, quibus penetralia serene mentis comitibus introiret. Exuberant, mihi credite, apud eum insignia que fouetis: non laudatorem me continuo in eo probabitis fuisse, sed testem. uos, mi domine, perlatori dignationem principe loco tribuite, ne uir  bonus nouitate turbetur: liquido aderit partibus suis, et uite opibus pensabit damna uerborum.



EPISTOLA X. ENNODIUS [1 2Kb] TRASIMUNDO u. I.

Non temeritas me ad paginale duxit officium, quando ad omnem communionem subditum suum regie stirpis germen inuitat. Est enim hec claritas dominorum inserta natalibus, ut culmina sua dignatione subliment. uultis quasi equales tractare famulos, ut ab ipsa uobis per amorem conditione plus debeant. Unde, piissime domine, obsequium exhibens cum generalitate soluendum, significo me ad aliqua suggerenda perlatorem presentium destinasse: uos effectu donate supplicem, quia spe fultus precator accessi.



EPISTOLA XI. ENNODIUS LUMINOSO.


Qui amicam conscientiam manifestis pandit indiciis, tollit otium, quibus gratie prestiterit dignitatem. uix enim feriata sint ora eius, qui consueuit audiri: quia magnum dispendium pudoris est, uerborum retinere beneficium, ut dum lingue parcimus, honestatis prodiga frons laboret. uos me garrulum fecistis, qui preces meas consuestis admittere. Sed ne prestanda circumloquar, et epistole prolixitate impetranda suspendam, ad rem redeo. Sublimis uir Laurentius reditus sibi debitos, quos Romana Ecclesia facta cum auctore eius est pactione pollicita, a domno papa asserit sub nescio qua oppositione denegari. In quo negotio fauorem per me uestre defensionis  implorat: ut rem quam debetis legibus, uideamini exhibere diligentie, et illud crescat affectui, quod denegari non licet equitati. uos hanc rem iuxta desideria mea tribuite: ut quantum nominato uiro commoditatis accesserit, tantum me muneris accepisse confitear. Salutem ergo dicens, spero, ut circa munia litterarum, nec sincerus amor uacationem accipiat, nec facundia totius orbis celebrata testimonio conticescat.



EPISTOLA XII. ENNODIUS IOANNI.

Natura partum est, ut cura migret in gaudium, et mutetur querela preconiis, quotiens cupita tribuuntur. Incertus animi fui quid sibi uellet sublimitatis tue tam longa cessatio: sed cum potiri datur  optato, ipse pro partibus tuis honestum excusationis  genus inquiro. uide quid faciant serena diligentie: quasi totum mihi ex sententia fluxerit, ita simplici munere placatus, errata concessi. Habes unde pii amoris formam possis assumere, et circa amicitiam constantie exempla mutuari. Me si sequeris, nec plura te a coniunctione peccata retrahunt, et unum benefactum sodalis tui culpas absoluet. Me silentii, frater, me obliuionis incessis? Ubi erat iste animus, quando nec promulgata colloquia meruere responsum; nec ad styli imperandam sollicitudinem preuius existebas? ubi fuit inabstinentia tabellarum non circa omnes in Liguria custodita? Multis a desiderio tuo peregrinantibus, in solatio doloris paginas exhibendo, et mihi taciturnitatem continuasti, et illis prebuisti contra uota colloquium: quia est ista humanarum  rerum ratio, ut pro magna cognatione par studium semper exstat. Cuius ordinis immemor, uoluisti sociare quedam imperita cum litteris; putans coire posse in affectum toto calle distantia. Quid promouit suada oratio tua, elucubratis concinnata sermonibus, quando bonarum artium nescios appellabat amante posthabito? Sed hinc alias; nolo excessuum multitudinem relegere, qui breui satisfactione delinitus sum. Nam parcitate in eloquendis illis usus fueram, nisi nosse uos crederem, de offensis illud remanere quod tegitur, et quod in uocem erumpit amoueri. Domine mi, precor, ut posthac ad ea que male haberi didicisti, non tanquam emendationis contemptor aspires, sed crebro mihi dulces paginas dirige, ut crescat dos facundo, dum seruat sacramento  concordie.



EPISTOLA XIII. ENNODIUS CONSTANTIO u. I.

Seruat magnitudo tua circa amicos et seculares proprios illud quod sibi iungit ad gloriam. Dum enim nos memoria dignos ducitis, uos probatis. Nam diu in consolationem scripta suscipiens, absentie uestre damna suspiro. O artificem scientiam bonis celestibus institutam! ne liceat aliquid prolixe sequestrationi de affectu decerpere, presentantes sacram imaginem litteras promulgatis. Nouit Deus discussor sensuum, me culminis uestri recordatione macerari, et nullum inuenire de optimi uiri peregrinatione subsidium. Reddo tamen epistolari cura salutationis obsequium,  et dignationi uestre gratiam referens, fratrem quoque meum Ioannem per uos mihi restitutum  esse confiteor. Cuius hactenus in obliuionem mei silentium quid gereret non tacebat: is nunc uestro mihi reformatus affectu ad abiuratam styli curam reuertit. Rogo tamen uos ut maturetis reditum; aut si felix mora detinet, dilectionem manifestetis alloquio.



EPISTOLA XIu. ENNODIUS FAUSTO.

Que sepe mediocriter gratis impensa sunt, quotiens exhibentur uerba coniunctis, quidquid fauori obsecutum est, sereno mancipetur affectui. Non depictis amorem mentitur alloquiis, qui perlatori caro reddenda dominis scripta committit. In sublimis et magnifici uiri Panfronii mei commendatione, ore feriato mens dictat epistolam. Nescio enim in quale culmen merita apud me uiri, quem sum prefatus,  extollam: in quo lingue macies debitum pectoris nequit exprimere. Sed abdicandum esset mihi, etiam si suppeteret, facundie lenocinium: quia pauper sermo uberem diligentiam rectius confitetur: et si eleuamus per effusas paginas illos, quos arcana nesciunt, iure tribuenda amantibus in artum tabella concluditur. Causam ergo modici sermonis elocutus, federatum fratrem quanquam paucis uerbis insinuo: tamen multis obsequiis: ut iutus magnitudine uestra, in negotio suo circumstrepentium aliquando uideatur superasse commenta. Quod restat, famulantem salutationem exhibens, me ualere significo; si tamen prospera uestra certis indiciis mihi dispensatio superna concedat.



EPISTOLA Xu. ENNODIUS FAUSTO.


Procliuior ad impetrandum uia est, quotiens a religioso aliquid exigit abiectio deprecantis: coactus enim prestat affectum, qui miseriis supplicis inuitatur: non potest afferre obuias manus, cui imperat propositum afflictos audire. Perlator presentium auito se cespite deflet abiectum, qui spei sue residuum in uestro ponit examine: ne aduersarii eius potentia de lucro et securitate gratuletur. uos legum sacramenta, uos defensio respicit submissorum. Ego partes meas commendatione muniui. uenerabile ergo nomen augete beneficiis: quia dum iusta tribuitis, nec illa que ad misericordiam pertinent posthabetis. Domine mi, reuerentiam salutati accipiens,  ita precibus meis effectum tribue, ut proprium desiderium, dum honestas asseritur, possit impleri.



EPISTOLA XuI. ENNODIUS AGAPITO.


Iure responsum multiplicibus posceretur alloquiis, si non ingratas exstitisse paginas meas magnitudinis tue silentium testaretur. Clamat enim taciturnitas uestra, garrulum displicere; et nouum uindicte genus, ut opinor, inquirit, quando se non uidet promouisse quod siluit. Agitis epistolari abstinentia, ne ab imperitis ad uos scripta mittantur. Ademptus tamen est effectus: prouidentie uestre profutura tractate: crebrior factus sum, in scriptione contemptus. Sed breuem sermonem decet cohibere eum, qui magna doluerit. Cultorem uestrum fratrem meum Paufronium, epistolaris apud culmen uestrum cura comitatur: cui quidquid gratie concessum fuerit, me quoque impensorum uinculis obligabit: cui etiam aliqua de  uicarie dignitate suggerenda commisi. uos petitionem meam ad effectum perducite; quia adsum partibus meis quotiens apud emendatissimos hominum cogor subire testimonium, dum certis exhibeo.



EPISTOLA XuII. ENNODIUS [1 2Kb] DECORATO.

Recte creditur enuntiatrix lingua esse penetralium, que latentis secreta anime ad lucem uocat eloquio: nesciretur amor pectorum, nisi illum proditor indicaret. Iure ueterum sapientia epistolis usa, quasi clauibus, repositum per eas uulgauit affectum. Tracta est in testimonium scriptionis mens testata diligentiam: mutari caritatem non licuit, quam desiderans pagina interueniente promisisset. Huic me ego consuetudini uel legi potius mancipaui, asserens litterarum  fide, quod de magnitudine tua sensibus inoleuit. uos si mecum pari cura in deuinctionem conuenientes, si fida interpres amicitia se estimans uotum uidet alterius, responsum deferens tabella significet. Ego munera salutationis impartiens, deliberationem meam non tanquam uerborum auarus occului.



EPISTOLA XuIII. ENNODIUS FAUSTO.

In asserendis quibus suum non denegat honestas plena suffragium, multiplicibus non utor alloquiis: ne prolixus sermo tanquam a negaturo uideatur impetrasse beneficium: soletis enim que poscenda sunt, precibus anteferre. Ad sublimem et magnificum uirum Opilionem, parentes eius in Africa consistentes direxerunt certam diligentia inspirante personam:  qua ad patrium solum remeante, hoc mihi muneris prefatus iniunxit, ut ad magnificum uirum [2 1Kb] Agnellum  pro commendatione suorum a uobis scripta mereatur. Quam rem emendatissimi hominum non negabitis, non contenti benignitatem uestram solos in Italia positos agnouisse. Nunc obsequia mea litteris reddens, causam scriptionis uerborum compendiis indicaui. uos dicenti pauca prestate precipua.



EPISTOLA XIX. ENNODIUS APOLLINARI.

Producendo circa amantem uestri silentia ad absentiam corporalem animum transmisistis: retinendo paginas, in immensum creuit, que hactenus diuisio nil ualebat. Res eo rediit per abstinentiam tabellarum, ut ueteris eui prouidentia conferat nil amori. Rancessit caritas, quam uerborum auarus despicit  uentilare: sine cultura est diligentia in usum non reducta per paginas: styli frequentia uiuaci pabulo insitam pectoribus nutrit amicitiam. Facilius, frater, fuerat desideriis meis te nullo tempore cupita tribuisse, quam sepe indulta subtrahere: quia corda nesciunt, que cibis dulcibus pastor artifex irritasti. Aliquanto enim tempore continuando scriptionem, immemorem me sequestrationis effeceras, dum effigiem uenerabilem placido inserebas alloquio: at nunc commeantium uacuas manus nudus inquisitor inspicio. Ego tamen nolo errore meo alienas culpas asserere, ut quod factum doleo, admisisse conuincar. Accipe ergo, emendatissime hominum, desideriorum solatia, per celestem gratiam absentibus attributa, et perlatores, si mei estis memores, subleuate; ut  nesciant peregrinationis incommoda, dum nominatis patriam commendatio amica contulerit. Quibus remeantibus, nuntio me uestre ualetudinis subleuate.



EPISTOLA XX. ENNODIUS IULIANO u. I.

Exercetur diligentie bonum scriptione multiplici: lingue enim indicio animorum secreta panduntur. Assiduis curam impendit eloquiis, qui otium amore commutat. Hec sunt officia, per que tacitus innotescit affectus. Familiaris perlator, nisi reddendas culmini uestro paginas accepisset, me oblitum reuerentie uestre testaretur. Nescio enim caritatis esse negligens, nec partam labore gratiam quieti seruiens effugare. Multa debeo uerba federi: sed ad breuitatem  cogit epistola. uale, mi domine, honorem salutati accipiens, et circa me adultam serua dignationem. Sic bono in medium ascitus reipublice, de felicitatis tue diuturnitate gratuleris.



EPISTOLA XXI. ENNODIUS CONSTANTIO EPISCOPO.

uigilius subdiaconus uester experiri uoluit quanta mihi a uobis caritas redderetur; et ad occasionem profectus sui coniuctionem nostram conatus adducere, statum inter nos amicitie, dum augetur honoribus, uult metiri: quatenus ad ipsum fructus redeat, quem ex diligentie messe condidimus. Hunc si mereor, ad diaconii sacramenta perducite: ut dignitas prefati ad spem mihi proficiat maiora poscendi. Sed  ne petitionem negatus frustretur effectus, sic concessum meritis uestris locum per longa temporum interualla teneatis.



EPISTOLA XXII. ENNODIUS SYMMACHO PAPAE.

Quamuis sublimi uiro Laurentio assistat pro pignorum commendatione probitas sua, et patris prudentia causas sobolis exsequatur: attamen sollicitudine genitali ad ampliora procedit, et uix credit pro filiis sufficere quod meretur. Adiutricem in astipulatione germinis paginam querit: et trepidante diligentia patrum ardorem nititur cum uniuersitate partiri. Cogitate si uiro optimo negari effectus potuit, et pia et iusta poscenti. Tribuat diuinitas effectum precibus eius, et hunc beatitudinis uestre nominatis conciliare  dignetur affectum, ut erigat paruulos implorata corone uestre miseratio: quatenus anxii circa ipsos genitoris uota superentur. Domine mi, spero ut promissa dudum benignitas in ea parte testimonium ferat, si comprehensis superius geminatam impendi gratiam, qui per me precatur, intelligat.



EPISTOLA XXIII. ENNODIUS DOMINATORI.

Oportuerat quidem desideria uestra, que fratris Agnelli patefecit allegatio, ut tabella reseraret, et ad elicienda colloquia formam sermo preuius exhiberet: quia potuit tibi restitui quod debebis: nec ullo me colore defenderem, te loquente, a paginis abstinendo. In tuo iure fuit, lingue nostre ferias exercitio commutare, et rubiginem rusticantis eloquii fabrilibus  studiis amouere: sicut damnum caritatis est primum cupienti non dedicare sermonem: ita promulgate scriptioni silentium reddere, nec amicitie suadet memoria nec pudoris. Nunc tamen accessit ad genium meum, quod paginas imperasti; et si subtrahitur testimonio, quod nunquam in amore uires interrogo. Facessat ab ingeniis liberalibus, ut credas fascem esse intolerabilem, quem amicus imponit. Tu tantum exacta complectere, et censuram castigans rancida iudicantium depone fastidia. Absit a te eum non fouere qui paruit. In spem altioris meriti trahitur, etiamsi ueniat a moneta triuiali, qui tibi impositum oris mancipauit obsequium. Ergo uale, mi domine, quia nolo fieri prolixa, que non sunt ad perpendiculum fabricata colloquia. Tu messem gratie  iuxta fiduciam meam, tanquam uber solum restitue: quia in tuo posthac erit arbitrio, si crebro epistolas meas accipere uolueris, his me muniis inuitare.



EPISTOLA XXIu. ENNODIUS FAUSTO.

Aeger animus sicut silentia non patitur, ita processum narrationis abiurat: contestationi meroris nec taciturnitas, nec colloquia prolixa conueniunt: arctatur pagina, cui uix inter gemitus uerba tribuuntur. Sed quid assero lingue ferias plus loquendo, et coactam necessariis epistolam terminis garrulitate polliceor? Deum queso, ut anxietati mee de manifesto prosperitatis uestre succurrat indicio. Ille admittat lacrymas meas, cui clausa ora fabulantur: cui ad plenam legationem sufficit ex compunctione defluens  imber oculorum. Ego labefactatam non solum quietem meam, sed et salutem, inimicorum ualetudine et rumorum procellis agnosco. Potens est diuinitas immense tempestatis incerta bono serenitatis amouere. uos, si de Deo mereor, saluete: et amanti in uobis conscientiam, non Rauennates excubias, tabellarum promulgatione consulite.



EPISTOLA XXu. ENNODIUS [1 1Kb] BASSO.

Si uetus diligentia que a parentibus meis erga amplitudinem tuam fructus uberes de gratie messe condebat, circa personam meam pro fidei memoria seruaretur, monstraret frequentia litterarum, et insepultam caritatem testis pectoris sermo recluderet. At nunc oblitum mei te sentio; nec aliquam melioris seculi  retinere concordiam; quando nulla que sollicitudinem tuam resignet, scripta diriguntur. Sed ego desiderii impatientiam ad uerba conuerti: qui scio tunc nouellam amicitiam habere dulcedinem, si annosa seruetur; et illud esse in affectione purius, quod nostri examinauere maiores: sciens quia [2 2Kb] si Camillum mente retines, Ennodium non omittes. Qua de re salutationis munera epistolari cura persoluens, precor ut baiulum presentium, clericum meum, quem ad Gallias et sue utilitatis et mee iussionis causa perduxit, susceptum habere digneris. Quo remeante prospera uestra scriptione signate: ut si quid in amore damni fecit obliuio, epistolaris sollicitudo restituat.



EPISTOLA XXuI. ENNODIUS [3 62Kb] EUGENETI u. I.

 Faustum celo omen adueniens auspicia uestra corroboret, et tirocinia cane dignitatis suis muniant diuina consiliis. Per uos supernus fauor regat dominum libertatis: ut ex pectoris uestri fonte ad aures  principis defluat, quod in uobis eternus imber infuderit. Ecce que debui uota rudimentis, licet coactis in artum sermonibus, enarraui. uos mementote promissi amoris et federis, ut sine mutationis dispendio debitum mihi questura dissoluat. Tenete circa me 4 1Kb] animum decessoris: dignitatis uestre pollicitatio non frangatur uariata personis. Domini mei, saluete pro desiderio supplicis, et in magna beneficiorum promulgatione suscipite parca colloquia. Talis enim est usus felicium et natura meliorum, ut lingue copias rebus et prestitis antecellant.



EPISTOLA XXuII. ENNODIUS SENARIO.

Festinatio perlatoris in artum cegit epistolam, dolentem magna fecit pauca dictare. Apud eum tamen ista non grauant, qui inter sermonum angustias  interpres est sensuum. Super tarditate enim domni Fausti et opinionum uarietate discrucior. uos post Deum anxietati mee celeri rescriptione succurrite: quia deterius est incerta macerari spe, quam manifestam desperationem indicio amantis agnoscere. ualete, mi domini, et aduertentes quid cupiam, uotiua uel necessaria promulgate colloquia.



EPISTOLA XXuIII. ENNODIUS AGAPITO.

Si mihi ex sententia dies fluerent, non negotiosis operam paginis potius quam obsequentibus exhiberem; nec munus caritatis ad officia peregrina transducerem. Sed coactus rem diligentie necessariis commutaui. Sublimis enim et magnificus uir pro dolosis inimicorum laborat insidiis: qui per me equitatis  uestre implorat patrocinium; ne praua concinnatio opinionem eius permittatur incessere, et fabricati rumoris ferat forte compendium. Domine mi, salutationem largissimam dicens deprecor, ut ille qui  in uobis notus est uigor assurgat, et quod a patribus uestris poscitur mei sermonis obsequio, ad impetrationem congruam perducatur.



EPISTOLA XXIX. [1 1Kb] ENNODIUS PAPAE.

Celestis utilitatem sequacium cura disponit. [2 1Kb] Inauspicata bene de Deo merentibus dona tribuuntur. Ingerit superna dispensatio etiam quod supplicare humanitas non presumit. Agnouerunt aduersarii sedis uestre, quo propugnante uincantur: quod proxime de Aquileiensi redemptor noster persona reserauit. Et ideo inter excellentia munerum diuinorum peto, ut mei corona uestra meminisse non abnuat. Inuitat enim ad famulandum plurimos, qui quamuis longe positum diligit obsequentem. uale.



EPISTOLA XXX. ENNODIUS EUGENETI u. I.


Postquam prima spei mee effectum dedere colloquia, ad usum sermonis ora diu feriata laxaui. Animatur enim successibus, etiam cui per conscientiam non suppetit Latiaris eruditio. Cessantibus studiis sepe facundum gaudia reddiderunt: meroris nubila hilaritas depellit, mox rutilantia per sudum uerba discurrunt. Itaque aut perfectos nos letitia monstrat, aut infantes facit aduersitas. Hec, mi domine, uobis etiam astipulantibus confirmantur. Ergo tempus prosperitatis amplexus, reddo debende salutationis affectum; sperans ut circa me nobilis promissio que a plenitudine gratie sumpsit exordium, quasi incrementis egena geminetur. uale.



EPISTOLA XXXI. ENNODIUS AuITO.


Licet multam nobis per litteras magnitudinis tue occasionem gaudii elementa pepererunt, cum ad hilaritatis obsequium index funeris sermo militasset, non tamen par lacrymis incunditas contigit, nec meroris turbidum ex toto colloquii serena depulerunt. Retinet afflictionem mens de tanti [3 1Kb] decessione pontificis, etiam post desiderata colloquia; ab hoc, quia natura rerum est, ut quelibet letitia uel modici angoris collatione superetur. Sed quid noua commemoratione facimus, que animum clandestina hactenus iactatione domuerunt? uotis uestris cum Dei adiutorio comitem me promitto: dummodo salua domni pape nostri incolumitate, talem uos elegisse cognoscam,  quem eum cui anime cura est, laudare non  pudeat. Nefas est enim credentem ad obliqua prouocare, et quem affectu obligastis, per incerta deducere. uale.



EPISTOLA XXXII. ENNODIUS EUGENETI.

Non estimo rem obsequii frequentia posse rancessere: nec culturam diligentie uitio garrulitatis ascribi. Suppetat forte de abstinentia tabellarum excusatio illis, qui publice utilitatis muniis occupantur: ueniam non meretur, si a scriptionis assiduitate temperet absolutus. Liquido confitetur amoris negligentiam, qui cum possit, epistolas in quibus est affectionis pabulum, non ministrat: error otiosi est, si bene comperta mens per lingue ferias desideratis attenuetur impasta colloquiis. Sed sicut nos religionem gratie  fouere conuenit, curis secularibus nil debentes: ita nisi magnitudo uestra partibus suis adfuerit promulgatione responsi, damnatis probe facta reticendo: quia si tollantur uirtutibus premia, quem laborasse non pudeat? Ecce quantum, estimo, breui elocutus utrorumque propositum; animo meo male esse confiteor, quod remeante Montanario, cum dedissem paginas, non recepi: quod debitum posco lege restitui, pudore geminari. Nunc uale, mi domine, et uestram querens, propriam nuntians sospitatem, Deum precor, ut si mei memor est, prospera uestra multiplicet.



EPISTOLA XXXIII. ENNODIUS SENARIO.

Si amor pudori acquiesceret, si caritatis impatientia  uerecundie lege teneretur, a paginalibus officiis temperarem, et silentii formam uestri imitator assumerem: non improuidus estimator coniiciens, illa quibus remuneratio a uobis subtrahitur, non amari: nec suaderi facilius tabellarum abstinentiam, quam tacendo: [4 243Kb] uiros comitatensis exercitii per lingue ferias clamare, quid respuant. Sed non ita est magnitudo tua lineis quadrata fabrilibus, ut quolibet tecta uelamine amantis oculos possit effugere: quia sine obstaculo uestium penetralia respicit mens amici. Nemo estimet, quod latentis interna consilii apud caros aulicis excocta fornacibus celet urbanitas. Sed credo, querelis meis illud ordinis uestri aptum excusationibus genus opponas: Non recte ab occupatis otiosorum munia postulari; uix ad hec officia posse  descendere obsequiis principalibus adherentes. Audiui  quidem sepe talia: sed confiteor, non recepi: quia frequentes necessitates desideria transcendunt, et sine intermissione timor cedit affectui. uoluntas in culpa est, que concinnata excusatione defenditur. Ecce, mi domine, quam magna doleam, cum officio salutationis asserui; perlatorem utrique carum, pro fide sua et nobilitate commendans, ut beneficio culminis uestri inimicorum insolentia technis suis oppressa subiaceat. uale.



EPISTOLA XXXIu. ENNODIUS [1 1Kb] HORMISDAE.

Postquam uotiua mihi necessitas uestra beneficio proximitatis desiderii cepit spondere effectum, animo ad longiora transiistis; et cum Liguriam pene manu contingitis, linguam feriis deputastis. Minus  licuit absentie dum sanctitatem uestram prolixa uiarum interualla tenuerunt: pensabat confabulatio dispendia uisionis, et in remediis prouisa diligentie litterarum commercia prestabantur: per que officia inter habitatione discretos nil peribat affectui. Sed, credo, eligitis amicis difficiliora tribuere: non putantes beneficium, si pascar in tanta uicinitate colloquiis. At ergo casum meum uersa estimatione suspiro, ne beatitudo tua retulerit ad iudicium, quod exhibuit blandimentis; dum quod precessit, ascribit tempori, non amori. Facessat a nostro in amicitiis  frons picta proposito: nos ad hanc fabricam nulla precedentium studiorum lima composuit: nudam scimus ad coniunctionem afferre concordiam: urbanitatem inter caros ut uenena respuimus. Ergo, mi domine, salutationem accipiens, amantem tui in hac potius parte sectare, et ut culturam fidei per frequentiam sermonis impendas, et ex secreto pectoris infucata exspectanti uerba concedas. uale.



EPISTOLA XXXu. ENNODIUS [2 1Kb] APRONIANO.

In usu est uiris morum claritate fulgentibus religionem amicitie per culturam nutrire colloquii: ut dum gratie germina fotu confabulationis animantur, ad messem coniunctio federata perueniat. Per hec enim munia uoluit senior prouidentia absentie nil licere.  Merito de uobis emendatissimus hominum domnus Faustus predicat singulare testimonium. Sine nube datur agnosci, nichil de eo dubitandum, quem probatus attollit. Sed nunc ad epistole angustias me reducens, secretis debitam laudem claudo penetralibus, ne quod apud externos faciendum est, apud uos importunitate rancescat. uale, mi domine, salutationem obsequentissimam accipiens: Deum precor, ut prospera uestra in longum producens, mihi quoque secundis amicorum successibus spondeat auctionem. uale.



LIBER QUINTUS.



EPISTOLA PRIMA. ENNODIUS [1 67Kb] LIBERIO PATRICIO.

Dum pro uenerande religione conscientie uerba dirigitis in Aquileiensis electione pontificis, et diuinis initiata lingua cultibus militat consecrando, in ignoti nos diligentia sermonum uincula tenuerunt: quia nichil superat iudiciis, quotiens aliquid probatus extulerit. Quid enim sententie sequacium derelinquat, quando iustitie obsequitur, cuius in examen definitio non uocatur? Agitis bono conscientie quod uestro uix negaretur imperio. Exhibuit [2 1Kb] inter arbitros Marcellini uenerabilis collegam maximus hominum, humilitate sublimior: et ne potestati fauor per obliquos ascriberetur interpretes, quod de proprio decerpsit  genio, laudati iunxit ad pretium. Egistis  mediocrem, ne precelsi esset suspecta predicatio. Clarissimorum testimonia ut uires accipiant, culmina castigantur. Felix sacerdotium, cui facem pretulit plena mens luminis. Beata conuersatio, que idcirco in discussionem deducta est, ut tanto uiro astipulante superaret: que non didicisset saporem uictorie, nisi subiacuisset incertis. Semper innocentibus gloriam aduersa pepererunt: prouidet defensores fortissimos mediocris impugnatio. Sed quid epistole terminos loquacitate produxi, coactas lege paginas in humana concinnatione transgressus? Iungo et ego, amplissimi, partibus uestris pro modulo exiguitatis proprie, celo uobis obsequente, consensum: et quod mirabile inter homines habetur, consideratione uestri attrahor  ad amorem. Inspirata mihi per alterum placet affectio;  dum manet caritas imis inserta uisceribus peregrinante persona. Comitem se tamen celestis gratia desideriis iungat: et dum cupitis datur effectus, aut inueniat bonum pontificatus, aut faciat. 



EPISTOLA II. ENNODIUS [2 1Kb] MARCIANO.

Dum inter spem et metum animus meus de te anxio iactaretur incerto, solida profectus tui indicia colloquii melle reserasti: quia domesticam origini tue facundiam fidelis doctrine heres insequeris. Non degenerat, ut uideo, uena linguarum; et peritie successio illo quo patrimonia iure discurrit. Putabam  scientie dotes rem tantum ingeniorum esse, non familie, nec duci per stemmata quod labor continuus et indefessus sudor adipiscitur. Sed, quantum apparet, ordines suos seruat eloquentia, et oris pompa que exundauit in ueteribus, migrat ad posteros: concordat scientie cursus et fluminum: per consuetos alueos et dicendi unda prelabitur. uenit ad te cum censu patris eruditio; et bono sobolis Asterium sepulcra restituunt. Inuidi, fateor, hactenus annis senioribus. Et etatem cui ille concessus fuerat suspiraui. Beneficiorum celestium negligens estimator, quando potui desperare de toge fructibus, radicis manente substantia? Sed superna dispensatio, ut det genium beneficiis, improuisum facit esse quod tribuit: et dum uota transgreditur, potentiam suam liberalitate  manifestat. Non est bonis partubus infecunda Liguria: nutrit foro germina, que libenter amplectatur et curia. Nota proximitate sociantur [3 1Kb] causidicus et senator: his qui bene toga usi fuerint, reseratis susceptura sinibus palmata blanditur. uale, dulcissime, et ad hec decora multus incumbe: totum te studia honesta suscipiant: festina, ut ad messem patriam uenias, linguam lectionis sarculo, mores bonorum imitatione purgando.



EPISTOLA III. ENNODIUS [4 2Kb] OPILIONI u. I.


Debeo equidem prioribus responsa colloquiis, et in obsequio propositi uel pudoris, nisi pagina rusticante displiceam, accepta geminare; ne potioris dignatio ad penitentiam redeat de abiuratione fastidii. Nostro enim uitio in culmine constituti supercilii memoriam non amittunt, si illud male genus sectari et humiles suspicentur. Cum enim eminentissimos attollat castigatio sua, et honorum plenitudo secularium hoc solo artificio patiatur augmenta, considerandum est quid abiectis detrimenti pariat status angustia non metiti. Ergo sufficiat magnitudini uestre quod post duplicem scriptionem sentio quid per silentium erroris incurrerim. Sed timui, confiteor,  ne ad uitium me duceret fuga culparum; et sermo deputatus ad gratiam, dum nulla peritie lima comeretur, inueniret offensam. Refugi horrorem, qui ignaris de parendi occasione generatur. Ecce asserui habuisse me et animam depositum confitentis, et bene de uiribus conscii in restitutione uerecundiam. Restat autem, emendatissimi hominum, et illud placere uobis allegationis mee inspectione cognoscam, quod hactenus accepta non reddidi. Fida enim index est possibilitatis nostre consideratio; et sicut in omnibus precipua, ita fama muniens circa lingue maciem custodita, quasi crescit eloquentium dos pudore: facile prudentie nomen adipiscitur, cum per ipsum conticescat infantia. Cause tamen quam iniunxistis, iacturam frontis exhibeo, et dum imperata exsequor,  opinionem ad incerta transmitto. Agnellus de casis per uarias promissionum mihi illudit effigies, uolens a nobis summam pretii designari. Sed mali hominis ardorem insatiabilem esse didicistis, qui nisi contemptu pecunie non sanetur. Domine mi, saluto et rogo ut religio circa me pii amoris seruetur et federis.



EPISTOLA Iu. ENNODIUS [5 1Kb] HELISEAE.

Diu quesitus desideriis meis euenit effectus: ut  detur genius beneficiis, transmissa in longum exspectatione tribuuntur. uiuit in quacunque terrarum parte proximitas: sequestratione corporum sanguinis catena non rumpitur: per discreta regionum caritas damna non sentit; quando inter eos qui habitatione separantur, presentie uice tenetur affectio. Deo omnipotenti gratias refero, quia uos memores fecit esse pietatis, et prosapie sub religiosa occasione reminisci. Teste Deo, postquam mihi domna Cynegia meritum uestre conuersationis exposuit, uisionem uestram speciali ardore requisiui, si uotis copiam dedisset optata occasio. Domina, salutationis reuerentiam dicens, in designato litteris uestris negotio ministerium deuotionis spondeo: quia tantum prestatur anime, quantum sanctis exhibetur studiis. uere dico me nunquam dilexisse quem detestamini;  et ueritum ne ad diri hominis profectum uester quoque inclinaretur assensus. Adsit Deus, ne ad ecclesiasticam dignitatem ueniat nulla bone institutionis incude formatus.



EPISTOLA u. ENNODIUS AuITO.

uellem produci causam, si propositum non grauarem, per quam frequentia amantis scripta promerui. Dum enim negotiosas paginas destinatis, ministerium prebetis affectui. Sed apud prudentes et animorum conscios sufficiunt parca colloquia. Urbanus in promissionibus esse non sapio: nec eis quibus animam debeo, fucata fronte blandiri. uos tantum ceptis insistite, et mandatis celestibus obsequentes, malum hominem quem dicitis, a desideriis deducatis. Me  conuenit plus rebus ostendere, quam sermone polliceri: quia quod tribuo, hoc mihi restitui incunctanter exspecto. Domine mi, salutationem plenissimam dicens rogo, ut domne Helisee communi matri pro me gratias agas; que dignata est litteris suis uincula proximitatis ostendere.



EPISTOLA uI. [1 1Kb] LEONTIO ABBATI ENNODIUS.

Supra meritum meum summa circa me beneficii celestis adoleuit, dum qui pena dignus sum, iustorum premia consecutus exsulto. Frustra delinquentes periculi mater desperatio ad extrema precipitat. In errore maximo constituti, meo ad solidam spem reparentur exemplo. Nescio de quo opere mihi, de qua innocentia epistolarum uestrarum fructus accesserit;  et animam peccati ubertate locupletem celestis boni melle satiarit: nisi quia ille qui uulnera nostra suscepit et pro nobis doluit, mutata meritorum conditione, quos flagellis dignos uiderit, castigat muneribus: et uersa uice noxiorum animas, dum secundis  replet, pudore meliorat. Superni ergo secreti dignatione confabulationis uestre fruges elicui. uos de corporis mei sanitate sollicitos ille reddidit, quia anime mee curam per spiritales medicos ad statum indulte ualetudinis redire compellit. Que sit in me substantia membrorum, religiose sollicitudinis inuestigatione perquiritis: quorum status anime partem negligens, toto mundi istius grauatur imperio. Agite me talem oratione fieri, qualem asseritis blandimentis: quia fuci nescia propositi uestri claritudo, quem bonum esse predicat ante tempus innocentie, annuntiat mox futurum. Fratribus meis et conseruis quos direxistis, quantum exhibere solatii potui, uoto potius quam re idoneus, non negaui. Superest ut accipientes obsequia mea cum uniuerso cui preestis concilio, per Dei omnipotentis misericordiam coniurati,  Deo pro paruitate mea precibus insistatis, ut cui deest per actiones suas fiducia, bonorum per suffragia uestra contingat.



EPISTOLA uII. EUPREPIAE ENNODIUS.

Quamuis sepe ingenii mei maciem cognouisses, periclitari tamen ieiunia oris olim probati iussionis celeritate uoluisti. Sed ego non abnuo obedire diligenti, ut si facundie deest meritum, gratia ueniat obsequendi. uarie sunt donorum celestium, licet ab uno auctore progrediantur, species. Alium commendat perfectio, alterum insinuat quod sine tarditate aliqua uult parere. Domne mee Cynegie epitaphium uix una hora habens tractandi spatium inelimata uelocitate composui. uide necessitatem, ut illam tantorum  meritorum feminam uerborum saltibus explicarem. Parcat sterilitati mee uenerabilis anima, suscipiens pro schemate dictionis studium sine nube dictoris. Tu, domina, epistolam presentie mee uice complectens, ora ut spiritus illius scabridis nequaquam ledatur officiis.


[2 1Kb] EPITAPHIUM CYNEGIAE.

Nil sexus, nec busta nocent, nil fila sororum
   Ultima, fallaci pollice que tenuant.
Mixta Deo mulier uiuit post funera factis,
   Mascula femineo tramite gesta ferens.
Sanguis, honor, genius, probitas, constantia, uultus,
   uicerunt tantis exitium pretiis.
Moribus asseruit magnorum stemma parentum,
   Indicium generis [3 1Kb] mens cui clara fuit.
Instituit natos uitam seruare serenam,
   Dum docet exemplis semper amare Deum.



EPISTOLA uIII. ENNODIUS [4 1Kb] PETRO.


Postquam uenerabilis iudicium principis, periclitatis moribus magnitudinis tue, donauit te honorum germine pro messe uirtutum, per lingue ferias fouens irreligiosa silentia, et in eloquentia tua et in  meo amore peccasti. Quia naturalibus adolescit elocutio munita superciliis, quotiens prosperum famulatur indicio: copiosior facundia honorum militat incrementis: profectus suos non imparibus significant peritorum ora successibus. Ecce inamabilis taciturnitas, et uobis dicendi abstulit genium, et mihi letitie inuidit effectum. Referatis forsitan: Posses me, amice, de ignoratione culpare, si quid tibi de apice meo promiscuis dedicata nuntiis fama suppressit. Sed ego agnoscere carorum culmina rumore non patior: et manifesta gaudii colligere de opinionis inconstantia. Noueram quam mihi deuinctionis spem simplex eruditi dudum fecisset allegatio: credebam frustra me in illa parte serenis animum auribus committere, unde tu me hilarem esse non iubebas. Illam ipsam mille alarum fabricatam remigiis scriptionis tue  estimabam pedibus potuisse superari, ne amanti exspectata bona tibi fructum preripiens alter ingereret. Ecce, mi domine, honorem salutati accipiens, agnitis dolorum causis, remedia preparata non deneges: quia, quantum presumo, nec fides in diligentia, nec ad unguem ductus sermo uos deserit in loquela. Non contentus tamen uno dicendi genere displicere, carmen adieci: ut post epulas Antenorei gurgitis, quas [1 1Kb] lauacra Aponi, coacta in artum carnis lege, castigant, dum illud quod aquarum fetibus distenditur, aqua desecat; ego quoque qui Heliconis fluenta non tetigi, peta nouus admiscear. Accipe ergo risum motura pemata; et [2 1Kb] Glouidenum tuum te solum agnouisse contentus, a publico rigore me subtrahe: quia si est quod forte placeat, sententia mihi uestra  sufficit: si quod morsu dignum sit, secretum puto quod de amici culpis agnoueris. Dabis etiam ueniam, quia oculorum pressus angore pemata fortasse clauda composui. Non enim possunt esse uersuum solidata uestigia, luminis officio destituta. Lege ergo aquas calidas, quas inuises.


uERSUS.

[3 1Kb] Tollitur adcliui tellus subnixa tumore,
   Leniter elato fulta supercilio.
uerticibus nullis caput admouet illa superbum,
   Nec similis pressis uallibus ima petit.
Fumiger hic patulis Aponus fuit undique uenis,
   Pacificus mixtis ignis anhelat aquis
Unda focos seruat, non sorbet flamma liquorem;
   Infuso crepitat fons sacer inde rogo.
Ebrius hic cunctis medicinam suggerit ardor.
   Corpora desiccans rore uaporifero.
    [4 1Kb] Heic pyra gurgitibus, scintillis fluctuat humor:
   uiuitur alterne mortis amicitia.
Ne pareat, nymphis uulcanus mergitur illis,
Federa nature rupit concordia pugnax.



EPISTOLA IX. ENNODIUS FAUSTO.

Secundet desideria honesta diuinitas: felix auspicium bonis non negetur studiis: ingenue intentiones prosperorum fructibus conualescant. uotorum obsidem tradidit honestati, qui ad liberales aspirat, superis fauentibus, disciplinas. Bonarum affectus artium dirum dedignatur ingenium, ad eloquentie ornamenta non tendunt nisi moribus instituti. His [5 1Kb] Parthenius noster, germane filius, incitatus stimulis Romam in qua est naturalis eruditio, festinat inuisere: cui magnitudinis uestre suffragia sum paterna pollicitus.  Datur culmini uestro per supplicantem genius, dum quod usus exigit, precibus imploramus: ceu si quis credat se ortum solis, cursum fluminis oratione promereri. Non est beneficium, ubi ordo seruatur: mori obsequitur quod obligat uniuersos. Ego tamen supra cursum a quo nequaquam disceditis, aliquid accepturus occurro. Direxi personam, in qua meritorum meorum status estimetur. Alios forsitan commendatio iuuet indebita: parentibus minus est quidquid superare non possumus. Domine mi, seruitia salutationis representans, portitorem paucis eiusque negotium elocutus, restat ut agnoscam quid mereatur persona, causa, proximitas.



EPISTOLA X. SYMMACHO PAPAE ENNODIUS.

 Dum sedem apostolicam corone uestre cura moderatur, et celestis imperii apicem regitis, blanditur profectibus parentum, quod [6 1Kb] meis promissum tenetur officiis. Spem sine labore obtinet apud constantem uirum fideliter obsecutus. Grandis est pompa prestantis, quotiens quod unus meruit pluribus repensatur. Superiorum instituta sectantur, per quos generatio recipit quod persona condiderit. Sic Isrelitici delicta populi propter Dauid pena non tetigit, dum genti opitulata est precessoris integritas, et fides hominis aut eripuit de errore populum, aut iuuit in gratia. Parthenius igitur presentium portitor, germane filius, hac ad coronam uestram fiducia animante directus est; quem sollicitudo liberalis Romam  cegit expetere. Sancta sunt studia litterarum in quibus ante incrementa peritie uitia dediscuntur. Hoc itinere cana ad annos pueriles solent uenire consilia: dum quod etas refugit norunt instituta prestare. Fouete ergo: [1 1Kb] ueniendi causas patefacta consanguinitate didicistis. Habetis obsidem, in quo dilucide meritorum apud uos meorum qualitas innotescat. Domine, ut supra, salutationis reuerentiam obsequiorum deuotione restituens, precor ut perlator presentium famulus uester felici sorte peregrini apud uos nomen excipiat: quia quod attributum fuerit precibus meis, uestrum supra dotes suas ornat officium.



EPISTOLA XI. ENNODIUS LUMINOSO.

 uideor apud quos plurimis asserendus est, quem instituti liberalis cura sollicitat: uos patronos meruit causa communis. Non ignari peregrinos suscipitis, nec erudiendos animatis. Expertis manus necessitatibus frequenter adhibetur, dum ad eloquentie palmam feriato ore eos qui titubant inuitatis. Exemplis hortatur ex peregrino potens, ex insipiente perfectus. Utraque Parthenio, germane mee filio, pars conuenit: cui ad uenerabiles disciplinas Romam petenti, pro ferratis calcaribus sufficit uos uidere. Si ab humanitate non discrepat, sublimitatem tuam gerens ante oculos, rebus ad uirtutem potius quam monitis excitatur. Magistra laboris est laudis ambitio, precipue quando in illo exuberat, quem similis retineas fuisse fortune. Sed si uobis cordi sum, circa memoratum  patrem reddite, ut amor mutuus de uicaria impensione gratuletur: ut quidquid in magnitudine tua dudum laboris exhibui, mihi per alterum reformetur. Domine, ut supra, salutationis obsequia dependens, satis esse ad commendationem credidi, si qui esset portitor non lateret. Precum prolixitate utitur de impetratione diffidens: argumentum est nil merentis, diu rogare. Facessat a moribus tuis, ut perdas beneficiorum genium, dum longa supplicatione producitur de effectu celeri subleuandus.



EPISTOLA XII. ENNODIUS FAUSTO IUNIORI.

Deo gratias prefatus, qui oculorum meorum quas inexplicabilis dolor pepererat nubes abstersit: iure ad ipsum beneficia sua referens, qui lumen dedit et reddidit.  uix enim post innumeros dies sanitatis fiducia animante respiro. Et hoc ad sententiam culminis uestri prolixiorem respicit, ut quem genius suus de uicinitate deseruit, nil uideret: sed potens est ille qui corporis tollit nebulas, rerum serenitate mutare tristitiam. Post elocutionem necessitatis, ad negotium redeo quod coactum impetrauit alloquium. Amabitis, ut spero, baiulum quem asserit causa ueniendi. Parthenius,  sororis mee filius, per liberalis studii disciplinas ingenuus uult uideri: optat, ni fallor, peculii uestri habere testimonium. Magnitudo igitur uestra preteritorum tenax, memor presentium, prudens futuri, perlatorem pro mea commendatione suscipiat: et qui erit per uisionem uestram scribente felicior, peregrinationis non patiatur aduersa sentire. Domine mi, debitum seruitium reddens precor ut uel per hanc occasionem qua illinc Parthenius susceptas poterit paginas destinare, desiderati multiplicetur forma colloquii.



EPISTOLA XIII. ENNODIUS HORMISDAE.

Scimus religiosi sacramenta propositi ab obnoxia peccatis multitudine, innocentia et fide separari, et  titulos uenerabilis officii mores potius insignire quam corpora. Quis bonum conscientie inter homines querat, si mundi adhibenda est circa pontificum statuta necessitas, si sacerdotum promissio circumspecta cautione seruabitur? Nunquam habuit in affectu constantiam, cui facere aliud de pollicitatione non licuit. Seculi conuersatio legum metu retinetur: Dei famulos quod bonum est exhibere conuenit non formidini, sed amori. Dudum dum nobis metus instaret, et de clementia pii regis dubio meritorum estimatione penderemus incerto, camelos tot dandos [2 1Kb] domno pape tali reuerentie uestre conditione tradidimus, ut si nobis animalia ipsa non essent necessaria, iustum pro ipsis pretium mitteretur. Et quia nouit optime [3 11Kb] sanctitas uestra, nos, dum potuimus,  per allegationem tuam utilitates sancte Romane Ecclesie subleuasse, nunc pro uicissitudine facite de ueritate beneficium. Quesumus etiam, salutatione prefata, ut quid super hac parte deliberatio uestra habeat, indicetis: quia credimus nec prefatum sedis apostolice presulem, nec uos qui mediatores existitis, aliud cogitare, nisi quod et proposito et iustitie sine dubitatione conueniat.



EPISTOLA XIu. ENNODIUS [4 1Kb] SERuILIONI.

De perfectione confidunt discipuli, quotiens magistrorum presentiam prestolantur. Spes eruditionis manifesta est, ut fruatur genio suo, inuitare doctorem: clara sunt ingenia, que instruentum agitantur desideriis: monitorem requirunt, qui felici sorte didicerunt.  Sic ergo sanctitatis tue affectione possessus, quanquam me de peritia iactare non audeam, uultum tamen preceptoris exspecto: ne degeneri te credas ecclesiasticum germen filio commisisse: quia quamuis memoria mea ad centenos se non ualeat fructus extollere; scit tamen semina multiplicata redhibere cultori. ueni ergo, ut coram positus segetem tuam boni agricole uice respicias. Deus procul auertat inuidiam.  Ita uomeribus tuis ecclesiastice fecunditatis planta conualuit, ut nulla seuientis procelle possit impulsione subuerti. Nolo preiudicio laudi sanctitatis tue grauare conscientiam: inspicies que litterarum testimonio declarantur. Superest, salutatione prelata, ut ad gaudia tua iam properes: quia diuina beneficia gradibus semper accedunt, et quibus bona conferunt, meliora pollicentur.



EPISTOLA Xu. ENNODIUS SENARIO.

Nunquam apud Deum fusa deprecatio uotiuo nudatur effectu, apud quem hilaritas lacrymis obtinetur, et meror transit in letitiam. Adfuit Diuinitatis auxilium desideriis meis, et te, anime mee maior portio, [1 1Kb] de prolixis gentium finibus gratia duce reuocauit.  uere non possum epistolam in multa uerba diffundere, impeditus fletibus, quos gaudia in cumulum adducta pepererunt. Fac, mi domine, paruitati mee celestis doni plenitudinem non perire. Unum uterque habeamus hospitium: nec de parietum angustia sollicitudo generetur; quando unum pectus sufficiens animabus nostris prestat habitaculum.



EPISTOLA XuI. ENNODIUS [2 1Kb] PANFRONIO.

Magna sunt gaudiorum imperia: expers est continentie hilaritas, et in uocem gestit erumpere. uenit optatis desideriis dies, et ille quem nunquam de meritis meis, sed semper de superna pietate postulaui, magnitudini tue splendor accessit: redditus est generi et moribus tuis apex, per quem conscientie fidelis  in lucem prodire non formidet integritas. Deus bone, indulta custodi: auge successibus quod dedisti: fac circa seruum tuum primum esse gradum, qui summus est. Precipio spe futura, que deprecor: nesciunt in foribus herere, que celo auctore tribuuntur. Semper incrementis ad culmen ascenditur, ubi supernus fauor prestat exordium. Quis hoc in uita hominum uel eorum qui conuersationem suam nulla custodiunt nube sordentem, accessisse sibi die una gratuletur; te honorum auspicia ingressum, et dulce meum Senarium ab ultimis terrarum partibus restitutum? Breuis horarum cursus interfuit, ut et tu palatio natus, et ille sit redditus. In ueritate dico, et de Dei misericordia mihi securus spondeo, fragilitati  mee presidia celo obsequente concedi. Spondetur mihi, quod uobis est prestitum. Domine mi, salutationis obsequia suscipiens, rogo ut si quid amori meo tribuis, dominum anime mee Senarium, ut apud me maneat, exorare pleniter non omittas. Quod nisi obtinueris, multum mihi de hilaritatis cumulo decerpsisti.



EPISTOLA XuII. ENNODIUS AuIENO.


Bene magnitudo uestra, dum origini et moribus prestat obsequium, emendationem sine interuallo coniungit errori: et quod peccatum sapienter intelligit, priusquam altero denuntietur, auertit. Quis credat deliquisse in correctione uelocissimum? pene non uocandus est sectator excessuum, qui obuiam manum ponit in subreptione culparum. Hec, mi domine, ad ea que dignatus es scribere, gratia uestra duce respondeo. Ceterum humiliorem me proposito actuum meorum pondera reddiderunt: uix miseria remansi idoneus reformare colloquia. Domine mi, salutationis obsequia presentans, Deum rogo, qui culminibus uestris fructum pro hac qua humilem non  spernitis, consideratione restituat.



EPISTOLA XuIII. ENNODIUS FAUSTO.

uix est ut intentus rebus felicibus aduersa prenoscat: uelut sinistrum enim animi omen repudiat, si quid de austeritate futurorum intellectu precedente respexerit: certe ne et alieno tempore amare se misceant, ipsa molestiarum horret agnitio. Nullo credebam interuallo nunc inamabilem Rauennam, dum erat thesauris meis plena, distare: non me sic sitientem fons, estuantem aura, ut illa ad se non lassum requies inuitabat. At nunc ipsa Roma puto ad longiora, pro peccatorum meorum fasce, translata est. Ubi est illa, que rara putabatur, frequentia litterarum? ubi crebra uisio? ubi tot solatia diligentie?  uere pro meis partibus loquor: detestor uitam, que nec in erumna constitutis est odio. Allegat forsitan culmen suum, sibi pro superna dispensatione cupita contigisse. Non est plena felicitas, quando nostrorum aliquis miseriis dure sequestrationis affligitur. Deo credite, non sunt fucata que defleo; nec ad explicandam cordis tragediam, aut epistolaris concinnatio sufficit, aut sermonis angustia. Christe, rerum arbiter, proprie succurre necessitati; ne humana fragilitas, ad immensi fascem doloris non sufficiens, pressa succumbat. Domine mi, salutationis seruitia dependens, rogo, ut paginalis circa me cura seruetur: ut uel hoc remedio inter estus mens constituta respiret.



EPISTOLA XIX. ENNODIUS PARTHENIO.


Non in te admiror sermonis abstinentiam: quia qui exigua condiderit, nil producit. Credis sub hac occasione profectus tui latere substantiam? et taciturnitatis imperitiam prodit, et infabricata confabulatio manifestat infantiam. Interea ante inops gratie  non fuisti, sciens quid diligentia, quid amantis sollicitudo flagitaret: factus es bonarum rerum nescius, postquam te ad obtinenda que putantur maxima, transmisimus. Quod restat, uale, et accipiens monitoris uerba, melioratum te scriptionis assiduitate diuulga.



EPISTOLA XX. ENNODIUS AuITO.

Dum remedia sua querit affectio, et estum sollicitudinis colloquio cupit mediante releuari, ardescit animus prouisionis beneficio: unde exstingui creditur, geminatum diligentie surgit incendium. Sepe mihi baiulorum copiam perquirenti inde egrescere contigit, unde opinabar quod prodesset accidere. Ecce medetur desideriis meis, qui suorum ad uos  causa properauit: fit adiumentum necessitatis aliene, quod proprie consideratione suscipitur. uidero quid commendatione mea Bonifacius promoueat: interim opitulatur studiis meis, quod prolixis a me precibus impetrauit. Hunc bonis ortum natalibus testis sanguinis mens designat. Germanum suum prefatus in uicinitate Aquileiensis ciuitatis asserit esse captiuum: qui ut a uobis iuuetur, exposcit. Sancte domus uestre consuetudo uulgata est: talem uitam bonorum actuum obsidem iam dedistis, a qua uelut debitum poscat, qui calamitate deprimitur. Domine mi, accipientes plene salutationis obsequium, facite exorari, quod sponte consueuistis, ut qui uestris supplex est, alteri eum esse non liceat.



EPISTOLA XXI. ENNODIUS AuITO.


Astipulatorem me opinionis sue magnitudo uestra ita supplicatione postulat, quasi ad amicitias recenti adhuc sim incude formatus: aut non genio suo defraudet, qui propositum diligentie sub quacunque occasione commutat. Facessat a Christianis moribus uaria de amante sententia: qui officium oris sui dedicauerit laudibus, liberum non habet inchoata deserere, ne deuenustet prefati mella preconii uilitate sequentium. uidero qui [1 1Kb] ingenium credat esse sectari nouitatem; ego ut tarde amicos eligo, ita in his indemutabiliter perseuero. Mihi adsum, quotiens opinionem uestram astris equauero: quia apud quos ignoti sumus moribus nostris, de sodalibus estimamur. uere fateor splendorem conscientie uestre,  fame uice, copiosius [2 1Kb] effudi. Ante aduentum culminis tui, obsequio sermonis mei in Liguria, quanti essetis, innotuit. Deo gratias, qui cum sententia mea [* 1Kb] generalitatem fecit habere concordiam. Utinam me non humiliaret paupertas eloquii! plus habent uota de meritis tuis, quam proferat lingua de laudibus: inops facundie per quoscunque strepitus que glorie tue potuerunt conuenire, non tacui. Facta est lux genii uestri conscientie mee demonstratio. Procul  auertat diuinitas, ne unquam testimonio meo fragilitas claris moribus inimica subripiat. Nulla est, quam opime texuistis, in uobis erroris causa quam recolam: et si pro meritis meis exstitisset, bonorum ueterum recordatione sopiretur. Quod restat, ualete, mi domine, et iter meum uotorum benignitate prosecuti, caritatis recordatione absentie mee damna pensate.



EPISTOLA XXII. ENNODIUS [3 1Kb] uENANTIO.

Si proximitas sanguinis ad diligentiam mentes inuitat, pii amoris obsecutus imperiis, gestio me preuium prestitisse sermonem, et orditum paginas amplectendis uiam reserasse colloquiis. Diu quidem cassa exspectatione maceratus, dum operior paginas, non emisi. Sed calcaribus suis animum meum fodit  affectio, et ad tabellarum munia priorem fecit accedere. [4 1Kb] Habes prerogatiuam, si bene coniicio, plus amantis: qui et post productum silentii uestri studium loquor, et debeo uerecundia commendare quod tacui. Nunc tamen, ne epistolaris concinnatio transgressa terminum deuenustet auctorem, salutationis seruitia deponendo, etsi mereor, dignationi uestre conciliandus occurro: quia potiorum sublimitas communione geminatur, et facem prefert eminentissimo gratia concessa subiectis.



EPISTOLA XXIII. ENNODIUS CONSTANTIO.

Si liceret cum magnitudine uestra equa sorte contendi; si honores, etas, meritum quod uobis facem pretulit, nos non in umbram cogeret, ego potius  culmen uestrum de tabellarum abstinentia iure culparem; qui postquam ad urbem Romam profecti estis, nulla me recordationis fruge subleuastis. Sed uide, per rerum prouidentiam quam cauta est seniorum dispensatio, et fabricatis plena sermonibus: preuenitur querelis innocentia: et ne dolorem suum in lucem producat, arguitur: fit rea, ne faciat. Ergo hec mihi digrediens promissa contuleras? hec deosculatum fiducia subleuasti, ut crederem mei immemores uos futuros? an ad aliud attribute sunt pagine, nisi ut secreta pectorum oris claue manifestent? Sed abstineo prolixitate paginali, ne grandiorem generet confabulatio producta rancorem. Ad salutationis obsequia me reduco, rogans ut pro me apud apostolos Dei preces effundas, ut corum beneficiis mortalis angustie  superetur obscenitas, et de puro mandatorum celestium tramite mens serena gratuletur.



EPISTOLA XXIu. ENNODIUS LACONIO.

Bene cupitis superna dispensatio dedit effectum, et de negotiosi occasione colloquii fraternam refouens diligentiam, quod putabatur necessarium, fecit optabile. Hinc celestis cura nepti mee procum non omnino a sanguine nostro peregrinantem iussit accedere:  ut dum consulendi instat opportunitas, sancto amori pabula prestarentur. uix sustinebam, fateor, procurati studia longa silentii: sed interpres mitior putabam applicandum timori quod subducebatur affectui. Deo gratias qui ad usum styli fraternitatem uestram reduxit et gratie. [1 14Kb] Diuinis tamen legibus cognationem indiculo comprehensam in matrimonio licere sociari, sine dubitatione noueritis. Sed continuo ad urbem Romam homines meos dirigo, exacturus a uenerabili papa super hac parte responsum, ut animum uestrum potioris precepti firmet auctoritas. Domine, ut supra, salutationem plenissimam accipientes, sanctum quoque et communem patrem parilis noueritis esse sententie: cuius ad uos per hominem meum, si diuinus fauor annuerit, cum sedis apostolice apicibus  litteras destinabo.



EPISTOLA XXu. ENNODIUS AuITO.

Quam sepe aliena peccata nos ingrauant, et quod a nobis non oritur, iure nostro imputatur excessui! Ex me didici fidem ueterum non perire, dum per negotia nouella cana petarum reparatur annuntiatio. De me dictum estimo, Decidit infelix alieno uulnere . Super exspectande memorie uiri Sabini 2 1Kb] filio exhibetur prefata concinnatio: qui hactenus egritudinis tentus obstaculis, sine uitio suo constituta uiolauit. Fateor, pene animum meum reum fecerat magnitudinis uestre diues assertio, et credebam culpam esse propriam, quam conscientia non habebat. Ecce, ut primum in bonam ualetudinem reductus est,  Mediolanum cum summa properatione commeauit. Cetera apud uos alleganda esse non credidi: quia qui commendat magnis uiris iustitiam, obliuionem uidetur equitatis opponere. Domine mi, salutationis plenissime munus exhibeo: et quod superest, queso ut status circa me gratie uestre, quamuis sit plenissimus, adhuc tamen recipere cogatur augmenta.



EPISTOLA XXuI. ENNODIUS AGAPITO.

Resistunt peccata desideriis, et ut meritorum status delinquentibus innotescat, a labiorum proximitate cupita subtrahuntur. Acrius affligunt oblata, cum  pereunt: potior sitis est, quam undarum gustus exaggerat: non urunt memoriam prima fronte negata beneficia: quis ferat ingestam oculis equo animo se perdidisse dulcedinem? Sed recte ista ad supernam remittuntur prouidentiam: que celestis dispensatio mysterii idcirco humanis dispositionibus manus opponit, ut uotorum prestet effectum. Sanctus pater uester libenter se pariturum iussioni magnitudinis uestre fuerat de mea occasione pollicitus: sed animum eius in diuersam partem pro utilitate, quantum dicit, Ecclesie superuenientia rapuere consilia; sicut prefati pagina ad uos directa declarauit. Prestolatur tamen super negotio designato magnitudinis uestre secunda colloquia: quo manifestius in fratris uestri Fausti patricii utilitate me esse necessarium reseretur: cuius  gratie nichil sibi estimat liberum derogare. Quod restat, obsequii mei humilitate suscepta precor, ut opifex qui culmini [* 6Kb] uestre paruitatis mee curam est dignatus infundere, ipse per uos sequenda disponat.



EPISTOLA XXuII. ENNODIUS EUGENETI.

Supra modum me sollicitant procurati studia indefessa silentii: et licet animus in statione sit positus, contristat sermonis abstinentia, que uiuis imaginibus secretum pectoris oris claue manifestat. Patior quidem interdum caritatem sub paginarum promulgatione simulari: nunquam tamen credo his muniis abstinere qui diligunt. Referat forte magnitudo uestra publice occupationis curam locum scriptis familiaribus non dedisse. Sed idem status erat, cum  precedente tempore colloquia culmen uestrum crebra prestabat: nec [3 1Kb] aulicis deputatus ita premebatur excubiis, ut promissi amoris memoriam non haberet. Quis fauis toxica, quis cenum fontibus clandestinus susurrator admiscuit? aut forte quod fuerat de affectione subreptum ad iudicium retulistis? Sed ego occupare uos paginarum promulgatione non differo: ut ad usum ueterem, cessantibus promisse dignationis stimulis, uel garrulitatis mee prouocati fruge redeatis. Domine mi, salutationis obsequium plena humilitate persoluens, indico me uestris cupidum esse aspectibus presentari; si tamen faciendum, perpensis  que uobis cordi esse non dubito, rescribatis.



LIBER SEXTUS.



EPISTOLA PRIMA. ENNODIUS [1 2Kb] PARTHENIO.


Nisi te efflictim diligerem, et pii cordis soliditas indemutabili radice constaret, posset iniuriarum dolore prouocatus, uel cum pueriliter irasceris, uel cum arroganter supplicas, commoueri. Nihil enim inuenio, quod sit fabricata humilitate superbius. Prefero contumelias fucate frontis obsequiis: transit amaritudinem dulcedo simulata. Non opus est deprecationibus, si que te catena nectat intelligis. Poscant pro excessibus ueniam, quibus est liberum non parere. Ita famulos nobis celestis iudicii claritudo deputauit, ut in quacunque mens parte deflexerit, illorum necessitas inclinetur. Ille exspectat clemens, qui destrictum, si uelit, refutare possit imperium.  Haud procul te ab hoc ordine euagari potestas mihi a Deo attributa patietur. Optare te conuenit ne mansuetudinem quam in me predicas meritorum tuorum consideratio iusta deuenustet, et pietatis tramitem culparum multitudo depretiet. Licet, ni fallor, misericorditer uindicta comitatur errantem, nec ulla est potior patientia nisi que uitiis aditum non recludit, a te tamen facessat indignatio nostra: quia quod deliqueris, non inclusus dolor et gratia fallente seruatus, sed uerbera castigabunt. Nunc uno modo in cicatricem cogere uulnera intemperatis sermonibus ingesta preualebis, si te per culmina liberalis studii ingenuum doctrina monstrauerit. ueniam, nisi peritia suffragante, non exiges: mutata, qua notus sum, lege parcendi, circa desidem seuitiam sub perennitate  seruabo. Quod restat, Deum precor, ut ualeas, et de uersibus tuis, celesti fauore comitatus, spem augeas quam dedisti.



EPISTOLA II. ENNODIUS FAUSTO.

Summa gaudiorum est opportunitas perlatoris, qui minister diligentie per necessitates suas desideriis obsequium prestat alienis. Hunc quidem honestas commendat, et peregrinus ab officio mercatoris pudor insinuat: iungitur, quod ei notitia culminis uestri ad fidem probitatis accessit. Nam scriptionis uenerande frugibus ipso commeante satiatus sum. Refundo ergo depositum, officii lege constrictus; et quem in Liguria positum pro uirium mediocritate  suscepi, ad potissima patrocinia tabella prosequente  transmitto. Quod superest, reuerentie uestre quidquid habet humilitas deuotionis offerimus, supplicans ut litteras uestras uel pro mearum assiduitate iam merear.



EPISTOLA III. ENNODIUS EUPREPIAE.

Rerum omnium cursus obsequiis corporis, animarum constat imperio: aliud nobilitat celestis affinitas, aliud abiectio terrena submittit. Nec liberum est ut quo mens Deo parente collata deflexerit, quod de ultimis assumptum est non sequatur: nec licet militem obuiam manum decretis imperatoris afferre. Hinc Crispus asseruit aliud nobis cum diis, aliud cum belluis esse commune. [2 1Kb] Huius secreti ratione cum absentibus peregrinamur, et salua membrorum  ualetudine, amantum febribus estuamus: per hec uincula nulla itinerum interiectione diuidimur, et segregati habitaculis, in unum studiis conuenimus. Nosti, soror uenerabilis, et omnem apud me transgressa dulcedinem, que prefationem exegisset occasio. Nunc aperta tecum et prodiga pudoris fronte congrediar. uix que ante direxeras blandimenta sustinui: post admonitionem meam duplicia in litteris mella fudisti, que tota pectoris secreta concuterent et ad desiderium tui captiuam animam relicta corporis sede transferrent. Quam timeo ne rursus ad incertum remittatur affectio; et cum tota mens diligentie uela laxauerit, subducta periculum statione patiatur! Animus meus quia fuci sit nescius cognouisti; nec detestabilem inter amantes urbanitatem  possit assumere. Tua rursus diuersum sexus et natura pollicetur, ut dicit sapientissimus Salomon: Anima [3 31Kb] que in saturitate est, fauis illudit . Scit uerborum meorum testis et iudex, disposuisse me  spiritalis coniugii non simulacrum, sed ipsam implere ueritatem. Ut dum inter nos unum uelle, et unum nolle constiterit, uel quod bonos ad imitationem stimulet, uel quod malos afficiat, omnium oculis et mentibus exhibere. Tu tantum, Deo medio, aduersus omnem que ex inuidia nascitur impugnationem, firmam promitte et indemutabilem seruandam esse constantiam. Quocirca uale, mi domina,  et breui pro maximis admonitione contenta,  quia nec epistolaris concinnatio plura patitur, nec ratio penetralium paginis debere committi, si ad hec que indicata sunt uoto et fide respondes, proprie scriptionis testimonio pollicere.



EPISTOLA Iu. ENNODIUS FAUSTO.

Non scripsi, ut amaro incommoditatis mee indicio uos grauarem; sed ut sollicitudinem uestram, quatenus insistat orationibus, conuenirem. Male oculos meos ante recepte ualetudinis substantiam impositus labor accepit, omne a me uobiscum lumen abscessit. Satis sit significasse quod patior. uestrum est prosperitatem meam a Deo quem precibus placatis exigere, et reseranti litterarum fores crebris opem ferre colloquiis. Domine mi, Deum queso, ut illud a  uobis indicari faciat quod me delectet agnoscere.



EPISTOLA u. ENNODIUS AURELIANO.

Non est fiducia mea precognitis nudata successibus. ualidus in affectione est, quem animo meo diligentie memorem iusta sum estimatione pollicitus. Gratias tibi, superna dispensatio, que humanis rebus prosperorum fructum de aduersitatis occasione largiris, nec pateris in ordine suo tristia permanere. Nescio quid magnitudini uestre hostilis malitia de patrimonii ubertate decerpserit; tamen sub hoc titulo inuictissimi domini multum locupletem gratiam comparauit. Bona est iactura substantie, si inclyti notitia principis dispendiis inuenitur. Non est facultatum formidanda decessio, si per eum qui omnes  uincat diuitias, summi Domini amor acquiritur. Huc accedit quod nec illa imminutio, dum facta est lucri mater et honorum uia, impacte humilitatis potuit tenere substantiam. Sic reparata sunt que inimicus eripuit, ut adhuc gaudiorum cumulum prestoleris. Supersunt que in spe habeantur, cum culmini tuo contigerit maxima iam tenere. His beneficiis, celo auctore collatis, notitie et communionis nostre bona iungamus. Quando mihi tantum uirum, nisi per illa que prefatus sum, contigisset agnoscere? Sed augeant superna que tribuunt; et ad que desideria porriguntur, diuina nos cura perducat. Quod restat, uale, mi domine, et amantem tui crebris foue colloquiis: quia nisi epistolaris concinnatio teneret terminum lege prescriptum, gaudia me in multa uerba  diffunderent.



EPISTOLA uI. ENNODIUS [1 1Kb] BeTIO.

Par quidem fuerat unis litteris magnitudinis tue respondisse simpliciter, nec geminare debere colloquia semel obnoxium: sed cautione ad hoc, non inscitia deuolutus sum. De utriusque enim epistolis,  una obsequitur debito, altera prestatur affectui. Credite, nefas putaui non cum fenore suo restituere quod mens uenerabilis prima contulerat. Dulciora sunt ante exemplum bona diligentie: nec tantum habet uirium aut genii qui amicitiarum callem fecundus ingreditur. Summatim sibi gratiam non potest uindicare, cui in amore forma prestatur: impudentie est non respondere caritati, cum manifestet res bene orta uirtutem. Hec in festinatione perlatoris celer scripsi. Latius posthac uerba diffundam: nec maciem ingenii mei, dum merita uestra respiciuntur, aspiciam: si tamen desideriis meis tabellarum frequentiam commodetis. Domine mi, salutationis uberrime seruitia dependens, queso, ut memoriam proximitatis uos habere signent promulgata sine intermissione  colloquia.



EPISTOLA uII. ENNODIUS AuIENO.

Diu est quod desideriis ueracibus suspensus solo litterarum pascor officio: dum enim magnitudinem uestram alloquor, uotiuo me estimo non deesse conspectui. Sed remediis suis animus egrescit afflicti; et quod diligentie pabulum inuenitur, hoc magis macerat de amoris fruge ieiunium. uere, domine, sic uos lumina mea Deus seruet incolumes; quia si aut uires corporis mei siuissent, aut festinatio domni, Rauennam totis intentionis mee uiribus expetissem. Sed si Deus uoluerit, salua uita domni mei patris uestri, et domne matris, post Pascha cum adiutorio superno ueniam, ut uobis uisis ad opem uite reualescam.  Domine mi, salutationem uberrimam dicens precor, ut omnes sanctos orare pro me instantissime procuretis.



EPISTOLA uIII. ENNODIUS SENARIO.

Quamuis pro peccatis meis etiam litterarum uestrarum solatia subducantur, ego tamen memor debiti quo me per gratiam uestram, ut Dei memores, obligastis, scribere non omitto: sperans, domne Senari, ut Deum quem in me cogitasti, semper attendas et frequenter mihi litterarum uestrarum munus impertias. Domne mi, saluto plurimum reuerentia consueta, et imploro ut per omnes sanctorum basilicas pro afflictione mea Deum rogare non desinas.



EPISTOLA IX. ENNODIUS FAUSTO.


Quamuis ad tutelam pontificis innocentia officii eius comes assistat; nec opus sit humanis solatiis ei qui humanitatem professione superauit, scit tamen omnipotens Deus, me sancti episcopi portitoris presentium iussioni exactum impendisse colloquium.  Diu enim renisus sum, ne arrogans uideretur, [1 9Kb] si minister antistitem, et apud sanctissimam conscientiam potissimum uix mediocris assereret. Sed perfecta obedientia est, quidquid summus exigit, non negari. Et ideo prelato debite salutationis obsequio, precor, ut ad consolationem multis impugnationibus pregrauati subsidium conferatis: quatenus singularis boni rem facientes, non patiamini immeritum sacerdotem diuturne subiacere mestitie.



EPISTOLA X. ENNODIUS FAUSTO.

Deus, qui bonorum operum animo uestro inseruit affectum, ipse obsequentem sibi longa felicissimum etate tueatur: quia quamuis innocentia quam fouetis, indesinentes pro uobis ducat excubias; obligati tamen  beneficiis uestris non possunt que pro uobis Deo debent uota comprimere: quia pro impensis gratias non referre et Deus in carne constitutus exhorruit. Utinam tantum ualerem pro rebus uerborum tribuere, quantum sentio me debere! His tamen, quod ad aliam mercedem uestram pertineat, suggerere non omitto, ut chartam quam in causa Laurentii tabularii comensis fecistis, impletam mihi transmitti iubeatis; et pro illa ceca muliere quam Martinus conductor 2 13Kb] de Moditia opprimit, comitis patrimonii litteras tollatis, quibus iubeatur, quod ei abstulit mancipium, sine dilatione reformare: quia quod in presenti in mandatis accepit, facere pro rustica temeritate contemnit.



EPISTOLA XI. ENNODIUS AuIENO.

 Digresso de Mediolanensi urbe [3 1Kb] communi domino, sola in consolatione remanserunt solatia litterarum: quia dum sermo ad uos dirigitur, aliqua presentie uestre desideriis meis imago blanditur. Quod et a uobis dominis meis, ut crebro faciatis, exposco; cogitantes absentiam uestram hac sola posse assiduitate sustineri. Habeant felicissimi uotiuam presentiam: mihi delicta mea cogitanti epistolaris cura sufficiet. Domine mi, salutem uberrimam dicens, precor, ut per sanctos Domini pro me preces fundere minime desistatis, et Domino gratias referte, cuius circa me beneficia etiam insperata tribuuntur.



EPISTOLA XII. ENNODIUS LIBERIO, EUGENETI, AGAPITO, SENARIO, ALBINO.

 Uberioribus opus est paginis, ubi fides claudicat perlatoris: per amantem mei cultorem uestrum Stephanum diaconum, sufficit parca collocutio: qui transgrediens epistolas in multa uerba diffusas, prefert affluentibus necessaria, dum compendio fidelis arcani  alleganda non supprimit. Quod restat, ualere me, Deo auspice, nuntians, prosperitatis uestre bona disquiro, et plenum reddo salutationis obsequium, deprecatus, ut fiduciam meam incorrupta dignationis uestre non denudet integritas.



EPISTOLA XIII. ENNODIUS AuITO.

Importunum me facit aliena necessitas, quia debeo pro deprecante sermonem. Lex propositi intercessionis refutat auaritiam. Nam ad conscientie mee sarcinam iungitur, si respuam supplicantem. Exspectande memorie Sabini filius ad diem constitutum sententiam prestolaturus occurrit: sed agellum suum utilitatis ratione est coactus expetere; quia et fideiussor et exsecutor defuncta die defuerunt. Abiurantem  me de prefati negotio ultra uilescere baiulus impulit, ut ad eum nuntios, quatenus rursus occurreret, destinarem: quod me fecisse significo. Nunc salutationis mee dicens obsequia, in potestate est culminis uestri, in predicti causa, quid iustitia quam fouetis, quid fiducia quam dedistis mereatur ostendere.



EPISTOLA XIu. ENNODIUS AuITO.

Scio mea apud uos clamare silentia; nec quidquam fieri, quod non secreta interpretatione teneatur. Ego tamen a scriptione non destiti; nec sublimis memorie uiri Sabini filium fabricato ingenio a iudicatione subtraxi, qui uiolentias in agello suo perpessus, hactenus operam dicitur nauasse cum barbaris. Credite mihi,  aderit secutus examini, et disceptationem uestram sine aliqua formidine ueniet ingressurus. Domine mi, salutati reuerentiam dicens, precor ut personam meam tanti habeatis insite dudum affectionis recordatione fulcire.



EPISTOLA Xu. ENNODIUS FAUSTO.

Bene prouidentia superna disponit, ut dum a me beneficia postulantur, sic sollicitudo mea uotiuos inueniat perlatores. Facessat negare aliis quod mihi tribuo: et illud auaritia sordente continere, quod subleuat largientem. Simplicianus presentium baiulus, adolescens nobilissimus, natalem scientie sedem Romam conatus expetere, hoc sibi credidit pro singulari euenire compendio, si ad notitiam culminis  uestri duce pagina perueniret. Cui ego nequaquam uolui cupita subtrahere, sciens consuetudinis uestre esse quod reliqui faciunt exorati. Nunc, mi domine, seruitia salutationis accipientes, facite ut prefatum peregrinationis dura non onerent: meque crebra  scriptionis uestre per hanc impetratam frequentiam releuare munia non desistant.



EPISTOLA XuI. ENNODIUS LUMINOSO.

Non deberent esse negotiosa colloquia que pro remedio sibi amor inuenit, nec religionis stipendium ad necessaria nos oporteret euocare commercia: quia dulce esset epistolarum munia soli militare concordie, nec rem diligentie in aucupia transferre compendii. Sed res ad hoc rediit, ut nisi senior caritas que inter nos ab ipso uite lumine sumpsit exordium, et per uarias profectuum uires messem gratie perduxit ad aream, compulsa pro meis partibus stimulo scriptionis assurgat, grandi ingratitudinis et detrimentorum sterilitate percutiar. [1 1Kb] Meminit amplitudo uestra,  que de expensis que apud Rauennam episcopus meus fecerat, me ei redhibitionem promittente, pro sedis apostolice utilitate, uobiscum fuerit collocutus. De qua restituenda celerem promiseratis effectum: sed pro peccatis meis nescio qui casus opposuit manus. De qua ad me predicti antistitis se conuertit intentio, ut uix inducias ad sacratissimam urbem tribuerit destinandi. Nunc post Deum in uobis causa est; qui potestis et personam meam offensione pontificis mei et detrimentis eripere; ne officium fidei mihi uni peperisse uideatur aduersa. Domine mi, salutationis munera persoluens, Dominum precor, ut animum uestrum ad utilitatis mee considerationem incunctanter inuitet. Ego quid amplius facerem inuenire non potui, nisi ut cum allegatione manifesta fidum mihi  dirigerem perlatorem.



EPISTOLA XuII. ENNODIUS MARCELLINO EPISCOPO.

Magnifici uiri domni Stephanioni filii uestri facit dignatio ut beatitudini uestre legendus occurram, cuius beneficio itineris caritas detrimenta non patitur, et quod presentia non ualet, sermone compensat. His ergo seruitia apostolatui uestro debita representans, quero ut me orationum suffragio subleuetis: quatenus insertus uenerabili conscientie, de omni merear dignationis uestre fruge gratulari; quia fiducie mee coronam uestram non ambigo responsuram.



EPISTOLA XuIII. ENNODIUS DOMINICAE.

 Fecit magnitudo uestra quod et sanctis moribus suis debet et sanguini, ut propinquitatis memoriam silentii non patiatur torpore languescere. In quacunque terrarum parte uiuit affinitas, nec separantur regionibus parentele catena sociati. Credite mihi, dilectio sancta non deperit, nec ullum patitur per diuisionis itinera natura dispendium. Nam generum uestrum tantum mihi noueritis caritatis impendere, quantum ad uicissitudinem nulla satisfactio existat idonea. Quod superest, domina mi, accipientes debite salutationis affectum, Deum precor, ut in bono mutuo felicitatis uidendi uos occasionem conferre  dignetur; quatenus sub confabulatione uotiua pia desideria subleuentur.



EPISTOLA XIX. ENNODIUS FAUSTO.

Postquam desideriis meis uidendi uos facultas elapsa est, iterum ad litteras mens reuertitur: cogitur abiuratum poscere paginale subsidium, et institutam melioribus copiis animam, quasi uilioris cibi alere aut sustentare commercio. O quam graue est, quotiens uariis necessitatibus obsequentem fugitiua libertas ad noua instituta transducit! Que dura sunt, continuatione franguntur: multum de grauitate oneris usus incidit; flebilis conditio ad optata que non sunt mansura perducit; leuior sors est curis iugibus occupati. Hoc sum infelicior peccatorum fasce, quod de  bonarum rerum sapore gustaui. Sed hinc alias. Deo relinquenda sunt, que humano remedium nesciunt habere consilio. uobis interim reuerentiam salutationis impendens, reditus mei facere indicia non omisi, cupiens pari scriptionis uestre hilaritate releuari.



EPISTOLA XX. ENNODIUS FAUSTO.

Ignoratur bonorum sapor in prosperis; uix dignoscitur superni qualitas beneficii, dum tenetur; post migrationem cupita dulcescunt; desiderii pretia in manibus constituta nescimus. uere fateor, quandiu Rauenna uos habuit, sinistrum omen credidi cogitare que patior; nec inter res secundas, quasi malignus proprie felicitatis interpres, que per absentiam uestram euenire poterant suspiraui. Non debui merita  mea, si ab homine non separarer, agnoscere, nec intelligere fugitiuum esse, quod sectanti peccata blanditur. Sed quid epistolaris concinnatio castigate terminum dictionis excedit? Ferat his rebus medelam, cuius imperio uniuersa famulantur. Ego tamen propter quod attribute sunt pagine, ualeo substantia corporali; et per hec munia, sub Dei ope, ut prosperitas uestra nuntietur exspecto. Accipite ergo obsequia mea; et si quid inter hec que mecum geri didicistis, euentus dexter attulerit, sine dissimulationis obstaculo nuntiate.



EPISTOLA XXI. ENNODIUS FAUSTO.

In occasione rapui soluende humilitatis personam domestici perlatoris. Desideriis meis militabit, quod  in aliorum negotiorum efficacia prouidistis. Fateor, durum credidi uicinior litteras denegare, qui nunquam potui in longinquo constitutus abstinere colloquiis. uisum enim mihi sum, Rauennatibus occupatus excubiis, magnitudinem uestram quadam mentis dextera contigisse. Idcirco ad leuamen desiderii scripta prorogaui, ut quod uiuis subtrahebatur affatibus, lectione pensarem. Ergo honorem salutati exhibens, rogo, ut me huiusmodi, quotiens opportunitas ingesta fuerit, remediis subleuetis, in quibus absentia unicum habet diuina prouisione subsidium. Agnouistis que sit curatio affectione languenti: uestrum est medelam egris animis non negare.



EPISTOLA XXII. ENNODIUS EUGENETI.


Diligentia est multiplicium causa paginarum. Reuerentie uestre debetur, quod a scriptione non tempero: testis gaudii non patitur uox defectum, quia statum ualetudinis uestre letus excepi. ualete.



EPISTOLA XXIII. ENNODIUS PARTHENIO.

Deo auspice dilectionis tue primordia conualescant: adsit desideriis communibus, per quem uires studia sortiuntur. Declarasti te scriptionis luce urbem amicam liberalibus studiis iam tenere: premisisti in foribus quod auara parentum uota superaret. Non sum dictionis tue rigidus estimator, nec respuo tenuitatem presentium, cui secutura blandiuntur.  Quotiens uomeribus terram scribimus, animus de spe uenture frugis eleuatur: semper de herbis aristarum diuitias amicus [1 1Kb] rationis intelligit: diligens rusticandi adhuc in cano flore pomorum populos iam metitur. Facessat aduersitas, et quidquid pariunt peccata discedat. Ductus mihi oratiuncule tue et si eloquentie nitore non subsistit, Latiaris tamen uene sapore radiauit. Fluxit sermo non absonus; lectionis tamen opibus ampliandus. Sed quid ego post tantum iudicem, cuius oribus operis tui concinnationem placare signasti, quasi post olores anser, strepui? Illi quicunque placuit, examen securus ingreditur, facundia ab illo predicata preualet fauorem etiam ab inimicis exigere. Labora ergo, ut felix bene cepta euentus extollat: honestorum te obsequiis indesinenter impende;  eos qui consortio se suo polluunt, debens monitis nostris reuerentiam, uelut ueneni poculum fuge; profectum tuum paginis scire cupido semper annuntia. Quod superest, uale, et omnibus superni fauoris adiutus auxiliis, familie tue de peritie messe responde.



EPISTOLA XXIu. ENNODIUS [2 1Kb] ARCHOTAMIAE.

Quamuis ius affectionis, consanguinitatis lege constrictum, regionum prolixitate non pereat, nec catena generis que animas nectit, terrarum separatione diuidatur, attamen pabulum caritatis est, aut uidere, aut officio sermonis appellare quem diligas: nescirentur secreta mentium, nisi proditione linguarum. Hec in usu uocauit antiquitas, ut illa que pectoribus clausa sunt, non laterent. Ego Gallias que totum me  propter uos sibi uindicant, si oculis non inspicio, affectione non desero. Gratias tamen presentium perlatori, qui necessitatis sue occasione desideriis meis prestitit, ut inter estus animarum quibus baiulus deerat, optatum preberet officium. Salutans ergo seruitio debito, precor ut portitor beneficii sui uicem recipiat, et qui in gaudio meo opitulatus est, suis uotis restitutum per me credat effectum.



EPISTOLA XXu. ENNODIUS FAUSTO.

Scit magnitudo uestra quo me honorent preiudicio studiorum liberalium sectatores, tanquam rem sibi debitam commendationis mee scripta poscentes. In  usu est, uos beneficia, me uerba conferre, et magnitudinem rerum desiderium uincere postulantis. Si ab his muniis temperem, saluo munerum uestrorum genio, ego uotum beneuoli non habebo. Perlator presentium Pertinax teste apud uos natalium suorum pudore uulgabitur: qui in astipulatione stemmatis usurus est bono uerecundie, per quem, indiciis ualetudinis mee pro uestro desiderio factis, precor ut fiducie sue fructum capiat ex dignationis uestre messe locupletem: et quotiens uotiuus commeantum cursus accesserit, ad subleuandum me, quas in amoris solatio accipitis, paginas destinate.



EPISTOLA XXuI. ENNODIUS EUPREPIAE.

Debentur quidem necessitati silentia, sed scripta  diligentie. Exigit metus abstinentiam tabellarum; sed interdum cedet affectui. uix aliquibus acquiescit obstaculis mens amantis, seruet ad redhibenda gratie stipendia potius cum uetatur. Ecce prelocutus que me causa ab his muniis suspenderet; relinquo conscientie uestre que faciat obsequentem. Deum tamen precatus, in bona me ualetudine, uel Lupicinum nostrum esse significo: hoc de uobis cupiens, que a me sunt prorogata cognoscere. Nolo tamen curam uestram sequestrati pignoris fasce deprimatis: credite conscientie mee; plus illi per studium debeo, quam ipsa exhibere poteras per naturam. Utinam ingenium illius beneficia superna meliorent! uere dico, uobis ad longiora digredientibus, utriusque parentis sollicitudo me respicit, quam potuimus in unum positi  cum ambitione partiri. Domina mi, salutationem plenissimam dicens, precor ut tantum mihi caritatis et orationis suffragium concedatis, quantum me ad desiderii uestri effectum tendere comprobastis.



EPISTOLA XXuII. ENNODIUS SENARIO.

Uber conscientiam uestram pro superna dispensatione uicissitudo comitetur; reddat pro paruitate mea Altissimus quod agnoscit a uobis, qui semper amantibus fideles exstitistis, fuisse collatum. Certus portus est, pectoris uestri inuenisse diligentiam: estis hac conuersatione prediti, ut amicorum spem beneficii collatione uincatis. Secundam admonitionem desidero, ut iniunctum iter arripiam. Date felicem dexteram humilitati mee, et prospera mecum uestra diuidite.  Domine mi, salutationis obsequia prestans, queso, ut si rerum dominus apud Rauennam feliciter commorabitur, indicetis quatenus sine ambiguo precepta uestra perficiam.



EPISTOLA XXuIII. ENNODIUS GUDILEuO.

Solent quibus felicitas et potentia, Deo ordinante, conceditur, humiles consolari officio litterarum, et prospera sua paginarum promulgatione partiri. Ego multo tempore ut his subleuarer muniis, exspectaui. Sed cessantibus uobis necessarium credidi non tacere, ut quod amor non exigit, iuxta euangelicam lectionem mereatur importunitas. Domine mi, salu.  tationem plenissimam dicens, queso, ut me antiquum cultorem uestrum illo foueatis quo olim promisistis affectu: et prospera uestra paginarum me faciatis directione cognoscere.



EPISTOLA XXIX. ENNODIUS FAUSTO.

Quamuis sublimi uiro et omni integritate predito, [1 1Kb] Sabino Romam properante, tute paginarum officia commisissem, ut resignanda per litteras fidelis relator assereret, attamen sollicitudini mee debui duplicibus magnitudinem uestram indiciis informare, ut perlator ex litteris secutus principium narrationis assumat. Hec scripto degustata sufficiant: ad illud reuertor, propter quod epistole destinantur. ualere me corpore nuntio; Deo supplicans, ut statum anime  de uestra faciat prosperitate reparari.



EPISTOLA XXX. ENNODIUS FAUSTO.

Non potest doloris magnitudinem eloqui oris infantia, qui mihi de illa re contigit, quod harum perlatoribus ad Liguriam destinatis a scriptione temperastis: quorum commeationem uos ignorasse non credidi, et presentiam magnitudinis uestre a petitionis qualitate deprehendi: datur enim inueniri a dispositis tractatorem. Me tamen urunt epistolarum ferie, quas ad leuamen meroris mei etiam occupatissimi repulistis. Nunc ad uota redeo. ualete, [* 1Kb] mi domini, et celestem circa uos gratiam multiplici resignate colloquio. Partum est enim actibus uestris, quietis tempore de ea que in laboribus sata est, innocentie  messe gaudere.



EPISTOLA XXXI. ENNODIUS DOMNO PAPAE.

Peruigil beatitudinis uestre cura, quasi coram positos, in quocunque loci sint, obsequentes attendit, et sine ullis feriis, dum gratie suffragium prestat expertis, inuitat extraneos. Etenim plures de spectaculo fructus capiuntur laboris alieni: quia discit operam nauare in cuius oculis redduntur premia sudoris et fidei. Atque utinam par uotis esset effectus! et quod didici pro religione, cuperem daretur implere. Domine mi, famulatus mei humilitatem exhibens, parca in maximis elocutione contentus, quid domnus episcopus frater uester super directa legatione senserit, patefaciendum prefati litteris derelinquo.



EPISTOLA XXXII. ENNODIUS AuIENO.


Cum semper sint litterarum inter amantes iucunda commercia, et ex his muniis, etiam si spartana adhibeatur breuitas, gaudia prolixa nascantur; sintque huiusmodi officia remedio absentibus, uotiua sollicitis: attamen eger animus super eorum de quibus pendet, prosperitate iactatur, et hac tantum curatione respirat;  quam cum negat anxiis is qui nullo labascit incerto, resignat se diligentia non teneri. Pauerunt diu animum meum a magnitudine uestra destinata colloquia, et hilaritati congrua pabula prestiterunt. Quorum nunc abstinentiam non affert tristitiam, sed cogit ad exitium. Potuit enim saluti opem tribuere, quod ante militauit affectui; abiurata est caritatis religio, quando profutura mee ualetudini uerba denegantur. Agnouistis quid fecerunt silentia uestra; quibus emendatione succurrite: nam apud uos si mei non dominatur obliuio, scriptione mutantur. Domine mi, salutem largissimam referens, Deum deprecor, ut estibus meis superni dispositio fauoris occurat, et in solatio merorum meorum illa a uobis indicari faciat, que delectet agnosci.



EPISTOLA XXXIII. ENNODIUS HORMISDAE ET DIOSCORO.


Scio conscientiam religiosam grande estimare compendium, si prestandi nascatur occasio, his maxime quos deuotos exstitisse meminerunt. Ergo quamuis prima reuerentie uestre causa sit scripta mittendi, et utilitatis allegatio sit subiicienda diligentie, attamen anxius animus sepe necessaria preponit affectui. Retinet fraternitas uestra domnum papam de expensa, quam episcopus meus apud Rauennam pro eius utilitate me spondente fecerat, restitutionem fuisse pollicitum. Sed actum est ut uix ad uos dirigendi prestaret inducias, et de mea sibi satisfaciendum esse substantia protestatur. Nunc quia grandis summa non est que reposcitur, et summum  est beneficium me ab ingratitudine eius que uidetur iusta, subtrahere, ordinate quod uobis retributio superna compenset. Domine mi, salutem abundantissimam reddens, Deum queso, quo animis uestris, quod me subleuare possit, inspiret. Ego autem adfui partibus meis, qui cum contestatione meroris per paginas indicati direxi fidelissimum perlatorem, qui nobis perferenda sine imminutione suscipiat.



EPISTOLA XXXIu. ENNODIUS FAUSTO ALBO.

Quamuis magnitudo uestra per longum silentium obliuionem mei fuerit contestata, et dum ab epistolaribus muniis temperat, memoriam obsequentis abiecerit, attamen prouidentia celestis desideriis meis prospera uestra non patitur occultari, et uariis indiciis  successum circa uos resignat optatum. Nunc tamen animus meus usque ad hoc deuinctione productus est, ut proprium ad uos dirigerem perlatorem, qui uiuis pastus aspectibus, bona ad me manifesta perducat. Credite, domini, magna me uobis esse obligatione constrictum, nec ullas pectori meo ferias dari, quibus uisionem uestram non plena intentione disquiram. Superest ut, [2 1Kb] reducta in Ecclesia Romana  concordia, occurrendi uobis contingat occasio. Domine mi, salutationem reuerentie uestre plenissimam dicens, deprecor ut suggestionem portitoris, hominis mei, grato suscipiatis auditu, et de felicitate uestra uel totius domus statu recurrenti nos instruatis alloquio.



EPISTOLA XXXu. ENNODIUS DOMNINAE.

Inter curas et molestias quibus pro peccatorum fasce subiicior, elegi singulare subsidium, ut ad uos domnas meas litteras destinarem; quarum precibus omnia mihi secunda contingerent, et ad serena letitie, depositis angustiarum nubibus, reformarer. Prima enim meroris causa est, quod prospera uestra, dum in longinquo degitis, uix datur agnosci:  ex qua nascitur circa personam meam omnis aduersitas. Adeste ergo supplici precibus uestris, ut per sanctorum Dei suffragia egro animo medela tribuatur. Domina mi, seruitium salutationis impendens, deprecor, et per Deum uos, quem colitis, obtestor, ut continuis me postulationibus et lacrymis, quibus regnum celeste uim patitur, Domino commendetis: quia hoc munus speciale computo, et omnibus commodis antepono.



EPISTOLA XXXuI. ENNODIUS ADEODATO PRESBYTERO.

Celestis dispensatio religiosis desideriis nunquam negat effectum: nam quod pie cupimus, maturo prestat studio. Desideranti enim mihi per litteras orationum uestrarum postulare suffragia, perlatorem  domesticum uota pepererunt; ut stimulo scriptionis admoniti, pro suscepti anima supplicetis, quia [1 1Kb] doctor gentium clamat, Orate pro inuicem . Nihil enim est quod Deum diligens, etiam pro delinquentibus obtinere non possit. Laborate ergo promissis dudum patrociniis, et gaudia mihi per lacrymas comparate. ueniat ad me fructus innocentie meritis ignoratus. Hec sunt de quibus sanctum Dei admonere presumpsi. Timeo enim facere prolixa colloquia, quia res necessaria strictis est postulanda sermonibus. Nunc in Christo ualete, mi domine, et sentire me deprecationis uestre munera prosperis indicate.



EPISTOLA XXXuII. ENNODIUS IOANNI.


Ergo falso creditur amorem reddi diligentie, et tacitis animas se interrogare colloquiis, fidem mentium sensus asserere, ut quod impendimus uicaria nobis relatione debeatur? uocem montium secreta restituunt, et in obsequio humanitatis muta famulantur: sed magnitudinem tuam in contemptu mei contigit silentium pro scriptione reddere; et in astipulatione artificis genii, temperando a paginis, pertinaciam garrulitatis opprimere, nature lege calcata. Facessat a moribus meis, sequi quod admissum doleo, et subleuare culpas imitando. Ecce iterum appello lingue ferias fouentem, et in longioribus persequor, habens promisse caritatis memoriam. Domine, ut  supra, salutationem largissimam offerens, queso, ut debitum gratie uel nunc exigat importunitas, dum prouidetur quatenus ardorem desiderii prolixis satietis alloquiis.



EPISTOLA XXXuIII. ENNODIUS FIRMINAE.

Quotiens uotiua res repente contigerit, pretium de ipsa temporis breuitate sortitur. Celestis enim ut crescat beneficii genius, subitum facit esse quod tribuit, ne deuenustet sperantum prolixitas misericordiam largitoris; quis enim affectum desiderii repente suscipiens non auidius impetrata ueneretur? Sic litteras magnitudinis uestre sitiens, tempore profectionis accepi. Dolebam, fateor, et uehementer angebar, dum nec obsequiorum meorum perlator existeret, nec  sospitatis uestre digressurus bona cognoscerem. Ecce utrumque frons bona concessit: accepi pariter indicia optata que refero, et uno eodemque tempore regressum me [2 1Kb] de Alpibus Cottiis, et Rauennate significo iter arrepturum. Orate ut uariis laborum iactato incommodis patientiam superne benedictionis munus infundat. Me autem quod ad custodiam gratie culminis uestri splendor hortatur, facilius credo cursus fluminum in diuersa reuocari, et relictis fluentorum alimoniis ether uacuum pisces expetere, quam tantorum me immemorem delicta restituant. Quod superest, ualete, mi domina, et redemptori nostro pro persona suscepti incessabiliter supplicate.



LIBER SEPTIMUS.



EPISTOLA PRIMA. ENNODIUS [1 1Kb] IULIANO.


Preceptis magnitudinis uestre ministerium deuotionis exsoluimus; quia fit equitati proximus, qui iusti uiri monitis obsecundat. Negotiorum qualitas  que ab amico ueritatis agnoscenda committitur, cautione instruit animum cognitoris integri: affectionem infudisset nobis magnitudinis uestre consideratio, si studia non dedissent. In negotio igitur quod inter Bautonem [2 1Kb] , regie domus conductorem, et  [1 1Kb] Epiphanium chartarium uertitur, dum anceps in disceptatione nostra euentus nutaret, et alterna se partes intentione colliderent, asserente Bautone se sexaginta et quatuor solidos publicos, quos de reliqua indictionis illius emisso chirographo fuerat debere confessus, idcirco non posse restituere, quia per manus sublimis uiri Proiecti quadraginta solidos Epiphanio suffragii nomine contulisset, pro quibus nullum beneficium secutum fuisse doceretur; et replicaret ipse Epiphanius, se si quid accepisset, labore meruisse, nec frustra sibi a Bautone quidquam fuisse collatum, uel prolati testis fidem laudibus incessanter attolleret; statuimus ut sub iureiurando mihi nominatus superius uir nobilis Proiectus et sperati genus declararet beneficii, et effectum, si ita esset, assereret  non secutum: quod cum fuisset impletum, Epiphanius acceptam pecunie refunderet quantitatem. Nunc in potestate est culminis uestri decisionem nostram, si placet, auctoritate fulcire.



EPISTOLA II. ENNODIUS FAUSTO.

Quantum ad fascem meroris adiungit interrupta tribulatio, quando ut acrius urat aduersitas, prosperorum mutatione blanditur! Ad cuius unquam onus accessit, quod continuate sarcinam calamitatis abiecit? Quam bene me ad patientiam absentie uestre longus temporum usus aptauerat; dum hoc quod felicitas non habebat, didicerant nec uota presumere! Ecce iterum de inueteratis doloribus passio nouella me lacerat, et obductam cicatricem rescindit ictus  acutior. Imploraueram a discedente misericordiam, ut quod de presenti confabulatione perdebam, litteris pensaretur; nec hanc frugem omnibus desideriis ieiunus emerui. Ego consuetudinis mee non negligens inter lacrymas scripta concinno: quibus de afflictione mea credidi nil potius indicandum, illustris uiri domni Pamfronii relatione contentus. Nunc, mi domine, obsequia famuli uestri dignanter accipite, et anime in angustiis constitute remedia consueta prestate.



EPISTOLA III. ENNODIUS AuIENO.

Quibus magnitudinem tuam discedentem precibus imploraui, merito retexerem, nisi memorie uestre irrogare contumelias deuitarem. Nam qui amantem  de his que recens sunt acta conuenerit, fugiendam bonis obliuionem importunus opponit: cum hoc sit peculiare coniunctis, ut sub quadam prescientia mutuo sibi cupita sufficiant; et ad substantiam caritatis efficaci dispensatione, quod uotis poscendum est, effectu seniore concilient. Celestis dispensatio facienda suggerit, si quid amor optat, inquiras. His iungitur quod estuanti anime, dum iter arriperes,  multis in promissionibus subuenisti; dicendo sustentandum me esse paginis, qui proprie lucis priuarer absentia. Ecce et pollicitatio fide claudicat, et spe irritatus ardesco. Egit ueniens de remedii presumptione fiducia, ut difficilius dura tolerentur. Sed nunc, mi domine, honorem salutationis accipiens, postquam apud uos, quod male est animo, declaraui, curatio properata succurrat: ut qui salutis uestre status est uel gratia principalis, exspectatis reseretur alloquiis.



EPISTOLA Iu. ENNODIUS AGNELLO.

Semper famulantes diligentie paginas nunc in proditione sui dolor exigit, et gaudiorum ministras in uocem reserande traxit iniurie; nec contenta fuco dissimulationis urbane secreta pectoris aut taciturnitate  uestiuit, aut in partem aliam transtulit blandimento. Noui quidem fabricata, sed fugio: et simplicitate contentus, cum amantibus sereni animi fronte congredior. Ubi gentium fuit sub obtestatione Dei inter nos promissa deuinctio, ut proficiscentes insalutatum me, uelut incognitum linqueretis, nec potestatem remanens sortirer necessaria suggerendi? Credo prouidistis ut imbecillus oculis totum uobiscum lumen amitteret, nec diem meum sub amici presentia clausis orbibus intuerer. Hec si per negligentiam contigerunt, estimationi relinquetis quem apud uos locum obtineam: ferenda sunt acerbius, si intelliguntur accidisse per studium. Nunc uale, mi domine, et animo meo quem in statione consistere suadet innocentia,  origo, propositum, potiorem gratie partem qua uobis sinceritate patuit inuitate.



EPISTOLA u. ENNODIUS SENARIO.

Quamuis te dominum meum per intemerate documenta fidei [2 1Kb] principalis sibi cura coniungat, et morum claritudo ita publicis rebus misceat, ut amabilis a te saporem quietis excludat, non credo tamen ita religionem amicitie posthaberi, ut non satisfaciens, Deo adiuuante, regnantis imperiis debita sua refundas affectui. Nostis quid poscat aula, quid gratia: uno eodemque tempore nec rerum deestis domino, nec amori, quando Christiane mentis integritas per has partes diuisa solidatur. His ergo sollicitudinem meam credo releuari, quibus uenerabilis consuetudo  seruatur studiis. Tantum est, ut Dei nostri solatiis magnitudo uestra adiuta gratuletur. Domine mi, salutationis obsequia presentans, spero ut de uestro uel amici uestri domni Fausti statu hilarem me fieri uotiuo litterarum contingat indicio.



EPISTOLA uI. ENNODIUS FLORO ET DECORATO.

Permisi hactenus magnitudinem uestram mobilitatem  Ligurum urbane fuco disputationis incessere, quia et me origo reddebat alienum, et uos ab eorum culpis constantia promissa seiunxerat. Sed cum una sorte ab oculis uestris et mente discessi, preconis uoce contestor, neminem damnare posse quod sequitur, nec saluo pudore sententiam excessibus dictare peccantem. Fas est liberos a reatu detestari; quis equo animo ferat monitorem quod uerbis destruit actibus non uitare? Euangelii sententia est, Qui fecerit et docuerit sic  dignum Dei gratia posse iudicari. uobis copiosus sermo est, quotiens error arguitur, et sub conuersationis negligentia puritas amplectenda uerborum. Perdidistis lacrymarum mearum memoriam, quam discedentibus gemini doloris ictus effudit. Ecce quanti dies sunt, in quibus  sub tanta frequentia commeantum nulla neque domini mei, amici uestri, neque uestra, que de illo rem uoti indicent, scripta suscipio. Absoluistis imitatione culpabiles: non quod Liguribus euenerit propositum, quantum uos dicitis, infidelitatis amittere, sed quod eos contigerit inuenisse in his que sunt uitanda consortes. Rogo tamen, seruitio salutationis exhibito, ut tandem aliquando, tanquam boni domini precum mearum memores, prosperitatem uestram, uel domni mei, amatoris uestri, reseretis muniis litterarum.



EPISTOLA uII. ENNODIUS [1 9Kb] ELPIDIO DIACONO.

Perfecta caritas corporalis absentie damna non patitur, nec animorum serena coniunctio itinerum  sequestratione multatur: quorum anime Christo in caritate sociante conueniunt, nulla possunt separari interiectione terrarum. Hac ego spe uel securitate, de conscientia uestra securus, amantem mei alloquor, tanquam in amplexibus constitutum. Foue, domne Elpidi, quem Deo medio suscepisti. Habeat suas mundus astutias, et urbanitatem fallendi prudentiam damnandus appellet. Tu illi dulcedini quam probaui, nichil admisceas, nisi quod gradibus ad perfecte caritatis nos bona perducat. Domine, ut supra, salutationem plenissimam reddens, queso ut prosperitatem uestram uel eorum qui nos diligunt frequentibus mihi indicetis alloquiis.



EPISTOLA uIII. ENNODIUS EUPREPIAE.


Quam bene animum meum ad patientiam sequestrationis absentie uestre usus aptauerat, dum prolixa silentia contemptum dulcedinis rerum suarum necessitate pariebant! rescissa est cicatrix que ad medicinam pii amoris accesserat. Confiteor, soror uenerabilis, ad antiquum me desiderium littere tue nimis noto condite sapore reuocarunt. Ecce uide qua  arte contendis, cui nec satietatem de presentia tua, nec obliuionem de silentio pateris subuenire. Scit mentium discussor altissimus, lectione apicum tuorum animam meam intra penetralia sua non potuisse consistere, et ad presentiam tuam diligentie euolasse melle compulsam. Habuit Arelatensis habitatio, cum Mediolanensibus muris includerer: et dum ad dulcem sedem libertas mentis excurreret, intra Italiam me corporis captiuitas includebat. O si suppeteret sermonis abundantia ad ea que cupit animus exponenda, aut ad illa ad que lingua sufficit, non pudor eriperet! Paruus amor est, qui oris testimonio sufficienter aperitur. Confessio est tepide caritatis, quotiens in ea non cedit eloquium. Quod restat, Deum precor, ut ualeas et ad subleuandum merorem  meum quem scriptione tua nimis dedala arte geminasti, bono prosperitatis mutue reserueris.



EPISTOLA IX. ENNODIUS AuIENO.

Pompam quam in litteris fugitis obtinetis; nec aliud est loqui uestrum, nisi declamationum insignia custodire: hoc in uobis natura, hoc peritie mater indeficiens lectionis cura congessit. Sed miseriis meis euenire nulla consolatio potest, quando ante oculos sunt locata, que merui, et quantum prelatus indignior exstiterit, tantum in aperto fiunt peccata superati. Quid animum meum, illustrissime hominum, conaris attollere? quid in uita que plena meroris est, reseruare liceat tribulationibus meis?  pro bono dispensationis celestis finem uel cum uita constitui. uobis tamen insufficientes refero gratias, qui illam circa me seruatis diligentiam, qua potiorem nec dignissimis prestaretis. Domine mi, salutationis reuerentiam soluens, spero ut orare pro me minime desistatis, et ad calamitatum solatia ferentia opem scripta mittatis.



EPISTOLA X. ENNODIUS FLORO ET DECORATO.

[2 1Kb] Compulsoris functus officio, ad redhibitionem promissionis sue uix aduocatum cegi, ut quod aduocatis debebat exsolueret. Genus dure professionis, ut a uobis dicenda preueniam, ad uerecundiam clericus inclinaui. Quale sit quo molliuntur obstinatissimi, et quid sibi uelit qui raptores spoliat, estimate.  Argenti libram quam frater Epiphanius dedit, fratri Gaiano ad uos perferendam tradidi, pactis tamen adhuc apud me que suscepi constitutis. Restat ut, si tradere debeam, designetis. Domine mi, salutationem plenissimam dicens, rogo ut primum pro me sanctos orare dignemini. Deinde domnis amatoribus nostris obsequia mea sub illa qua me cupere scitis humilitate reddatis.



EPISTOLA XI. ENNODIUS AGNELLO.


Male est animo meo, quod de facundie sue dotibus mihi abundantia uestra nichil tribuit; et ita eloquentie opibus incubat, ut partem ex eis facere, sacrilegium computetur. Turpis est equidem uniuersarum rerum auaritia: contigit tamen, si uerba deneges, plus pudenda. Sepe etiam euenit ut frequenter scribentes minus diligant; nunquam tamen accessit ut aliquid caritati reseruet, qui in perpetua taciturnitate perdurat. Potest nasci de epistolaribus blandimentis ambiguitas: certa fides est ab eo qui seruat silentium non amari. Hec sunt que in festinatione perlatoris celer scripsi, geminis stimulis incitatus, uel properationis baiuli uel doloris. Ergo  tedio animi mei remedia incunctanter adhibete: ut quamuis defuerit hactenus affectioni pabula sua, in statione esse tamen promissa caritas innotescat. Domine mi, salutem plenissimam dicens, queso ut exspectationi mee quod sufficit loquendi peritissimo non negetur.



EPISTOLA XII. ENNODIUS HORMISDAE DIACONO.

Nullus remaneret imperitis locus uenie, si plura loquerentur: sola breuitas commendat indoctos. Supra errorem est prolixa narratio rusticantis: quando ab ignaro extortum fuerit quod diu legatur, sibi rancorem suum debet exactor. Quisquamne hominum in longum uult fastidienda procedere, et nullo sapore condita breues terminos non habere? Romana hoc, frater, et nimium artifici subtilitate flagitasti.  Sed nos contra fabricatos munit simplicitas nullis colorata prestigiis. Etenim quamuis me delenifica epistole tue oratione produxeris, mei immemorem non fecisti. Scio artare paginam, cuius pretium promulgator intelligo. Noueris me tamen meis partibus non deesse, quamuis uocet in medium et urbanus et clericus. Sed quid produco paginam, cuius superius angustiam pollicebar? Hec mihi cum amante concertatio: talis fructus est litterarum. Domine mi, salutem uberrimam dicens, precor ut Dei nostri tribuente misericordia crebro salutem uestram uotiuis mihi, dum meam queritis, nuntietis affatibus.



EPISTOLA XIII. ENNODIUS BeTIO.

Si liberum esset imperata differri, concederetur  adhuc mihi ornamenta silentii non perire. Nam taciturnitatis munus est, quod non inhumanum loqui me posse credidistis. uidete quantum lingue genium uox pressa contulerit. Sed res est uacui pectoris periclitata remedia non tenere. Agit sermonis cura, ne promulgantis celetur inscitia, quando otii labor gloriam intercipit. Ecce ego ille ante probationem laudatus subdor examini, et ferias meas, ne uidear predicatione dignus, irrumpo. Nam dum humilitas reddit obsequium, impetrata per silentium non habemus. Tu in me, emendatissime hominum, dignaris  predicare uirtutes, quem in annis puerilibus, sine etatis preiudicio, industria fecit antiquum; qui per diligentiam imples omne quod cogitur; cui inter uite exordia ludus est lectionis assiduitas, et delicie sudor alienus; in cuius manibus duplicato igne rutilat, qua ueteres face fulserunt. Nam quod uix maioribus circa extremitatem uite contigit, hoc tibi abundat in limine. uere dedisti pretium loquacitati mee, dum desiderantem colloquia primus aggrederis. Contigit noua res garrulo, ut usque adeo produceretur, donec exigerent scripta responsum. Deo gratias, qui occultis itineribus de propinqui uos necessaria affectione commouit. Ecce gemine causas iniurie iam tenetis: nam postquam agrestis innotui, presumo me dicere parentem. Domine mi, salutis officium  dicens, spero ut circa litterarum munia frequentiam commodetis: in quo opere assiduitatem et amans exhibet et facundus.



EPISTOLA XIu. ENNODIUS [1 1Kb] ARCHOTAMIAE.

Ita supra claritatem generis morum luce profecistis, ut quos etiam uobis non nectit propinquitas, actuum uestrorum bona subiiciant. Quis enim non perfectam reuerentiam sit paratus impendere anime in Dei cultura sublimi? quia peregrinum se facit a Redemptoris gratia, qui Deo non suscipit obsequentes. Indicium enim est conuersationis precipue, Christi nostri amare cultores, proximus est emendatissimis, qui diligit iam probatos, testimonium dat bonorum sine dubitatione meritorum, si studeas  laudibus prosequi sub debita continuatione perfectos, fit sanctis proximus, qui in illis sine fuco predicat sanctitatem, quemcunque diligentia hortante pretuleris, dispendium pudoris est, ni sequaris. Quis salua uerecundia per spinosa gradiens purgatum iter attollat, et uiam salutis aspiciens calles eligat noxiorum? professio cecitatis est, bona ante oculos in exemplum locata respicere, et unde imitatione proficias non tenere. Hec, mi domina, de te non incertis fama nuntiauit indiciis, non loquax uulgus per ignara iudicii ora iactauit; cui mos est de humanis actibus, dum scintillas in rogos animat, amplificatas fidelium flammas exstinguere. Hoc nostrorum relatione propinquorum, precipue tamen domna et serore Euprepia referente, percrebuit; non solum uos  dignas esse preconiis, sed instituisse celebrandum, et uenerabili filio cum prosapie radiis facem conuersationis ingerere. Habet, quantum comperi, Lirinensis habitator quod de sancta matre discat, etiam que urbana domicilia non reliquit. Si mihi credit pietas tua, plus est in acie uicisse seculum, quam uitasse; resignat timorem fuga certaminis; nec spes est ulla uirtutis, quando ante congressionem declinatur aduersarius. Conscientia roboris paucis acquiescet ad latebram: hoc est secretum eligere, quod ostendisse formidinem. Hec ego non dominum meum,  et familie nostre iubar, presbyterum arguens scribo: cui nec ibi credo impugnationes deesse, quas superer; in quo loci uisus est declinasse conflictum. Tunc enim uniuersa seculi blandimenta calcauit, quando etatis, opum, natalium profectionem eius retinere catena non ualuit. Sed uobis quantum sexus infirmior, tantum debetur potissima de palme adeptione laudatio. Prope est ut etiam illius tu sis tutela propositi: que mala uiduitatis et orbitatis patiens, de uenerabilis filii meritis solatii tui occasione pateris nil perire. Ecce ubi femina, fragilitatis oblita, castelli uice, et uirum et iuuenem ab hostili impugnatione subducit. Huius facta dux gloriosa perdures, et usque ad illud in seculo perseueres, quo illum, si ita res poposcerit, iam maturum mundi istius campus  accipiat. uellem, confiteor, si epistolaris pateretur concinnatio, in longum uerba producere, et de actuum uestrorum ornamentis pauca sub loquendi ubertate narrare. Sed hec ad alios scribenda reseruentur. Sufficit uos scire, quia quamuis a me nunquam sis uisa, cognosceris, et adorandis inserta monumentis radice animi iam teneris. Scriptum est, meministi: Laudent te proximi tui . uere sola mihi uellem causa existeret Gallias expetendi, ut cum domno meo presbytero, utrique osculantes manus et oculos tuos, beatam te in quauis afflictione temporis redderemus. Domina mihi, propter quod mittuntur epistole, corpore me ualere significans, prosperitatis uestre statum requiro: deprecans et per Deum coniurans ne unquam mihi orationum  uestrarum adiumenta denegetis.



EPISTOLA Xu. ENNODIUS AGNELLO.

Deo gratias, qui circa magnitudinem uestram licet protulerit cupita, non repulit. Etenim ne fides claudicet supplicantis desideria differuntur, quia deuenustat secuture hilaritatis genium uelox impetratio. Et uos quidem honores meruisse, non optasse, manifestum est, sed precedens concinnatio eloquitur uota diligentium. Nouit omnipotens, et generis uestri luce permotus, et gratie quam polliciti estis inuitatus fiducia, precessit in prosperis uestris quidquid uos disciplina aut ratione cohibetis. Sufficiant in floribus stricta colloquia: respondete de prosperitate uestra sollicito, quamuis de amore non dubio. Domine  mi, salutationis plenissime obsequia dependens, litterarum portitorem commendo, quia mihi fide et honestate compertus est, uolens uniuersis quid dignationis uestre habeam non taceri, ut sperantes de communis gratie messe pascantur.



EPISTOLA XuI. ENNODIUS AGNELLO.

Solet prosperorum indicia dispergere sermonis iucunda festiuitas: dum quidquid boni facundis accesserit, germana gaudiorum per populos uoce discurrit. Facilius est ignem in pyras animatum lingua comprimere, quam silentium inter optata seruare.  Humanitatis lex est et nature imperium, hilaritatem mentis opibus scriptionis effluere. Emanant enim uel si arctentur secunda conclauibus. Sed in magnitudine uestra, sicut etas cana est, pudoris et scientie dote maturescens, ita letitiam frenis moderationis astringitis. Sed nunquid in damnum gratie disciplina debet excurrere; et hoc minui amicorum diligentie, quod ad morum ornamenta sociatur? Quamuis monetam Latiaris eloquentie teneas, non potes tamen inuenire quemadmodum iure factum asseras quod exspectanti mihi uerba non tribuis. Decet ergo beneficia superna sola amantibus opinione nuntiari, et de solida gratulatione trepidare gaudiis iam potitum? Hac ergo necessitate puerum direxi, qui non reposcat scripta, sed exigat. Nostis que sit fiducia simpliciter  amantum, eorum precipue quorum spem retinetis gratie promissione firmatam. Domine mi, salutationem plenissimam dicens, queso ut frequentes et non in arctum coactas epistolas destinetis. uidete animi mei securitatem: prolixas posco paginas, qui adhuc nullas accepi.



EPISTOLA XuII. ENNODIUS AuIENO.

Si uobis de paruitate mea fuisset ulla curatio, tanti temporis silentium non maneret: maxime cum inequalitas domne mee, matris uestre, per uarios rumores sine remedio affligat absentem. Scio enim hoc solo sanctam feminam fasce pregrauari, quia immodicam pietatem exhibet non merenti. Sed quid produco uerba catenis obligata tristitie? si bonam ualetudinem  eius celestis fauor refudit, properato litteris nuntiare. Expecto enim ut tunc mecum prospera concilientur, quando cum illa esse comperero. Didicistis causam meroris, indifferenter post Deum date remedii. Domine mi, salutationis obsequia presentans, Domino pro me, supplice uestro, obsequia digna porrigite.



EPISTOLA XuIII. ENNODIUS AuIENO.

Si iudex uilium personarum laboret iniuriis, nescio utrum possit ab hoc onere alios subleuare, cui ipse succumbit. Grauibus medica manus est adhibenda uulneribus, ne impunitate morbus adolescat. Sublimis uiruicarius [sic] hec a me, quamuis pro iustitie consideratione deberentur, tamen extorsit alloquia:  quid pertulerit, ipse manifestet. Unum scio, quia nisi succurritis, generale futurum malum, cui ipse est discipline tutor expositus. Hoc non est alienum a Christianitate, cum defero, quia impium est rerum ordinem sub hac permixtione confundi. Domine mi, salutationis honore prelato, uos uocem supplicis gratanter accipite, ut qui tanti fascem laboris arripuit, conualescat effectu.



EPISTOLA XIX. ENNODIUS [1 1Kb] SIMPLICIANO.

Diuini fauoris adiumento adolescentie tue rudimenta  solidentur. Ipse det successum frugibus, qui contulit ornamenta principiis: ut quod in cano flore premisisti, in pomorum maturitate non subtrahas. Est propositi nostri prima curatio, ut de incipientis laude solliciti ad Deum uota mittamus; quatenus quod in bone indolis eruditione presumptum est, de superna ope maturescat. Ille ingenii segetem perducat ad horrea, qui altricem hominum herbam exegit e cespite; ipse de terreno lacte expressam in triticum formet effigiem, cuius imbre soli facies maritata fecundatur. Tibi autem, erudite puer, habeo gratias, quod quamuis dicendi splendore nituisses, et in illa urbe litterarum scientia astipulante lauderis, mei quoque desideras adiumenta preconii. Accessit tibi fructus diligentie mee, et si nulla tribuuntur  rusticantis ornamenta testimonii. Libens dicta tua cum facundissimis predico, cum quibus sententiam meam, ut bonorum ditescam societate, coniungo. Proximum est ut non diuidantur meritis, qui in qualibet iudicatione consentiunt. Unus est, nec enim procul euagatus ab arce sublimium, qui ad hoc quod illi prenuntiant, non dispari admiratione concordat. Ad epistole tue tamen dictionisque mella me refero: cui sic est blanda de presenti et tenera etate prefatio, ut non subtrahatur uirtus et genius de futura. [1 1Kb] Constitit concauatis Latiaris elocutio, dum per alueum suum Romane eloquentie unda prelabitur. Ad que se porrigat, uix comprehendit estimatio, qui maximus apparescat in foribus. In matutina luce meridiano fulgore rutilasti. Tueatur  circa te celestis gratia munus suum, et ut frequentibus amantem epistolarum colas muniis, salus nostra Christus inspiret.



EPISTOLA XX. ENNODIUS [2 1Kb] MAXIMO.

Dum prelorum famuli autumni dotem complerent, et teneras uuarum tunicas properata calce disrumperent, ego ad summatem uirum parentem fratremque meum et oculos et uerba reuocaui: iustum esse coniiciens, dum uineta uberem tribuunt liquorem, me sobriam alloqui cum iucunda hilaritate personam. Solue ergo Pythagoricam taciturnitatem, et mecum peritie et facundie tue bona partire; sit inter nos felicium uindemiarum uice colloquium; currant dulcia  musta sermonum. Habes que [3 1Kb] cum diacono sanctissimo de institutis morum nota dicendi ubertate communices. Nam qui ecclesiastica, ut uos, probitate subsistunt, silentii apud illos iusta uitatio est. Scribite qua aurea castitas districtione teneatur, per quem callem obscena fugiatur auaritia, quibus modis turpis fallendi declinetur obscuritas. In summa, sine dissimulatione docete que geritis. Illud precipue scire cupidum dignanter instruite qua sponse  uel blandimenta seculi religionis districtione respuantur. Domine, ut supra, salutationis munera presentans, precor ut gratanter accipias quod inter curarum moles exigit fieri iocorum non respuenda subreptio.



EPISTOLA XXI. ENNODIUS MAXIMO.

Ubi est fides splendentis periclitata conscientie, quam in annis puerilibus cana reuerentia non relinquit, quam per eui preiudicium obseruantia honestatis irradiat, que in tempore iuuentutis actibus maturescens infantiam ingressa prelabitur? Nunquid equum fuit amantis paginis tantum mandata restitui, aut per fides est libere scriptionis et famuli? Nunquid dignum probatis moribus censuistis prouocantem  ad officia religiosa non subsequi, uel nefas putastis epistolas reddere quas uobis inter excessus contigit non cepisse? Hec igitur est tua disciplina? Non talem te probitas olim manifestata disseminat. Ego tamen loquacitate qua notus sum indurata nitor mutare silentia. Nunquid impar est tibi lingua natalibus? aut non testimonium generis annuntias flore sermonis? nunquid ostrum loquendi deseret pectoris fecunda dictatio? Nihil nisi malitiam designat, qui cum possit, desideranti uerba non tribuit. Ecce inter ructationes Lyeo debitas qualia Silenus alter uerba compono. Scribendum sciatis nomen uestrum ad genii mei purpuram, et libellis propriis inserendum: ut etiam si nichil tribues de responso, ego tamen arcem teneam, quod ad doctos uiros dirigo sine  trepidatione aliqua quod legatur. Domine mi, accipe nostre salutationis obsequia, reddens debita litterarum.

Sic tibi uirginitas mansuro constet in euo:
   Nec pereat quidquid uita beata dedit.
Sic tua non maculent nigrantes membra puelle;
   Nec propter iaceas Tartaream faciem.
Ut cupidum sanctis releues per scripta loquelis;
   Deque tuis fratri fontibus unda fluat.



EPISTOLA XXII. ENNODIUS MAXIMO.

Fidelius a sublimitate tua uocem suscipiunt aut interrupta montium, aut secreta siluarum. Prebent hominibus nature institutione et muta responsum;  redit ad mortales uicissitudo clamose solitudinis; non perit quod lingue acceperint uel lustra beneficium: quare istud in magnitudine tua laudis et philosophie genus est, nichil dicere, et silentii tenere inter declamantium incerta cautionem? Homo, quem nec infecundum natura protulit, nec infabricatum doctrina dereliquit. Sed, credo, me dedignaris affatu; [4 14Kb] opicis nolens pretiosa dare uerba iudicio. Quid quod signum est diuitis eloquentia uiri, nec indoctis  sermonum cupita subtrahere? mendicus fluminum cursus est, qui tantum nobilissimorum satiare putatur ardorem; ubertas imbrium et nichil paritura saxa perfundit. Liquid e rationis ordo est, ut paupertatem resignet qui damna formidat; quidquid non procurrit, exile est. De uolucribus tamen munus singula destinaui, quod cepit accipiter. Nam progressi ad Bromium et Bacchi orgia, [1 1Kb] inter aues bella commisimus: profuit questui nostro certamen sociale pennarum. Memento quod solam anatem direximus: scientes quia numero Deus impare gaudet. Dona nostra institutio est: sume, si diligis, pro dogmate quod iocamur. Fac meam frugiferam esse letitiam. Si tibi perpetue diligentiam castitatis indixerit, laborabit in laudibus tuis lingua, que modo exercetur  in monitis. uale, domine, et amanti, ut doctus, si mereor, sequestrata dissimulatione responde.



EPISTOLA XXIII. ENNODIUS MAXIMO.

[2 1Kb] Producit magnitudo tua nuptiarum festa temporibus; dum rem ad quam coactus es, sub diuturnitate prosequeris, subito necessitas tua facta est desiderium. Aliquis negotio illi perenniter incumbat, ad quod descendit inuitus? Sic recessisti a custodite beatitudinis diligentia, quasi prolixis temporibus didicisses qualiter institueretur uxorius. Triginta feliciter dies abierunt, et te ciuitati adhuc meis oculis longa me macerans exspectatione subducis. uere quidquid uis facias, si uixero, qui tibi dicenda texui, non tacebo: tamen honore salutationis accepto, gustum  de guttulis ut fratrem decet a fratre, directa suscipite. Erubesce tu, quia nec egrum requiris, nec de nuptialibus deliciis que possent fastidium releuare transmittis.



EPISTOLA XXIu. ENNODIUS STEPHANO.

Exigit a me filii communis Marcelli adhortatio, quem natura uobis, mihi dedit affectus, ut ad scriptionis munia preuius aspirarem, et solatium litterarum per quod uetustas uoluit absentie nil licere, amore uictus impenderem. Iam debes mihi duplicem gratiam, et si responsa restitueris, ob hoc quod primus incepi. Ille dilectionis ianuam pandit, qui in colloquiis prestat exemplum: propositam custodiunt formulam, qui scripta restituunt. Ergo, auctore Deo,  nuntiam prosperitatis nostre epistolam destinamus. Illud ad gaudium uestrum, quo uberius paterna mens exsultet, adiungimus, filium uestrum in studiis liberalibus ingenuitatis testimonium iam tenere, et talem se in hac cura prestare, ut auara suorum uota transcendat. Spes perfectionis est, honesta in adolescente inchoatio, nec ab erudito distat, qui inter exordia boni gloriam occupat instituti. Salutans ergo affectione qua debeo, spero ut reparata opportunitate de bono me faciat uestre prosperitatis attolli.



EPISTOLA XXu. ENNODIUS [3 5Kb] SYMMACHO.

Lex desideriis scripta uix creditur. Impatiens rigidioris precepti diligentia, non iugiter dignum facit reprehensione quod libera est. Redditur sepe amabilior  de reatu, cum per effrenationem sortitur genium plus placendi: nam delictum suum quodam ipsius presumptionis melle commendat. Ego a prefatione me tueor, quia ad epistolas primus aspiro. Restat in potestate celsitudinis uestre, si sustinere eligetis garrulum, non tacere, et de originario Symmachiani fontis lacte me pascere. uale in Christo nostro, Romane gentis nobilitas, et me iam ut clientem et famulum pro morum et nature luce dignare.



EPISTOLA XXuI. ENNODIUS AGNELLO.

Pro uoto meo produxistis epistolam, dum res nulla fuscatas nube purgatis. Felicissima defensionis sorte adsumus innocentie, et dextro semper omine per se splendentibus usuram uocis impendimus. Facile eius  lucem qui nitet affirmas: nec deest sermo qui commodetur absolutis. Sic de caballo promisso processistis affatibus, quasi uobis aliquando obscena mentiendi fuisset affectio. uere per animam meam facilius sacros crederem labi in hanc foueam posse pontifices. uitia maturos nesciunt, nisi quos primeuos imbuerint. Infitiatio in hominibus noua non germinat: quidquid in moribus nostris est, et sequitur et precessit. Proinde ualete, ostrum Latiaris eloquii, et mihi uicissitudinem amando restituite: illud prouidentes, ut pro compensatione tarditatis dignus mihi munere uestro equus succurrat.



EPISTOLA XXuII. ENNODIUS [1 2Kb] PROBO.

Eligo iacturam pudoris, ne subeam dedecus non  amantis, sciens facilius sarciri posse frontis damna quam fidei. Indoctum esse infelicitatis est; uirtutes familie uestre odisse, res criminis. Potuimus disciplinis liberalibus defuisse non delinquentes; nulli sufficit, unde mores excussit. Ego in amplitudine uestra tot coaceruata epistolari sermone bona non uenerer? ego non illud generis lumen amplificatum  studiis et probitate suspiciam? uidetur mihi non longe ab honestate desciscere, qui colit emendatos; dum creditur quicunque sectari posse quod diligit. Proinde uale per gratiam Dei, et studium meum approbans amantem tui amplifica muniis litterarum.



EPISTOLA XXuIII. ENNODIUS ADEODATO PRESBYTERO.

uoto meo obsequitur, que ministra ad uos scriptionis existit occasio. Nam et presentie uice blanditur alloquium, et promittit sibi de paginarum promulgatione quod exhibet: quia emendatissimi homines, sicut derogari uirtutibus suis estimant, aliquos in diligentie testimonio preuios exstitisse; ita ignominiam reputant, exempla negligere. uixit inter  sanctos uiros ista communio, ut per intimi hominis prouidentiam nil noceret terrena sequestratio. Par est, domine, ut et uotum meum sequaris et formam. Ergo salutans principe loco, ut mei memor sis deprecor; ut quod mihi per negligentiam subtrahitur, diuine gratie per uos suffragio conferatur. Indico ergo non mentiens, nocte tertia [2 1Kb] a profectione mea, ingratam mihi dominam meam Cynegiam apparuisse in ipso lucis exordio, et multum ab ea me de itineris properatione culpatum, quare etiam nullis uersibus sepulcrum eius esset honoratum. Hec quidem ego non ad imaginem prophetice ueritatis accepi; nec nocturnis forte illusionibus operis mei sudore litaui. Sed quia facile suadetur amantibus, debitum opus non laborauit exigere qui monebat. Salua est domine  reuerentia. uersus quos direxi, per diem iudicii te coniuro ut in pariete supra ad pedes scribi mox facias. Gratum noueris et filio tuo futurum, uult enim merita illius multorum ore celebrari, sed in eo modo quo illos hic inuenit. Domnam meam Stephaniam et domnam Sabianam, sed et domnam Fadillam pro me saluta. Si scripti fuerint, mox rescribe.  Domno pape dignare dicere ut aliquid [1 1Kb] per secundia Hoscorum de mea causa ordinet. Quantum in festinatione ueredarii potui, scripsi: dominum et fratrem Hormisdam satis pro me saluta, cui dicite ut clauem illam mittat.



EPISTOLA XXIX. ENNODIUS BEATO.

Non ego epistolam meam intra breues terminos, Spartane memor concinnationis, includo; nec formam tuam studio coacti sermonis irrideo: abest a me loqui pauca cum modicis. Urbanorum est exiguis producta subtrahere, et sine aliqua necessitate paginas, quales poscit hominum mensura, formare. Quod in me de his que prefatus sum subtile putaueris, festinatio non semper amica artis et casus exhibuit.  Magnum mihi est, si dederunt fortuita quod mireris. Ergo causam scriptionis insinuo, quam tibi prelata salutatione commendo. Digresso mihi urbe procul domne mee Cynegie occurrit admonitio, quare sepulcrum eius non honorassem laude ducti in carmen eloquii. Quod, quamuis reuerentia uiri ipsius facerem, tractaui, quia quod radiat luce meritorum, styli ubertate celebrandum est. Nam nec Deus officium respuit imperiti, et contentus ipse quod tribuit, a rusticantibus uerborum diademata non requirit. His ergo uersibus scribendum epitaphium destinaui. De quo quid sentiatur, sic pater tuus uiuat, et Roma te, quantum ad illa que in ipsa reprehenduntur, non suum faciat, ut simpliciter et pure indices; nec auribus meis aut sensui fuco mentite gratie blandiaris. Non erubescas,  et etiam aliquibus, precipue tamen domine, et merito domine Barbare paginam meam recensere; quia tecum locatur. Opto tamen ut tantum tabella mea quantum spes tua sapiat, que in cano flore, et mea et parentum suorum, quamuis sint auara, [* 1Kb] et uota transgreditur. Dominum Cethegum et dominam Blesillam sororem eius, pro me saluta. [2 175Kb] Fidelem, Marcellum, Georgium, Solatium, Simplicianum pro me saluta: quibus dic: Si uobis cordi est disciplina domne Barbare, dominum, uel patres, aut fratres eius, frequentate; quia est casta luxuque carens: qui aliud fecerit, ad me non sperat se esse rediturum.


EPITAPHIUM CYNEGIAE.

Obtinui pretium uotorum munere Christi:
    Que mihi uita fuit crux, dedit hanc tumulis.
Dissoluens carni sobolem sine uulnere mentis,
   Quod Fausto felix coniuge premorior:
   Disiecit lacrymas medela cordis.
   Que seruat meritis torum fidelem.
   Exoptet similem matrona sortem.



EPISTOLA XXX. ENNODIUS FAUSTO.


Solida est spes adolescentium, quam magnorum cultura prosequitur: si cessat curatio, ubertas tritici transit in lolium. Parthenium, sororis mee filium, diu circa diligentiam litterarum, quantum patris ipsius reserauit allegatio, culminis uestri metus attraxerat. Sed nunc per absentiam uestram uenerande solutus lege formidinis, molitur obscena: etas illa peccatis amicior multos reperit ad errata ductores. Implorat fidem propositi mei pater, et incolumem filium loco deflet exstincti. Sic faciunt, quibus de profectu suorum fiducia nulla responderit. Nihil mihi residuum fuit, quod remedii loco precibus uictus ingererem; nisi ut eminentie uestre conscientiam  de excessibus ante dicti iuuenis festinus instruerem. uos medicam manum, uos opem prestate consuetam, ne uitiorum profectus uniuersa in eo que boni aliquid potuerunt ferre succidat. Commendate amicis que agantur; insinuate doctori, et quidquid potest subuenire, concedite: quia hec sunt que, prefatis salutationis obsequiis, consanguineo possim, professionis mee memor, sine dissimulatione prestare.



EPISTOLA XXXI. ENNODIUS PARTHENIO.

Par quidem fuerat silentio degeneri uicem taciturnitatis opponi, ut per ipsum callem uindicta per quem uenerat error exiret. Nunquid equum est ut in excessibus tuis uox, quid deliqueris, et non mutus dolor ostendat? Crede mihi, manifestate indignationi  uicina curatio est. Te per longum ferire debuit inclusa commotio, si tamen non ex toto ab humanitate discessisti. Quid deliqueram, postquam [3 1Kb] primoribus litteris ueniam fabricata humilitate poposceras? hec est correctionis fida promissio, ut postquam delenifica oratione conceptam iram extorseris, erubescas te minora peccasse? Quantum uideo, post contestatam uerecundiam, solas errorum uitas angustias, nefas estimas circa parentem et nutritorem tuum non in tantum extolli supercilium quanta debuisti pro tot beneficiis communione submitti. Aut forte putas quod me puerilis ira sollicitet, aut ulla necessitas maturum expugnare possit affectum? nunquid genitori natorum non grata sunt uerbera? aut creatores reptantium paruulorum non et mulcentur iniuriis?  Nihil amarum putant, quibus inter desideria quod uotis pro parte aduersetur efferbuit. Inuenimus inter triticeas segetes spinas et lolium; et dum frugiferam herbam carpimus, infecunda suggeruntur. Nunquid  ideo culture respuenda diligentia est, aut cessandum est a uomeribus, si non in toto satisfecerit terra cultori? Deum precor, ut a te quod detestor excludat: ego tamen nunquam, si credis, deseram monitoris officium. Audiui te, patris tui relatione, circa studia iam remissum, et quasi arcem scientie adeptus sis, ita nullatenus esse de lectionis instructione sollicitum. Nosti, fili, istius rei summam, nisi assiduitate nimia non teneri. Non profuit in hoc opere laborasse  aliquando hominem, qui a laboris intentione destitit: pernicibus alis negligentes fugit scientia; et quidquid mora et sudore partum est, sub celeritate transfertur. Te salutatum et uigilem uolo, ut profectus tui messem quotidiane catenis lectionis astringas. Ad me uel nunc, si quid te deceat cogitas, rescribe: quia si credis, nunquam similem dictionum tuarum inuenies in qualibet orbis parte fautorem.



LIBER OCTAuUS.



EPISTOLA PRIMA. ENNODIUS [1 3Kb] BeTIO.


 Optime spei plenus, cui fautum  cupio, ad curam officii epistolaris aspiro. Decet enim uestris fascibus hac prefatione delibari; et inter purpuras, possessoris luce crescentes, qualicunque non abstinere colloquio. Nunquid solius doctrine beneficiis amor agnoscitur, nec fas esse credendum est, prodire in medium desideria rusticantis? simplicius innotescunt uota nullo peritie uelata prestigio. Ergo nos hoc sumus ore, quod pectore: non amara precordiorum delenificis possumus mutare sermonibus; pudens laudator est, cui in concinnatione blandimenti dicenda mens suggerit. Deo ergo omnipotenti gratias, qui in uobis, dum uetera familie uestre bona custodit, noua multiplicat, et quod plus est apice dignitatis dignos facit esse culminibus. Redditur quidem uestre  gloria ista origini, sed, quod est clarius, merito impetrante persone. Fuerit in morem ueteribus curulium celsitudinem campi sudore mercari, et contemptu lucis honorum luce fulgere; sed aliud genus uirtutis queritur, postquam premium facta est Roma uictorum. Noster candidatus post manifestam decertationem debitum triumphum, dum nunquam uiderit bella, sortitur. Iudicio exigit laureas, et congredi non necessarium duxit armatis. Inter Ciceronis gladios  et Demosthenis enituit, et utriusque propositi acumina quasi natus in ipsa artium pace collegit. Nemo dissonantiam Attice perfectionis metuat et Romane,  nec precipua gentium bona societatem dubitet conuenire. Unus es [2 1Kb] qui utrumque complecteris, et quidquid uiritim distributum poterat satis esse, auidus maximarum rerum possessor includis. Eloquentiam ueterum, dum imitaris, exsuperas, dicendi formam doctissimis tribuis, dum requiris. Est apud me epistole uestre, que huius rei fidem faciat, ueneranda compositio. Utinam que a uobis diriguntur, tam essent crebra quam suauia! Dicatis forsitan: Par fuit propinquum laudare, in commune augmentum laborantem, quia non est proprium, quod quasi singulariter uidetur palmata conferre. uenit ad me equidem portio de curuli. Sed, si mihi creditis, plus erigor de genio et studiis sublimati. Interdum accesserunt ista de casibus, soli contigerunt illa uirtuti.  Prope inops ad scriptionem adducitur suffragii consularis, qui tantum de parentibus gloriatur. Tibi utrumque in peculio est, Latiaris scientia et uena purpurarum. O si mihi non styli epistolaris consideratio in longum equidem producta manus opponeret! quod alii relatione dictant, ego crudum, et si confusis ordinibus explicarem. Redeo ad tabellarum fidem. ualere me nuntio, et utrum ualeatis imploro: ad summam beneficii postulans ut dignatio me reciproci  sermonis attollat: hoc quoque deprecans, [1 1Kb] ut domum quam in Mediolanensi ciuitate et abundantia uestra et neglectus propemodum iam reliquit, mihi quo uultis genere concedatis. Iustum est enim ut parentes uestri habeant quod de patrimonii mole descendit. Credite mihi, Deo teste, quia si impetrare sine detrimento census uestri meruero, quasi dono obligatus, obsequiis potioribus respondebo. De qua parte, sic uobis feliciter uniuersa contingant, si securus esse debeo, plenarii mihi documenti dirigite firmitatem.



EPISTOLA II. ENNODIUS AuIENO.

Par erat magnitudinem uestram ingenii sui opulentiam, dum sancti patris sectatur instituta, depromere,  et multo acquisitam sudore doctrinam pro diligentie testimonio uentilare. Gemina uobis contingit antefata concinnatione laudatio; quando crescente susceptorum deuotione fertur in medium palma sermonis, res que nobis amorem uestrum reserat, uos extollit. Uno eodemque usu et oris pompa multiplicatur et fidei. In pace constituti illam subiectis affectionem putantur impendere, quam loquuntur. Hec, mi domine, ille occupatissimus pater et in humana locatus arce custodit. Nam contemptum manifestat, qui in otio degens uerba non tribuit. Legisse me memini, Sermonis auari nullus honor. Nunc ergo seruitiis salutationis adhibitis, indico me ualere. Superest ut suggestio mea eliciti gaudeat ubertate colloquii.



EPISTOLA III. ENNODIUS [2 1Kb] MESSALAE.


Post unam epistolam quam uictus crebris scriptionibus emisisti, in continua taciturnitate perduras: et credo necessitate, non studio, seruas [3 9Kb] philosophiam nil dicendi; non respiciens ueteres, ut loquerentur melius, in presentia nil locutos, et illam silentii curam nutricem fuisse sermonis. Tu uideris mihi [4 16Kb] disciplinas Atticas in muta fideliter parte sectari, nolens silentio acquisita uulgare: ostende post oris ferias que tibi per aurium callem diuitie commearunt. Destinasti mihi dictiones tuas; in quibus et si non fuit optanda sublimitas, non tamen deprehensa est que sorderet abiectio. Egi Deo gratias,  quia iam te de uinculo in quo negligentia constringebaris, exemeras. Promisi sequentibus potiorem successum estimatione principii. Sed uos inchoationem, quantum ad me cui nichil dirigitis, cum extremitate iunxistis. Domine Messala, quotidie cuius sis filius, habere ante oculos cordis Dei nostri dispensatione contingat. Sed nolo prolixa esse, que aspera sunt.  uale, officio salutationis accepto, et correctum te suggestionibus meis frequentibus resigna maniis litterarum.



EPISTOLA Iu. ENNODIUS [5 1Kb] ARATORI.

Ad longinqua digrediens caritatis immemor exstitisti, non licuit tecum piam diligentiam muros exire. Dum urbis habitator es, fabricatas blanditias, non sine dedala arte custodis, at ubi rus petendum esse decreueris, quasi graues sarcinas amicorum memoriam derelinquis. Tu uillares delicias expetisti, et nos apud te inter menium mala remansimus. Non habuit radicem affectio, quam uelut curarum tormenta separasti. Dicas, unde tam uelox exprobratio? nec equum esse parari ante delicta tortorem. Scripturum  te, mox fuisses ad optata peruectus, sine cunctatione promisisti: quantum pater tuus semper culparum tuarum uulgator exposuit, iam a te pueri paginis uacui commearunt. Timeo ne ista taciturnitas diuturnitate conualescat; et in usum silentii turpis crescat incuria. Domine mi, saluto ego, et promissi te memorem debere esse conuenio, quatenus inter cana nemora redimitus hederis efferaris.



EPISTOLA u. ENNODIUS FAUSTO.

Directos a sancto episcopo artifices prosequi commendatione non opus est. Res enim plus suo placitura genio, de deuotione laudatoris abiurat iniuriam. Familia est quam, cum uideritis, non possitis ambigere  ab Ecclesia destinatam, et de eius thesauris et gremio sub hoc studio processisse, ut tractata liberaliter pariat uobis in illa melioris seculi commutatione mercedem. In quibus mancipiis, iuxta annuntiationem beatissimi Laurentii martyris, opes esse maximas quis negabit? Sunt enim femine, que quamuis exterioris hominis lumina perdidissent, mentium splendore radiabunt: quidquid enim corporibus de prosperitate subducitur, ad frugem crescit animarum. Nolite male accipere, quod nec uidere poterunt, nec uideri: procul a maturitate uestra illiciens decore formositas. Qui uitam suam, sicut uos in hoc innocentie calle disposuit, si tales pascat, in celis est: crede mihi, quamuis uobis gaudia pariat fusa ad Deum ubertas illa lacrymarum, contenti eritis possidere  sub continuatione plangentes. Inter ista bona que prefatus sum, licet magno uobis labore et pretio constitissent, adiicio que sequuntur. Una inter ipsas, et ingenua, et sine filiis, et puto, quod fit sanctis uicinum desideriis, nec habebit. Est enim in Christianis hominibus fecunda sterilitas, et maximum solatium seculi adiutoria non habere. Sed ne forte animus  uester in occupationes publicas debeat de [1 1Kb] anagnostici prolixitate fastidium; quamuis bona in principiis locata uos animent, et quemlibet rancorem detergeat in exordio, iuxta oratoriam disciplinam, locata dulcedo; tamen ne desideria uestra fabricata dissimulatione suspendam, nulla ex illis documenta promerui. Quia commemorationem mularum facerem, episcopo durum uidetur: et quamuis famuli uestri fratris Gaiani institisset efficacia, et supra modum nos pressisset importunitas, nichil communi actione profecimus. Hoc tantum uolunt inseri, multis sanctum patrem uestrum beneficiis uestris et gratia inuitatum, muneris uobis uicissitudinem prospexisse: quod genus documenti si placet, sine cunctatione rescribite, aut que eius forma esse debeat, intimate. Nunc ego  ille periclitate utilitatis et in obsequiis uestris annis pluribus iam probatus, quantum egerim, quod uix alter per infinita charte damna narrasset, pernicibus sum uerborum saltibus elocutus.



EPISTOLA uI. ENNODIUS AuIENO.

Credo ad iustitiam pertinere, ut quod a uobis exspecto, primus exhibeam. Decet enim ut qui bona opera prestolatur, inuitet exemplo. Expugnat calcaribus tarditatem, qui formam ministrat officii. His ergo salutationis munus impertiens, sanum me esse, post inequalitatem quam pro peccatis sum passus, enuntio; et statum uestre prosperitatis inquiro, sperans ut in huius rei solutione multus incumbas.



EPISTOLA uII. ENNODIUS SENARIO.


Apud sanctas conscientias non negat caritati debita sua gratie principalis occupatio, nec eliminat pii amoris aula feruorem. Testimonium dat solide affectioni, qui eam inter impedimenta obliuione non obruit. Commendate mihi scriptione culmina uestra, que uoto importunus emerui: custodia communionis, honor est dignitatum. His ergo obsequentissime salutans, epistolas breuitate constringo, sciens posse productas horreri: faciens ut pro me Domino gratias referatis, qui molestiam quam pertuli, antequam ea discere potuissetis, abstersit.



EPISTOLA uIII ENNODIUS [2 85Kb] ELPIDIO DIACONO.

Quibus modis fraternitatem tuam ad scribendum,  quaue arte sollicitem, quando homo uerborum locuples in me silentia peregrina custodis? Elegi ut te  loqui loquendo faciam, et illam Atticam eruditionem ad epistolas alia garrulitate producam. Iustum fuit ut tot diebus a promissione desisteres, et qualiter peruenisses, nulla pagine directione signares? aut forte contra me illam tuam cautelitatem estimas esse seruandam? Dedignaris colloquio, quorum gratiam multo sudore quesisti? Crede mihi, nisi ab hoc te uitio sub ea qua ambulare soles uelocitate suspenderis, necesse est ut ad alios nostra patrocinia transferamus, qui memores constituti amorem munerentur obsequiis. His ergo salutans, amico et medico indico me graui corporis inequalitate laborare: quam nisi te dictante pagina iocos exhibitura curauerit, distensam per tormenta ranulam longis hominibus cequabo.



EPISTOLA IX. ENNODIUS MESSALAE.


Si iam te fauor diuinus a proposito negligentie ad uotiua ducit studia, si quo te uena, quo te domnus Faustus uocat, attendis, optata non taceas scriptione. Sed timeo, ne dum officiosum desidero, sustineam rusticantem, et incipiat hoc desideriis meis resistere quod cupiui. Celestes diuitie illam inertiam stimulo pietatis exsuscitent, et mendicitatem oris tui superna ope locupletent. Ecce iniuriis prouocatus scribe. Salutem ergo dicens, rogo ut quid circa te agatur tabularum promulgatione cognoscam.



EPISTOLA X. ENNODIUS MAXIMO u. S.

Bene disponantur superno uota nostra iudicio. Ipse  ad nuptias tuas ueniat, qui primo parenti, dum adhuc natiua immortalitate gauderet, superne benedictionis munus indulsit. Faciat tibi Christus noster nec custodite integritatis fructum perire, nec munera nuptiarum. Sic uirginitas prosit ad sobolem, ut castitati tue fecunditas nichil decerpat: et miro dispensationis arcano, nec seculo, dum pater es, pereas, nec Dei gratie, dum pudicus. ueniat super te quod Isaac iuniori filio pie inductus optauit . Illis domum socrus auspiciis uxor intreat, quibus ad Tobie penetralia nurus accessit . Sit tibi causa perfecte dilectionis in coniuge, in te uirginitas custodita. Solam illam deputatam tibi noueris, cui te quasi non esses, ex mundi fece seruasti. Ecce quia uenire non potui, oratione non desum. Domine  mi, spero ut, honore salutationis accepto, [3 1Kb] que a me directa sunt, dignanter accipias.



EPISTOLA XI. ENNODIUS ARATORI.


Miror cur deuenustes turpi silentio ad Romanum decorem politi in te bona colloquii, et coactas multo sudore diuitias fugiens dispensationem taciturnitate consumas. Quidquid dignis collatum fuerit, dum in usu est, ornat auctorem: ingeniorum elegantiam qui concludit, extenuat; unus error est, prodire rusticantem, et dignum laudis honore delitescere. Nunquid non habuisti digna memoratu, aut ego tibi uisus sum non colendus eloquio? Fuit aliquando materia, que sic omnium linguis et litteris celebranda sit, quando ad nuptialem copulam perductus homo est, cui cum magna sit lux natalium, abundantia facultatum, disciplina et pudor utrumque transgreditur?  qui uitia carnis abiurans, pro blandimento turpi respuebat quidquid leges dedere pro remedio: et nolens uxoris corpus deputare seruitiis, putauit se addicere, si quidquam mundo impenderet liberam castitatem? Hec et si non diligis, debes tamen pro ingenii tui ostentatione laudare. Possumus credere te bonum fieri, si audiamus que honesta sunt predicantem. Nunc salutem largissimam dicens, ut rescribas admoneo: et non me de epistola mea estimes; quam, Deus testis est, dum de basilica remearem, transcussione dictaui.



EPISTOLA XII. ENNODIUS FLORO.

Qua te deuinetione teneam, qua diligentia complectar, ex animi tui potes qualitate colligere. uix enim  amari continget, nisi quos sinceriter amare constiterit. Congreditur inter se celestis uigor animarum, et studia sua multis sibi pandit affatibus: et ideo uicissitudinem mihi reddere disponis. [1 1Kb] Insiste domno ut suburbanum illud, si dignatur, dato a me pretio comparari iubeat quod dum in Liguria fuero, feliciter habebam, et post obitum meum ipse suique possideant. Mihi tamen post Deum, libertatem, substantiam uidetur ipse conferre, si hoc beneficii per ipsum fuero consecutus. Sed sic filia tua uiuat; sic de illa quales optas filios teneas; sic Deus animam tuam sanctis suis faciat cequari, et frater tuus uiuat, ut insistas suppliciter, importune, quatenus ad effectum petitionem meam perducas. Cogites Deum, cogites necessitates meas; quia nichil est quod potentia  ipsius, quod affectus circa me maius possit prestare.



EPISTOLA XIII. ENNODIUS AURELIANO PRESBYTERO.

Affectionem mentior, si [2 1Kb] uobiscum digrediens non remansi, et beatitudinem uestram mecum quamuis locatam in statione, non detuli: et quia animus in me, ut in ceteris, imperator est corporis, ipse circa  diligentiam uestram est tota intentione captiuus. Ergo salutationis honorificentiam debita humilitate persoluens, nichil ualetudini mee de itineris confractione indico decessisse. Ecce qua sollicitudinem uestram benigni studii cura remuneror: facite quod scriptum est, accepta restituentes, de prosperitatis uestre me significatione gratulari.



EPISTOLA XIu. ENNODIUS FAUSTO.

Tacerem molestias meas, nisi intellexissem quod sollicitudo uestra me subleuat. Nam dum cognoscitis, quam uariis morborum fatigor incommodis, pro peccatis meis febribus frequenter addicor, et uires que uidebantur restitute, franguntur. Ergo uos remedia consueta prestate, et usum illum sancte conuersationis impendite: ut quidquid medicina mortalium non  ualet, fusis ad Deum nostrum precibus impetretis.



EPISTOLA Xu. ENNODIUS EDASIO.

Ante experimentum amicorum fides occulta est: postquam in lucem processerit, eorum qui aliquid saporis habuerint, sibi mentes obligat. Est tamen minus libera seruitus, que caris exhibetur. Confiteor magnitudini tue: latebat me ante relationem hominis mei, quid in sublimitate tua, et saporis et gratie, sub nobili humilitate delitesceret: didici hominem, qui canam in fide beatitudinem, dum amicorum absentiam bene tractat, exsuperat. Plura quidem discedens promiseras: sed ad genium conscientie tue maiora prestitisti. Domine fili, salutationis effusissime  munus impartiens, ago atque habeo insufficientes gratias de his que mihi in prima [3 1Kb] potitie fronte collata sunt. Quod restat, deprecor ut residua illa mancipia teneri iam facias. Ecce fiduciam de bonis precedentibus descendentem: qui ante ignoto preces metuebat offerre, iam non dubitat imperare.



EPISTOLA XuI. ENNODIUS [4 1Kb] BARBARAE.

Non ego debiti immemor ab officiis temperaui; nec constituta despiciens garrulitatem meam ab obsequii exhibitione suspendi. Sed postquam ab urbe regressus sum, continuo me uarie egritudines, et quidquid ad mortem uocat, arctauit. uere domna mea, sic uobis uestrisque leta contingant, quia ad testimonium ueteris mysterii Christus noster iterum quamuis  peccatorem, nec ut illum qui amicus dici meruit, sed rursus uocauit Lazarum de sepulcro . Est facti unitas in distantia personarum: et nunc amplior magnitudo diuini operis, quia quod ille meruit, mihi cessit indebite. Hec causa me ab officii promulgatione reuocauit. Postquam tamen ad uitam reductus sum, continuo me ad seruitia uobis soluenda conuerti: rogans Deum, ut uos uestrosque superno  tueatur auxilio. Promitto mihi etiam et desideriis meis quod cum felicitate uestra et gaudio, ad comitatenses excubias, que uotis meis satisfaciat, dignitas adepta uos euocet. Noli, domna, huic te labori, huic oneri submouere. uideant bona Romane ciuitatis prouincie, et que monitis uix instituuntur, per bona que uobis Deus contulit, formentur exemplis. Rogo tamen, reuerentia salutationis exhibita, ut exspectatissimo me releuetis alloquio: sed nec alterum dictare patiamini, que ad me scribetis: sic nunquam ab impetratione oratio uestra pellatur.



EPISTOLA XuII. ENNODIUS [1 1Kb] STEPHANIAE.

Credo uos et ignorantes meis periculis subuenisse: aut quare confidam nescire quidquam, quos per Deum  contingit uniuersa prenoscere? Postquam enim ab urbe redii, reparata sunt in me diuina mysteria: et quod senuerat temporibus, nouellis resurrexit exemplis. Iterum uocatus est Lazarus de sepulcro: non quidem illius par merito qui amici Redemptoris nomen emeruit, sed in diuersitate actuum unius conuenit forma mysterii. Deductus per egritudines multiplices ad sepulcra; sed celestis uoce reuocatus, ad hec primum que uobis soluuntur officia me conuerti: credens placere Deo, si cultoribus eius per linguam quam ipse reddidit principe loco exhibeantur obsequia. Ergo reuerentia salutationis impensa, deprecor ut pro me, sicut poposci, orare attentius procuretis, ut per meritum uestrum diuina clementia dignetur confirmare quod tribuit: et frequenter me pia litterarum  uestrarum promulgatione subleuetis. Rogo ut nullum alium dictare facias, per domni Asterii animam et professionem tuam. Sic ei nitor quem optas, usque ad consummationis tempus assistat.



EPISTOLA XuIII ENNODIUS FAUSTO.

Cegit me ad studia mea portitor presentium litterarum, et quod uolebam, prope importunus exegit. Sic contulit beneficium, qui exigebat. Iste in negotio suo probatum mundo iustitie uestre poscit examen: nec ab aliquo ueritatem cause sue discerni estimat, si cessetis. Pro hoc precator accedo, ut dum adestis mandatis celestibus et ueritatem tota intentione perquiritis, afflicti hominis necessitatibus succurratis. Spero etiam, salutationis officio impenso, ut indicio  me prosperitatis uestre, non neglectis que frequenter se ingerunt occasionibus, subleuetis.



EPISTOLA XIX. ENNODIUS FAUSTO.

Quamuis omnis frequentia litterarum uideatur rara sollicitis nec sufficiat prouidentia pro pietate suspenso:  tamen pars ista cui impenditur, nisi responderit, ab humanitate seiungitur. Ergo salutationis officia prefatus, Deo tribuente indico mecum sanctorum suffragiis et uestris precibus iam melius agi, et illam desperationis et febrium intepuisse ualetudinem. Nunc, quod restat, spero ut petitionem meam quam per confamulum meum fratrem Florum destinaui, suscipere solita benignitate dignemini: quia etsi mihi ad presens res uidetur esse compendii, uobis quibus magis futura cordi sunt, utilitas ex hac parte summa respondet.



EPISTOLA XX. ENNODIUS AGNELLO.

Si ualerem corpore prosequi, uerbis abstinerem: at cum illa res ualetudini deficit, ista succurrit. Scit  secretorum discussor, me et diuisum presentia a uobis abesse non posse. Proinde sollicitudinem uestram nuntio mee prosperitatis releuo: et propter quod concessum est epistolare commercium, uestrum requiro, indicans, honore salutationis impenso, puerum me ad suscipiendum caballum direxisse. Tantum est ut talem mittatis, quem et uos dedisse clareat, et ego pro honoris summa me gaudeam suscepisse.



EPISTOLA XXI ENNODIUS BEATO.

[2 1Kb] Si possem scribendo delere paginam meam, multiplici hoc facere intentione procurarem. Sed quia non est fas hominem non errare; ego ille canus, sed pater tuus, ne unquam prioris epistole mee sis  memor, exposco. Sic te pater et patria talem, qualem per singulos dies omnibus protestor, excipiat. Alienis scriptis credidi, ut styli mei importuna festinatione morderem. Tu feceras quod sapiens; qui soli domno Probo, [a 1Kb] artem tenenti inter doctos, uersus meos relegeras: quod facere decuit. Ego importunus, qui alteri credere non debuissem, quantum uideo, frustra commotus sum. uade ergo ad domnum Probum  et osculare illi genua pro me, et dic illi de extremo uersu, Terentianus me induxit in illo exemplo,

Sic fatur lacrymans, classique immittit habenas. Aeneid., uI, 1.
 Omnia tamen que fuerunt digna correctione, preuidit. Saluto, amore quo debeo. Si euasero, uersus ipsos emendo, et sic dirigo. Nam litteras tuas quas per infantem Rufinum direxisti, Iulio mense suscepi. Unde me contigit nescire quod actum fuerat, ut taliter mouerer.



EPISTOLA XXII. ENNODIUS FLORO.


Qui iustius prosperitatis mee cognoscit indicia, nisi qui sinceriter et indesinenter optauit, nec conuenit prius alterum desideria aliena cognoscere? Ergo seruitio salutationis exhibito, indico me, celesti beneficio, postquam cessauit humana curatio, mox sanatum: reuocauit ad spem prosperitatis res illa, quia medici destiterunt. Nunc gaudia uestra, sicut de me estimo, cognoscentes, mecum laudibus prosequimini tanti beneficii largitorem: et si adhuc uos longior mora detinet, quam bene ualeatis, litteris intimate.



EPISTOLA XXIII. ENNODIUS FLORO.

Spectabilis uir Eleutherius in negotio suo, quod  a domno prefecto audiendum uicarius susceperat, ad amplitudinem uestram a me commendatitias sperauit: credens, salua iustitia, opem sibi integram posse suppetere, si meis apud uos iuuaretur alloquiis. Rogo ergo honore salutationis exhibito, ut ei, si uere contra equitatem laborat, manum medicam porrigatis: quia nefas est, ut in preiudicio bone cause prodesse sibi calliditas uideat, quod molitur.



EPISTOLA XXIu. ENNODIUS FAUSTO.

Usum suum benignitas uestra supra homines locata custodit. uere medicina est cura sanctissimi; nam uenerabilis conscientia Deo semper insinuat quod requirit. Digressis uobis, acrior me calor exussit, et ad omnem desperationem precipitante diabolo  uela patuerunt. uenit ad me medicus, et dixit se quod faceret non habere. Hinc mihi maior spes, quando homo cessauerit. Continuo me cum lacrymis ad celestis medici auxilia conuerti; et [1 1Kb] domni uictoris oleo totum corpus, quod iam sepulcro parabatur, contra febres armaui. Scit Deus meus: mox adfuit magni militis imperator, et quod per testem eius idoneum poposci, incunctanter obtinui. Mox feruor ille eterni frigoris procurator intepuit, et hora nona, sicut legitur, Domino meo mandante discessit . Scio orationis uestre tempora: scio lacrymarum copiam in illo quoque momento iuuisse laborantem. Ecce indicia uotiua non tacui: sed portitorum raritas desiderium commune suspendit. Nam me multum iuuat releuatio uestra, que a uobis minime,  qui leta respuistis, optetur.



EPISTOLA XXu. ENNODIUS FAUSTO.

Mox ubi me gratia superna respexit, et animam de iudicii celestis uicinitate trepidantem, concesso, ut melioraretur, uiuendi laxauit spatio, magnitudini uestre beneficia per litteras diuina non tacui. uere, cessantibus medicis, illius qui innocentia et lacrymis emitur, medicina non defuit. Credite, nisi mihi subuenisset destitutio curantium, nil ualerem. Nam quia egrescebam hominum studiis, cepi negligentia  iam sanari. Hec quidem prioribus intimata sunt: sed ne occasio preteriretur, adieci: sperans, obsequio salutationis oblato, ut me de prosperitatis uestre de qua pendeo, subleuetis alloquiis.



EPISTOLA XXuI. ENNODIUS AuIENO.

Necesse est ut qui desiderat scripta uestra non taceat: nec silentii exemplum tribuat, qui cupit alloquium. Iuxta orationum uestrarum suffragia, quos innocentia et deuotio Deo nostro facit acceptos, meliorem me esse iam sentio: desiderans honorificentia salutationis impensa, quam bene ualeatis agnoscere: quia post receptam salutem, unicum est solatium bono uestre prosperitatis attolli.



EPISTOLA XXuII. ENNODIUS BARBARAE.


Quamuis adhuc inter extrema sim positus, et pro peccatorum meorum mole, somni mei beneficia, dum mereor in longum conteri, non sequantur: reuerentie tamen uestre obsequiis quod debet pendens anima non omisit. Pene iam uocatur ad iudicium, et adhuc suspicit in hac luce quos coluit. Quam uera est illa sententia, quod sanctus affectus nec morte pereat! Ergo, domna mea, seruitiis uos debite salutationis prosequens, rogo ut, agnitis que circa me geruntur, pro illo quo omnibus eminetis et sanguinis nitore et conuersationis radiis, domno meo apostolo et ceteris eius fratribus supplicetis: ut per uos exorata Dei potentia, clementie sue que tarda esse non solet, beneficia non refrenet.



EPISTOLA XXuIII. ENNODIUS BEATO.


Qua mihi uicissitudinis, qua obsequiorum cura pensabitur, quod te et in frequentibus paginis alloquor et officio sermonis tui in lucem exire publicam non detestor? Non me etas tua, non ingenio meo potest reuocare par formula. Eligo benignis plus credere, quam peritis; ut bona originis anteferant studiis: quod fidelis es, diuini est muneris: in natura eruditio: per Deum ueniet res secunda. Necesse est ut totum tibi amor integritatis exhibeat, primarum partium insignia iam tenenti. Ergo honore salutationis accepto, noueris me, iuxta petitionem uestram, epistolam [2 1Kb] ad uos admonitionis, quamuis sub festinatione, dictasse: quam ad domnum patricium  Symmachum idcirco dirigere procuraui, ut quod in ea emendatione dignum est, corrigatur. Sed propter surreptionem negligentie, te quoque eius exemplaribus informaui. Qua de re tu apud te esto: et caue ne tibi ad te perlatam manifestes comprehenso superius eminentissimo uiro, ceu rem nouam postulans: quia si eius eam magisterio placuisse cognoueris, ad notitiam eorum perferre qui sapiunt non timebis.



EPISTOLA XXIX. ENNODIUS BEATO.

Non mihi tuus error illusit, nec retrouersa decepit  affectio: tu etatis, nature, propositi ordinem custodisti: ego deliqui, aliter de te quam poscebat ueritas, iudicando. Ad hoc redeunt, quos diligentia insulsa captiuat: proinde iam sine circuitione loquendum est. Quo te immemorem tui duxit insana presumptio, ut [1 1Kb] sancto presbytero diceres, in uersibus illis, quamuis in temporis momento compositis, aliquibus uideri affectum coniugalis gratie non expressum? Aut ego diffamare uolui quod scripseram? aut epitaphia hoc poscebant, aut ratio? Quis hoc imperitus, quis tecum sanitate uacuus dixit, ut carmen quod in summam gratiam domnus Faustus excepit, te et participibus tuis rodentibus lederetur? Forte [2 1Kb] de tertio Phaleucio, qui Terentianum nesciunt, habuerint, quod de una syllaba querentes occasionem loquerentur.  uere dignus fui ista que pertuli, quia scriptum est , margaritas ante immunda animalia non esse mittendas. Quamuis dictionum et imperitie mee bene sim conscius, te tamen nec scire aliquid, nec sciturum ante didiceram. uale, et ad alios te quibus debeas loqui, conuerte.



EPISTOLA XXX. ENNODIUS ADEODATO PRESBYTERO.

Acerbo egritudinis impetu et ualida febrium nimietate contritus, cum ut fidem ueteris testimonii Christus noster in me, quod in Lazaro fecerat, ostendisset, et Euangelii fidem presentibus declararet exemplis: litteras uestras accepi. Ordinauit ille qui potuit, ut diebus quibus uitam restituerat, amicorum quoque suorum eam et confirmaret et fulciret alloquiis. De  uersibus unde tibi portentum illud dixit, risum mihi stulta iudicia fecerunt. Scias illos in summo pretio apud domnum habitos, quamuis in temporis angustia et uiridarii transcursione conscriptos. Sed si eos non scripsisti, nec facias. Mihi sufficit, dum feci, uota complesse. Nunc ad eam partem me confero, que specialiter a sanctis poscenda est; ut pro egro et amante attentius ores; si mereor, crebra mihi et instructionis et consolationis prestes alloquia.



EPISTOLA XXXI. ENNODIUS BeTIO.

Consideratio magnitudinis uestre exegit epistolare commercium; sed festinatio portitoris epistolam breuitate conclusit. Non potui morari properantem: sed nec his uacuum muniis propter res necessarias emisi.  Crebras super domo quam poposci, litteras destinaui. Si possibile est cupita tribui, iam referte, quia omnia edificia eius sub negligentia consenescunt. Domine mi, salutationis obsequia dependens, rogo ut uos iuuetis sine uestro dispendio supplicantem.



EPISTOLA XXXII. ENNODIUS SYMMACHO .


Rem necessariam prouidet, qui parenti omnium orbatos et peregrinos insinuat: unica uia est apostolatus uestri solatium, que medetur externis. Absit afflictos dicere, quos ad uos contigerit peruenisse: creatoris patriam, opes alibi non requirunt, quos corone uestre cura susceperit. Presentum baiulus, ortus nobiliter, profutura ad testimonium ingenuitatis studia Romana requirit. Nunc beatitudini uestre mea supplicis uestri commendat assertio, ut salutationis seruitiis dignanter acceptis, quod usu facitis, pro mei consideratione geminetur.



EPISTOLA XXXIII. ENNODIUS [3 1Kb] HORMISDAE DIACONO.

 Et quod es, miseratione ornatur; et quod futurus es, pietate conquiritur: et diaconum his studiis extulisti, cuius rei promittit cura pontificem. Presentium baiulus, honestus moribus, natura sublimis, gemini solatii orbatus presidio, Romam pro honestis artibus, licet peregrinaturus, expetiit. uide si mereantur a religioso, bene nato, locupleti, iuuari ista que pretuli. Nunc officio salutationis exhibito, rogo ut si me, si bonam quam cemisti opinionem diligis, impensis portitor adulescat auxiliis.



EPISTOLA XXXIu. ENNODIUS [4 1Kb] PORTIANO ABBATI.

Diuinis declaratur exemplis, nisi per Dei gratiam uisitationem hominum celestium non uenire. Que enim recordatio potest esse peccantium, nisi occultis  itineribus fauor celestis operetur, et per uiam mentibus inspiratam que propter peccata surrepere poterat, eliminetur obliuio? Impetrate iam diuine misericordie fiducia est, cultorum Dei animis non deesse. Ergo gratias refero Trinitati Deo nostro, qui ut me reuerentia uestra alioquiis uisitaret, exegit. Suscipio obedientiam uestram: nec enim exiguus cultus debetur obsequentibus, cum Christi gloria maneat imperantem. Orate pro me, qui humanitatis imbecilla, dum adhuc estis homines, euitastis: quos contigit, necdum corpore sequestrato, ponderibus carnis absolui; et seruitiis salutationis acceptis, frugem circa me gratie, dum sermonis adolescit cultura, concedite.



EPISTOLA XXXu. ENNODIUS [5 1Kb] AURELIANO PRESBYTERO.

 Inamabilis quidem desideriis meis militauit occasio, et uotis aditum necessitas uix ferenda patefecit: amplexus paginam prefatione blandientem, sequenti eius elocutione confusus sum. Nam dulce principium et sereni mella colloquii, relata calamitas, quasi  ueste noctis, obnubit. uere loquentibus uobis ingesta sunt oculis, que legebam. Nam dum absentie felicitatem pagina sapientis intercepit, coactus sum [1 1Kb] illam Aetheriam nimis uidisse terrenam, et a sublimitate uocabuli in Tartarum duce culpa depositam. Taceo quid debuerit parentibus, quid pudori: ex qua domo infelix processit ad scelus: quod secuta est, relictis Dei cultoribus, lupanaris uice coniugium. Credite mihi, ultionem criminis, dum admittit crimen, exsecuta est: et turpi mersa contubernio, et flagitium et penam flagitii reperit in marito. Secum rei personam portauit: et iudicis mulier, dum elegit indignum. Producerem litteras, nisi memoriam infauste femine desiderarem obliuione sepeliri. uos, ut Gallie expulsione illorum subleuentur, eligetis: nos,  ne Italia coinquinetur. Expetant potius Libycas syrtes: et ab humanitatis consortio diuidantur: quia si inde domnum Aurelianum fugerint, hinc Ennodium, ad que loca declinabunt? [2 1Kb] Domno prefecto que iussistis, pressius intimaui: qui [3 1Kb] precepta regia mox exegit, per que credimus uiros bonos et amicos occasionem inuenisse prestandi: et uos tamen animum ab anxietate remouete: quia celestis sufficiet ad ultionem malorum uigor examinis. Domine mi, salutationis obsequia presentans, precor ut crebro me prosperitatis uestre, quia commeantium opportunitas ingeritur, releuetis alloquiis.



EPISTOLA XXXuI. ENNODIUS BeTIO.

Perdiderat eruditionis pretium lingua, dum retices:  quia dum uenustatem eloquentie taciturnitas includebat, credebatur non esse quod nuper efferbuit. Produxisti in lucem nouum iubar eloquii: et dum diem in epistola facis, splendorem recens adeptus crederis iam maturum. Gratias ago, quod me ad amicitie custodiam pagine tue flore compellis. Sed si fidei mee esses conscius, dubitationem de rebus constantibus non haberes. Timeo ne ambiguitatem  quam credis exhibeas; et dum amantis teporem metuis, in affectionem frigescas. [4 2Kb] Domine, ut supra, salutationis gratiam persoluens, spero ut crebro ad me epistolarum commercia dirigas, quia in his muniis et diligentia te admonet et perfectio ut multus incumbas.



EPISTOLA XXXuII ENNODIUS BeTIO.

Quamuis tenui effectu petitionis surgit eloquium, et conciliant et dotant facundiam res secunde, in qualibet uerborum saturitate pagine si repudientur, ab impetratione ieiunant: plus felicibus epistolis debetur laudatio quam peritis. Iure loquitur uerbis nitore sublimibus, qui summates uiros dicendi uenustate captiuat: quoduis oratorium schema sinistra  sors dissipat: ditescit enim lingua nutrita beneficiis. Dudum ad eminentiam uestram direxi qualicunque audacia producente colloquium: quod ita responsi genio subleuastis, ut crederem me perdidisse digni fauoris tempora per quietem, quando modicus sudor iudicium arcem tenentis illexerat. Promiseratis etiam domum quam poposceram, non negandam. Geminis eleuatus successibus incedebam: si et opinio perfecti astipulatione, et census locupletissimi creuisset impendio. Sed detestor moram, quam sterilia quidem peccata pepererunt. Nam et homo culminis uestri quem prestolabar aduenit: et nichil sibi mandatum esse, quod desideriis meis prodesse posset, asseruit. uide meritorum meorum fusca commercia: quorum contra me nitentia fidem frangere nequeunt, exigunt  tarditatem. Absit a conscientia mea, de uestra claritate diffidere: obscene mentis est, putare constituti memoriam non manere. Sed rogo ut dum propositi uestri lucem asseritis, eorum que mihi debentur, obscura superetis. Ergo prestationi uestre genium dono celeritatis infundite. Domine mi, cultum salutationis impertiens, preces adiicio, ut [5 1Kb] consularem sportulam cum responso prefate petitionis accipiam.



EPISTOLA XXXuIII. ENNODIUS SYMMACHO .


Non inefficaciter poscit, qui parenti omnium peregrinos insinuat: nobilibus generalis debetur assertio, maxime apud eos qui beneficia tribuunt non rogati. Beatum sublimem adolescentem, presentium baiulum, si corona uestra dignanter accipiat, preclarum iuxta morem pontificis ornat officium. Est enim qui gratiam uestram et natalibus et moribus mereatur: sufficit dignis stricta laudatio. Nunc seruitiis salutationis exhibitis, rogo, ut me amantem uestri crebri releuetis promulgatione colloquii.



EPISTOLA XXXIX. ENNODIUS HORMISDAE DIACONO.

Si dignatio circa me promissa duraret, assereretur  frequentia litterarum: uix respiciunt humiles, quos ad arcem euentus prosper euexerit: graue est, si spes secundarum rerum caritatis nexus incidat: non debet preiudicare diligentie, cui secundum uota blanditur. Si tamen aliquid circa me gratie custoditis; si uiuit amoris polliciti scintilla, Beatum commendo nobilissimum adolescentem presentium portitorem; cui iustum est ut consideratione mei, et parentem beatitudo uestra impendat, et patriam. Esto specialis tutor, omnium mox futurus. Domine frater, salutationis humilitate depensa, rogo ut sub celeritate quam bene ualeatis, scriptione signetis.



EPISTOLA XL. ENNODIUS BeTIO.

Precum iteratio bonam conscientiam obliuionis  accusat. Sed facessat stimulare currentem, et constantem uirum ad memoriam promissionis impellere. Hec de his que a me dudum culmini uestro sunt scripta, perstrinxi; ut domum de qua iam paginati indicio uoluntas uestra est patefacta, perficiam. Reliqua epistole salutationis nuntio mancipaui; ut sicut apud nos ualetudo in statione est, ita de culmine uestro celestis faciat fauor agnosci.



EPISTOLA XLI. ENNODIUS AGAPITO.

Insolabiliter amantum ferretur absentia, nisi opem darent remedia litterarum, que ieiunas desiderantum  animas pascunt esca colloquii. Bene enim per stylum dilectio amicam sibi pingit effigiem; cum qua sine laboris patientia misceat mella sermonum. Ad hoc magnitudo tua artifex ne impastam gratiam linqueres, scripsisti. Debeo uicissitudinem, quia memorem mei te esse cognoui. Honore ergo salutationis exhibito, rogo ut quod scis apud caros et affectione preditos esse pretiosum sub continuatione facere non omittas.



EPISTOLA XLII. ENNODIUS AuIENO.

Aegritudinis uestre indicium in mee contigit incrementum. Nam talis semper et usus et pene natura solliciti, ut uix credat transiisse quod metuit: et que fecit Redemptor noster celesti benignitate preterita,  quasi sint in occultis locata suspirat. uere domne Auiene, iam in me nichil de usura lucis istius, nisi uestra tantum, post amorem Dei, remansit affectio: quando melius mecum agitur, talis sum, qualem me in desperatione dimisistis. Superest ut precibus uestris et peccatorum remissio concedatur, et si ita Deo uidetur, pro [1 82Kb] uice remedii obitus celer eueniat, ne amarius sit morte quod uiuo. Domine mi, salutationem debitam tota humilitate persoluens, rogo ut per uos, quid in causa uestra de Roma nuntietur, agnoscam.



EPISTOLA XLIII. ENNODIUS MESSALAE.

Nunquid aliquando ab effectu destitit, qui Deo cum fiducia supplicauit? Si animus in fide non claudicet,  et uota et uotorum copia coniunguntur. Ecce egit apud uos silentium meum, quod tanti temporis non ualuit obtinere loquacitas. Quantum uideo, scripta uestra nisi taciturnitas non meretur: quos mutos putatis, alloquimini: ab his quibus lingua esse creditur, abstinetis. Fecisti tamen quod decuit domnum et, ut ipsi dicitis, parentem; ut me graui egritudine depressum dignum putetis alloquio. Rogo ut hoc sub continuatione faciatis. Domine mi, salutationis reuerentiam soluens posco ut pro me per omnes Dei sanctos supplicare non desinas, quatenus uite redditus, de uisione uestra gaudeam.



LIBER NONUS.



EPISTOLA PRIMA. ENNODIUS [1 10Kb] ARATORI.


uelim ita labori meo faueas, ut ieiuno ueniam  prestes ingenio, quia nefas est in deuotionibus despici amabilem discendi cupiditatem: quando quod gratiosus obtulerit, durus rerum interpres euacuat.  Laudandus est in studiis, uel qui facundum equare non putatur eloquio. Inter benignos et eruditos, quid eligatur incertum est, cum pars utraque det pretium. Ergo crede diligenti, et amaritudinem temporibus legitimi amoris amollire. Nolo rem uoti facias necessitatem: et desideria quibus humanum genus natura peperit, digeras in merorem. Non habiturus continentiam, nisi nuptias optet, in culpa est: coniugalis copule uitans remedium, electurus est aut uirtutes, aut crimina. Tu te ut metiaris, imploro, ut nec supra hominem plenum casibus iter arripias, nec intra hominem que sunt plectenda mediteris. uix delinquit, qui a natura et lege non deuiat. Ergo post Musarum castra, et inanes etate nostra cantilenas, ad curam te serende sobolis muta: uita quod uiluit,  quia inter imperitorum exercitus furor est nolle rusticari: iuuat sapientem, hoc esse quod plurimos. Facessat philosophia in nostrorum nota conuentibus: ego donasse curis cupio, quotiens infelicem inscitiam sequitur qui precedit. Ergo honorem salutati accipiens, rescribe mihi quid cum animo tuo pagina mea egerit. Nam si que mihi sit sententia flagites, ego ipsa studiorum liberalium nomina iam detestor.



EPISTOLA II. ENNODIUS FAUSTO.

Stat apud conscientiam culminis uestri quid sublimis uiri Faustini uoto debeam et generi: et ideo quamuis apud uos credat sufficere quod pro filio pater rogauit, per me tamen quia parum putat eius sollicitudo quod egerit, preces frequentat, sperans  ut noster adolescens ad maturos, Deo auspice, mores erigatur: uos detis precepta, quid sequi debeat, quid cauere, uos apud quos necessarium credideritis scriptione prosequamini. Hoc scio culmen uestrum etiam si taceam, esse facturum: sed nec debui tanti uiri precibus deesse, nec potui: qua de re permotus lacrymis superius comprehensi, et ego flens supplico per illam que uobis a Deo concessa est, conscientiam , ut efficaciter apud uos et creator pro filio et domnus Faustinus pro Ambrosio supplicet: et ordinate predictum iuuenem, et orate pro ipso, ut adolescentem Roma nec uitiis possit, nec moribus exstinguere. Scio uos plura apud homines, sed maiora apud Deum preualere. Et ideo securus  iam effectum illis polliceor quos commendo. Ergo reuerentiam salutationis exsoluens, paucis multa  contexui. Sufficit Deo placentis uiri instructam esse pietatem: et causa et persona, cum Dei solatio, uestro disponatur studio.



EPISTOLA III. ENNODIUS MERIBAUDO.

Quasi solem facibus adiuuet, et mare exiguo humore locupletet, ita superfluis laborat impendiis, qui per se placitura commendat. Sed stultum est perire occasionem beneficii, quando auxilium fortis implorat; opum largus supra copias ditatus est, si credit subsidium quod pauper obtulerit. Regale munus fit, cui insigne pretium prestat accipiens. Domnus Faustinus de prolis sue profectu supra quam poscit paterna cura, sollicitus, Ambrosium nostrum hac apud uos credidit prosecutione communiri: estimans quod  sanguis eius, quod prudentia, quod census, intra Ligurie angusta delitesceret; et quod artis fama nobilis arctaretur obstaculis: alieno presidio claritatem suam in Romanam lucem putat erumpere. Facessat ab studiis meis negare testimonium quod plus opitulatur auctori: qui enim bonos asserit, approbatur. uidete que de uobis fiducia sit, cui quidquid precipuum habet nobilis terra commisit. Nolo putet apud nos quod hac sit familia potius inueniri. Sufficit honorum cupidis sic plures uincere, ut potissimis comparentur. Honestatem iuuenis uulgatus natalium pudor ostendit: faciat diuinitatis dispensatio ut per uos principia eius hic bene locata solidentur. Ergo honorem salutationis accipite, et petitioni mee paterna, sicut preceptores uocauit antiquitas, pietate respondete.



EPISTOLA Iu. ENNODIUS [1 1Kb] PROBINO.


Si apud eminentiam uestram supplicatio mea recordatione subsisteret, crebra scriptione patuisset: nec quos apud Liguriam uestros dignatione uocabatis, sepeliret obliuio. Sed quia loco et opibus diuisi, nec diligentie lege comparantur; ideo perfectam subiectis caritatem, si digni sint allocutione, prestatis: hac in amicitiam discretione ceuntes, ut uos cogamini tantum respicere, nos amare. Erit uilium superba conditio, si plus a potentibus quam uerba prestolantur. Ad querelam descendi caritatis imperio: debuistis me post periculum quod uideratis, dignum putare colloquio, uel quia recentis mysterii  reuiuiscentem commendabat assertio: puto quod digni sint bonorum gratia de sepulcris Redemptoris  nostri potentia restituti. Ego tamen, quamuis sim prodigus frontis et garrulus, nec dum de me fiduciam gerens, propinquos insinuo. Presentium portitor, domni Faustini filius, sufficienter bona pollicetur merita de parente: hunc ut uos foueatis, imploro: quia bene nostis qua sit creator eius morum luce conspicuus: nec debet ad alios festinare, nisi ad uos, quemcunque uite auctoritas armat et generis. Ergo, domne mi, obsequio salutationis impenso, rogo ut prosperitatem uestram epistolaris cura manifestet.



EPISTOLA u. ENNODIUS HORMISDAE DIACONO.

Celestis dispensatio epistolaribus beneficiis iunctos caritate consociat: dum quos discernit itinerum prolixitas, in remedio sollicitudinis iungit affectio, si sit  cura sermonis. Silentium tamen uestrum nimis admiror, quod post deposite sarcinas egritudinis nulla me allocutione subleuastis. Sed quia loquendo opportune cogimus, ut loquaris, uel garruli imitatione responde. Bene enim res desiderii et poscitur, et impetratur exemplis. Ergo honorem salutationis impendens, indico me, Deo propitio, iam ualere, supplicans, ut uicaria mihi styli promulgatione benedicas.



EPISTOLA uI. ENNODIUS BEATO.

Si proferenda temporibus de eruditionis messe pectoris horreo condidisses, ieiune ab epistolis tuis commeantium dextere non uenirent. Sed quia negligentiam  et sterilitatem tuam sermonis prodit abstinentia, nos necesse est iterum ad culturam admonitionis assurgere, et terga iactis infecunda seminibus recidiuis ad ubertatem sulcis urgere. Ubi sunt monita que apud te asserebas esse uictura? ubi studium colloquendi, per quod et scientia patescat et caritas? Clamant silentia tua, te non assecutum quod boni dignum possit esse iudicio. Nam sicut rara doctos, ita continua prodit taciturnitas imperitos. Ergo erubesce, et tandem aliquando rumpe uincula, et impedimenta sermonum. Ostende quid ualeas, ostende quid promoueris, si tamen te iuxta uotum nostrum gratia superna non deserit. Nunc salutationis honorem accipe, et breui contentus epistola, agnosce patri tuo que longa correptione reserentur fuisse  mandata.



EPISTOLA uII. ENNODIUS AuIENO.

Benedico Dei nostri triplicem in maiestatibus unitatem que me inter angustias meas, perfecte sanitatis loco, de coniunctionis uestre munere subleuauit.  uenit ad me sera quidem relatio, sed uotiua: adsit Redemptor noster, et impleat quod inclinatus supplicatione concessit. Domine mi, salutationis reuerentiam soluens, rogo ut actionis uestre summam de suburbano illo cum parente uestro [1 1Kb] domno Liberio, Christo uobiscum adnitente, compleatis: quatenus si euenit commutatio, pretium dignetur accipere, ne diutius sub promissionis nutemus ambiguo, quia uos nostis nichil plus esse quod in hac supplici uestro mundi conuersatione prestetis.



EPISTOLA uIII. ENNODIUS uICTORI.

Dum inscitiam sublimitas tua preloquitur, eruditionis secreta patefecit: impugnas perfectione quod asseris. Nam dum te saluo pudore illitteratum esse  confirmas, quid nature uigor, quid studiorum lima contulerit, declarasti. Credat mihi sublimitas tua, imbuendum liberalibus disciplinis iam suis bonis ditauit. Si talis lingua prosequitur fratris Pauli filium, facunda astipulatio et commendat et edocet. Nihil longe degentibus magistris opus est, quando digna laude loquitur, qui dirigit ad docentem. Erubesco insinuatum minus inuenisse quam detulit: Deum rogans ut quod de me per affectionem presumitis, ingenii ualeam uirtute complere. uos tamen, honore salutationis accepto, quibus libet officium sermonis impendite; dummodo sollicitudini mee de prosperitate [2 1Kb] multiplex scriptionis cura respondeat



EPISTOLA IX. ENNODIUS [3 1Kb] CAMILLAE.


Intercepisti nostrum, nescio quem secuta, consilium. Nam paruulum tuum quem studiorum liberalium debuit cura suscipere, ante iudicii conuenientis tempora, religionis titulis insignisti. ueneranda quidem ecclesiastici forma seruitii, sed que ad duas partes animum non relaxet: unum et difficile iter est quo itur ad Christum, nec occupatos multipliciter aliquando uita arcta suscepit. Properantes ad se de disciplinis secularibus salutis opifex non refutat; sed ire ad illas quemquam de suo nitore non patitur. Iam si eum mundo subtraxeras, mundi in eo schemata non requiras: erubesco ecclesiastica profitentem ornamentis secularibus expolire. Annueram quod per Patricium diaconum, quantum ipse asseruit, postulasti:  quid oportuit eum aliter ad me, quam diebus ipsis inuentus est, destinari? Si iudicium meum consulis, uolo ad me pertinentes magis merito sanctos esse quam titulo. uere animum meum de quietis statione ad cogitationum pelagus expulisti. Suscepi tamen, Deo auspice, sanguinis mei [4 1Kb] uernulam. Nunc  restat ut conatibus meis fauor celestis arrideat, et negligentias hominum pie moderationis ubertate componat. Domina, ut supra, salutem debitam dicens, precor ut nunc geminam sollicitudinem pro utrisque suscipias, et Deo nostro commendare assiduis precibus non omittas.



EPISTOLA X. ENNODIUS [1 1Kb] CELSO.

Lenocinium est, non gratie sacramentum, quod tantum presentibus exhibetur: amicitie sinceritas et longe positos non relinquit. Quid possit uera fides, intelligat qui tunc adipiscitur beneficia, quando desinit supplicare; ego mihi debeo quod ad stationem precum trans Gargara positus peruenisti. Tu luce conscientie amicos et litteras uno a te tempore diuisisti,  sectans non solum longinqua, sed abdita, ita ut nusquam te sagacis boni persecutor inueniat. Semper et hic quidem latentia inter lepores cubilia diligebas; sed sepe latebram tuam, qui presso ore uestigia rimatus est inuenit. Nunc altiori consilio, credo, ut maiores [2 1Kb] accenderis, te hominum cetibus submouisti. Ergo solam pueritiam debuisti Mediolanensibus tuis? et uirum te tenere debuerant, qui puerum possederunt; et quos letificasti de amplexibus, debuisti iuuare consiliis. Sed hinc alias; tu tibi prouisionum tuarum aut gaudia debebis aut lacrymas. Ego interim salutationem prefatus, memor debiti, donationem de puero destinaui; hoc apud me reputans, ut nec importunus in tempore diffidentie sue uinceret, et cessans inter desperationis mala gauderet.



EPISTOLA XI. ENNODIUS FAUSTO.


Suscepi litteras multiplici gaudiorum dote locupletes, et gratiam circa uos Dei quam noueram nuntiantes. Protinus testibus Christi nostri, cum lacrymis quas suggerebat hilaritas, indicata patefeci: et quod per ipsos impetratum fuerat, gratias referens, quasi nouus relator asserui. uere, domne Fauste, simpliciter in hac causa uulgatum est, quid haberet meriti, quid uirium in precibus illa sancta anima que precessit. Nam etsi sit spes nostra adhuc ceca mundi luce uestita; sed quod conueniens esse nouerat sine nostre actionis labore promeruit; cum a nobis diuideret res in manibus collocatas, obtulit longa statione  distantes, felicius tribuens necessaria quam cupita. Ergo mundus iste ueri aliquid habet; aut si non habet, non de eius ditione mox rapitur. Mentiti sunt homines qui se iurabant accipere beneficia, si dedissunt: etiam superna dispensatione coniuncti sunt, a quibus nec accepimus blandimenta, nec dedimus: certa de desperatione confidentia, et nebulosum  de publicata promissione constitutum. uere dicerem, si doleret ista discissio quod tales homines nec illa quam dicitis nutricem mendacium esse, Liguria potuisset mittere. Quid arguam prius in illis? fallacie, aut fatuitatis obscena? perdiderunt duos, qui inter se sanctorum impetratione sociantur, per quos potuisset diu iacentis et in umbram coacte familie scintilla reparari. Memores estis, domnum Auienum uobis in ecclesia dixisse, Deum se de illa puella specialiter non rogare. uide progeniem sanctis creatoribus ad usuram uite procedentem. Intelligebat plus se parentum fletibus quam actione promoturum. Gratias tibi, omnipotens Deus, gratias, rector fidelium, qui ancille tue uota respiciens, prophetie in ea pollicitationes implesti, dicentis: Anima eius  in bonis demorabitur, et semen eius hereditabit terram . Perfice, pie arbiter, quod remansit, et [3 1Kb] in alterius serui tui copula serenus aspira. Mihi si hec uidenda morbus qui iam uitalem preoccupauit substantiam, non relinquit, uideat de illis bona pater, et aui proauique ante transitum suum nomen accipiat. Me tamen, quamuis peccatorem, adhuc gratia superna non deserit, qui admonitionem cautione preuenio. Nam desideria mea ne [4 1Kb] legati prouincialis nomen acciperem, licet cum dolore, suspendi. Timui ne aut rerum dominus, uobis disponentibus, hec a se exigi crederet, que cogit necessitas postulari; et ego redderer officiis onerosus et actionibus infecundus, quamuis nec exsequi nec iniunctis par esse sufficerem. Rogo ut supplicetis Deo, ut me uel usque ad  uotorum communium tempora in mundi istius seruet incerto.



EPISTOLA XII. ENNODIUS MESSALAE.

Fero uestrarum absentiam litterarum, si sic ad incrementa gaudii mei pertinet quod tacetis. Non est molesta paginalis intermissio, si cum splendidis dictionibus iunguntur rara colloquia. Quod de gratia circa uos Dei, quod de sanctis parentibus presumatur accipio. Iam suffragiis amicorum Dei qui tibi pater et frater est, agnouisti. uere dictionem tuam sine lacrymis quas dabant gaudia, non relegi. Nolo apud te que de te sentio uerborum importunitate producere. Labora ut quod suggerente in sensibus uena inuenis, componas eloquentia. Nihil tibi a  domni Fausti et domne mee matris tue filio minus est, nisi quod [5 1Kb] ipse studiose subtraxeris. Parcat tibi tamen Deus, ut credas me immemorem esse tui, dum impedientibus morbis frequenti te scriptione non ueneror: debes nosse dignum esse uenia quidquid necessitate delinquitur. Domine mi, salutationem plenissimam dicens, benedicere me Deum in  operibus eius de domni Auieni coniunctione significo; et de te quod eius pietas pollicetur, exspecto.



EPISTOLA XIII. ENNODIUS PANFRONIO.

Peregrinari me in solo patrio uobis absentibus crederes, etiamsi ualerem. At cum egritudo mihi et quorumdam insistat infirmitas, inter utraque quid faciam? quis uno tempore, et morbos ferat, et perfidos? Scias nulla cautione, nulla innocentia, in ciuitate nostra, que Deo medio promissa sunt, custodiri: totum felicitati tribuitur, nil amori: circa humiles rara dignatio; optimus ille, qui celsior. Sed hanc ego non pro mei, cui nichil superest quod sperem, consideratione suspiro, dolet mihi illos perire quos diligo. Plenius uobis rem omnem, et quam propter  studium uestrum inuidiam contraxerim, homo uestet insinuabit. Ego honorem salutationis impertiens, rogo ut scripta mea, et domno Auieno, et domno Liberio protinus contradatis; et per ipsum qui uobis Pamfroniam nostram sanam contribuat, coniuro, ut uos me quid responsi dederint instruatis; quia si regius occupatione aliqua negatur aduentus, ego ad uos, Deo meo suffragante, sub quauis membrorum meorum fragilitate uenire festino.



EPISTOLA XIu. ENNODIUS ELPIDIO DIACONO.

Deus sanctitatem tuam misericordie sue et gratie prosequatur insignibus; qui de humilitate mea, rem amici faciens, dignaris esse sollicitus, et me meosque promittis peculiari affectione te colere. Scio quia  Deus propitius tibi sic gratiam inuicti principis contulit, ut humilitas ecclesiastica non periret. uere, domne Elpidi, si dignatur pius rex de seruo suo esse sollicitus, tu fecisti, cuius animo nullus amicorum uicem poterit repensare. Scias me tamen quotidie diuersa affligi qualitate morborum, ita ut de uita desperem. Rogo tamen, honore salutationis accepto, ut domnum Faustum et filios ipsius, memor anime tue, sinceriter diligas; et pro anima mea, quantum preuales, orare non cesses: quia non remansit in luce quod sperem. Rogo etiam ut me frequenti digneris alloquio, et si domnus noster ad Liguriam uenturus est, intimare procures.



EPISTOLA Xu. ENNODIUS STEPHANIAE.

 Bene est animo meo, quod grauatum peccati fasce meministis; et inter illas sacri pectoris curas, quantum epistole ad domnum Auienum destinate manifestant, persone mee non emergit obliuio. Deo gratias ago, qui per indebitam delinquentibus clementiam solita miseratione succurrit, dum eos sanctarum animarum intercessione sustentat. Non credo quod inter orationes deseratur, quem nobilitatis alloquio. Saluto ergo humilitate qua dignum est, et rogo ut illi assidua orationum donetis suffragia, quem commemorationis pascitis ubertate.



EPISTOLA XuI. ENNODIUS ADEODATO.


Olim ad beatitudinis tue scripta responderam, si facile fuisset Romam pergentium itinera deprehendi. Ecclesiastica humilitas a mundi potentibus quasi res peregrina transitur. Ut primum tamen domnus Dioscorus Romam perfunctus pii laboris remeauit officio, ad restitutionem debiti, reuerentiam uestram suspiciens, aspiraui. Hos filios uestros, domnum Paulum, uel sanctam progeniem ipsius redire Romam cupitis, nos manere: dispar sententia ad unum affectionis callem sine errore reuertitur. Deus tamen optimus dispensator, quod felicitati eius scit conuenire, disponat. Mihi domni Fausti, suorumque prosperitas presentie uice blanditur. Domine mi, salutationis  cultum pleno amore dissoluens, codicem quem dedistis, filio uestro domno prefecto remeante, transmitto: uos meum, aut illum quem promisistis, si placuerit, destinate. Illud tamen specialiter conferentes, ut orationum uestrarum nunquam me propugnatione nudetis, quia nullus mihi murus potior esse aduersus peccati arietem poterit, quam si illarum me tutela defenderit.



EPISTOLA XuII. ENNODIUS APODEMIAE.

Non clauda fides opinionis antique, que perhibet quod propinquitas generis non defraudetur longinquitate regionis. Manent familiarum suis iura cardinibus; nec que sunt diuisa habitaculis, dissociantur animabus: percurrit etherius uigor, ubicunque carnis  cognatione producitur; et illa celestis portio unius patrie non continetur angustiis. Sic tu, domna mea, longe a corpore degentem Ennodium perquisisti, efferendo desideratis nobile munus aspectibus. Accepi cucullam qualem debuit dirigere religionem profitenti. Sanctissima, ora, ut dignum me humilium indumentis, et si non inuenerunt dona uestra, tamen meriti sui nobilitate perficiant. Domina mi, salutem largissimam dicens, rogo, ut crebro uenerandis releuetis alloquiis. [1 1Kb] Lenam et racanas, cuius uos uolueritis coloris rubei aut fusci, mihi sub celeritate dirigite.



EPISTOLA XuIII. ENNODIUS STEPHANIAE.

Sufficeret equidem pro epistolari commercio meritum  portitoris, cui et uena sua quod loquendum est et pura circa me ministrat affectio. Sed animus meus ad duplicatum festinat obsequium; nec simplici quam reuerentia uestra exigit humilitate contentus, domno Auieno scripta coniungit, illi quem de stirpe uestra procreatum et uita prodit et oratio. Grauiter tamen fero quod rusticas uoces nimis urbana et subtili elocutione narratis. Non ita circa familiam uestram gratia celestis innotuit, ut aliquem in ea liceat maioribus suis aut lingua esse aut actione dissimilem, nisi forte quod uos supra claritatem  seniorum sancte uiduitatis in uobis fulgor irradiat. Nempe illius domni Fausti germana es, in cuius prefectura quod monachos instituat, inuenitur, quem plus est actione uenerabilem esse, quam titulo. Rogo uos, seruitio salutationis exhibito, ut nunquam scholasticorum indociles compositiones sanctis dictationibus misceatis: sufficit mihi quod admirer, quod si mereor sequi debeam, in uestris sensibus inuenire.



EPISTOLA XIX. ENNODIUS AGNELLO.

Longo animus meus pependit incerto, utrum pro diligentia notitie uestre ianuam scriptionis amabili presumptione pulsarem, et excellentissimi hominis per hunc callem pectus ingrederer, an per homines  uestros, uaga salutatione contentus, secreta quibus obsidebar irrumperem, quia uisum mihi est non esse in hominum numero computandus, quem hominum potissimus ignoraret. Et plane illi nec mores suggerunt fiduciam, nec natura, qui in arce locatis absconditur: uobis precipue, quos uterque orbis amica et socia diuersitate complectitur, quod Dei timor gratie sue comitate firmatos fecit iam honorum summa largiri, et ad quod uix precipui perducuntur ad opinionis gloriam dare subiectis. Laudandi sunt apices, sed ad eos sudore maximo uix uenitur. Quod tamen feliciter dictum sit, et inter munera uestra sunt culmina. Ergo salutans reuerenter, epistolam breuitate concludo, ne ante dignationem uestram uideatur importuna laudatio. Latius post responsum  paginale, quod moribus, quod potentie uestre conuenit, critis mundo mecum attestante lecturi.



EPISTOLA XX. ENNODIUS MASCATORI.

Et me sperare quod pium est, et uos decet annuere. Nam disparibus uiis ad unum finem remuneranda tendit intentio. uos solatia rebus impenditis, a me tenui sermonis prestolatur auxilium. Sic fit ut cui incumbit per officii considerationem prestare potiora, uix possit exigua. Reddat ingenuitatem homo palatii, quia Ecclesie nichil amplius sufficit quam precari. Scitis 1 8Kb] pro ascinis a quo ueniat retributio, si iuuentur. Succurrite his quos et patria terra captiuat, quibus et inuidia est cum originariis  et conditio dolenda cum profugis. Pluribus Christianum et sapientem non decet admoneri, ne longa deprecatio  fructum sibi uideatur ascribere laboris alieni. Saluto ergo humilitate qua dignum est, et ut prefatos cum gaudio ad me remittatis, imploro.



EPISTOLA XXI. ENNODIUS ELPIDIO.

Etsi te immemorem mei Pontica facit inhumanitas, me tamen imitari non decet quod accuso. Sic de ciuitate Mediolanensi quasi Icarus auolasti, et nec mandati me salutatione dignatus es. Sic faciunt quos potentium lateribus iungit inopinata sodalitas. Musca moritura iustum est, ut si per naturam non potes, ad effectum meo inuiteris exemplo: possunt tibi alii pro abundantia facultatum utiliores existere, esse tamen non ualent dulciores. Sed redeo ad considerationem patrie, cui debes bonorum obliuionem  et miseriam qua laboras. Nunc ergo, honore salutationis impenso, seruum tuum ad hoc direxi, ut filio tuo domno prefecto et tibi nuntiaret in Christi nomine, me de suburbano illo documenta legitima suscepisse, ut uos cum filio uestro domno Triggua, quod necessarium uideris, agere non omittas [sic].



EPISTOLA XXII. ENNODIUS FAUSTO.

Spero in Trinitate Deo nostro, per suffragia ueneranda sanctorum, quod seruos in quocunque loco positos, quemadmodum munitur oculi pupilla, custodiat, et ad bonam ualetudinem reducat quidquid inimica fregit inequalitas. Ego tamen, et si corpore nequeo, sequor officiis. Nam imperio sollicitudinis uerba congessi, deprecans ut quam sani sitis edocear.  Ecce uix fero breuem, absentia longa fatigandus: sed potentes sunt et amici domni, quibus uos anima sancta commisit. Ego memores, ut depositum seruent, sine cessatione conuenio: aderunt partibus suis, et quod ab eis susceptum est, sine imminutione seruabunt. His addo, prestante omnipotentis Dei misericordia, seruos uestros de uenetiis iam regressos [2 1Kb] exhibuisse documenta confirmata de legibus, hic introductionem solemnem illico fuisse confectam. Nunc utrum amico a uobis dici aliquid debeat, illa qua soletis maturitate consulite.



EPISTOLA XXIII. ENNODIUS [3 2Kb] LIBERIO.

Datum est mihi, celestis infusione mysterii, libera habere iudicia, etiam cum sim beneficiis obligatus.  Est enim superni muneris ut ingenuam sententiam ferat obnoxius, nec delectetur immanitate  gratie uigor examinis. Diuinum est, quando sine corruptione de te loquitur cui mula contuleris, nec iniquum ponit aliquid in lance ueritatis donorum tuorum opibus subiugatus. Nam ubi de potissimis sermo est, et in aures mundi itura formantur, publicum testimonium priuata actio cur obumbret? Debeo quidem celsitudini uestre plus quam uniuersitas; sed nolo maius aliquid quam uniuersitatis possunt ora depromere: et epistolaris angustie lege contentus, satis modicum de illa meritorum messe prelibo. Felicissime hominum, hoc totis hostilitas uirium suarum laborat impendiis, ut per totum orbem tu solus dissipata componas. Aestimationi remanet qualis sit ille cui militas, quando lapsa, exusta, perdita, cum te aspexerint, conualescunt. [1 1Kb] uix  pascebatur Italia publici sudore dispendii, quando tu ea sine interuallo temporis, et ad spem reparationis, et ad prebitionem tributariam commutasti. Leti cepimus te moderante inferre erariis publicis quod cum maximo dolore solebamus accipere. Fuit semper ubertas nostra dispensatio tua. Iuuerunt uenerabile superna consilium. Nam uires uectigalium tu uel nutristi pro bono publico, uel dedisti. Culminibus omnibus sublimior, tu primus fecisti regales copias sine malo priuate concussionis affluere. Tibi post Deum debetur, quod apud potentissimum dominum et ubique uictorem, securi diuitias confitemur: tuta enim est subiectorum opulentia, quando non indiget. [2 1Kb] Quid quod illas innumeras [3 11Kb] Gothorum cateruas, uix scientibus Romanis, larga prediorum  collatione ditasti? nichil enim amplius uictores cupiunt, et nulla senserunt damna superati. Taceo, consideratione paginalis eloquii, communionis et blandimentorum tuorum mella preceptis celestibus instituta, non minus rebus nobilitata quam uerbis: orationem meam ad ea que eminentie tue debentur, uota transduco, quia mecum [4 1Kb] Gallie in hac astipulatione conueniunt, ut, Christo Deo uiuo disponente, ordinatis illis quibus ciuilitatem post multos annorum [5 1Kb] curriculos intulisti, quos ante te non contigit saporem de Romana libertate gustare, ad Italiam tuam, et poscentibus nobis, et illis tenentibus, reducaris. Sic utriusque orbis per sanctas actiones indigena, uenerabilem domum et summates filios cum uniuersis Italiam possidens uidentibus, felicis presentie  tue dote sublimes. Ego autem, seruitiis salutationis  exhibitis, ualere me nuntio, et de uobis quod uoto meo satisfacere possit, exspecto.



EPISTOLA XXIu. ENNODIUS AuIENO.

Bene erat animo meo, si uel ad scriptionem frequens portitorum suggereretur occasio, quia in remedio desiderii senior prouidentia munus litterarum comparauit, in quo ad uicem presentie formato estuantibus blanditur alloquio: et licet de ipsis remediis meus egrescat absentium, et de medicina sollicitudinis cura [6 1Kb] geminentur, attamen non sunt deserenda que sola sunt. Ergo infante ualentino Romam petente, quantum sub celeritate potui, de his que erant loquenda subripui, breuiter significans ualetudinem corporis mei fuisse turbatam. Satis  est tamen, si nuntio prosperitatis uestre, dum fit hilaris anima, conualescam. Domine mi, salutationis muniis, sicut reuerentia uestra postulat, exsolutis, rogo ut iam me de uotorum effectu et de bonis uestris epistolaris subleuetis promulgatione colloquii.



EPISTOLA XXu. ENNODIUS AGNELLAE.

Gratum mihi est ad magnitudinem uestram litterarum munera promulgare, quia et generi et conscientie uestre, non tam exhibetur honor iste, quam redditur. Iustum est ut religiosi homo propositi sanctam uiduam et nobilem ueneretur ingenuus. Ago Deo meo gratias, quia bonus opinionis uestre, ad nos odor emanauit. Ille usque ad consummationem uite fructus tribuat, qui bonam radicem in hac seculi  conuersatione plantauit. Bene fecisti, domna Agnella, mundi istius blandimenta respuere: et dum celsiora sequeris, etiam que potuerunt uenire a legitimis remediis, non habere: scisti non solum ueniam querere, sed coronam. Gaudeant de medicina languentes: prope est ut proximior sit integritati, cui conceditur ut feliciter dediscat illecebras. Ergo, domina mi, salutationis gratiam honorificentiamque persoluens, rogo ut pro me amico et parente tuo apostolorum liminibus non desinas supplicare, ut merear seruare quod predico, et quod in aliis extollo ipse non negligam.



EPISTOLA XXuI. ENNODIUS MESSALAE.

Scio equidem uos pro desiderio meo fuisse subtractos:  sed aliud spei de sollicitudine uestra preceperam. Nam et qualiter domnus Deo prestante  ualedixerit, et qui uobis itineris ordo fuerit, si mei memor esses, agnoueram. Sed quid facio, qui negligentiam uestram, nec suggerendo formam affectionis expugno? Ergo si te, Christo Deo nostro tribuente, spes nuptialis afflauerit, Ennodii memoriam non fugabis: quando nulla sic cessit maior diligentia, et pius amor exclusus est, tantum a pectore tuo, quantum ab oculis submouebor. Sanus esto, salua uita patris et fratris tui, Deus uobis benefaciat: agnoscant quod pascat auditum, quale uultis circa me exhibete propositum. Unum te rogo, honore salutationis exhibito, ut apud domnos apostolos pro me digneris preces offerre; ut ipsi miserias meas medicinaliter curent, nec patiantur me quidquam uelle quod non decet: castigent presumptiones mentis et corporis.  Quod si facias, credo pro innocentia et puritate tua te melius pro me, quam si essem coram positus, audiendum.



EPISTOLA XXuII. ENNODIUS [1 1Kb] AURELIANO EPISCOPO

Debeo equidem dolori meo uocem, sed reuerentie taciturnitatem. Et forte melius merorem de abstinentia sermonis uestri sequeretur muta dissimulatio: urbanum enim et subtile erat ut eisdem lineis quibus in me delinquitur potiorum delicta ferirentur, ut secum haberet culpa uindictam. Sed quo me uertam qui immemorem mei, et humilium notitiam respuentem, pertinacia amoris insequi non desisto? Nunquid non repudiati importunitas mater horroris est, cum placendi per assiduitatem desiderium materiam  exigit displicendi? Nam quidquid mente fugimus, ingestum oculis uix uidemus. O si mihi liceret adhuc equali cum beatitudine tua sorte contendere! sed dormiunt apud coronam tuam propinquitatis priuilegia, postquam pater esse meruisti. Retinet quisquam hominum perire suis iura necessitudinis incrementis, et accessione pie dignitatis, et generis et diligentie uincla dissolui? Ergo decuit euectionem meriti uestri instabili mihi esse rumore compertam, et de communibus gaudiis adhuc pendere opinione contentum? Electus sum cui bonum generale taceretur, ut rem aurei seculi solus pro conscientie mee obscuritate nescirem. Nobilis uita et genere apicem ecclesiastici honoris ascendit, et me dedignatur alloquio. uere tale factum, aut studio aut negligentia  euenerit, non probatur. Ego tamen seruitia salutationis impendo, et Italica simplicitate, unde tristitiam habuerim, sine dissimulatione manifesto.



EPISTOLA XXuIII. ENNODIUS AGAPIO.

Duriter officium gestientis animi ad memoriam tristium mens recordatione stimulanda reuocauit.  Nam semper remedium obliuio doloris est; quia quod ratione non possumus, temporum prolixitate sepelimus. Bene est, quia diuturnitate senescit afflictio, et magni doloris consolatio per silentium procuratur. Nam in huiusmodi negotiis plus agitur nil agendo. Sed quid facio, quia epistole lectio iam obducta cicatricis penetralia rescindit, et sepultam immaturi funeris recordationem amara sorte uiuificat? Ergo ego communi fratri consolationem dare poteram, cum si quid humanitatis in me esse creditur, sic dolerem? aut unquam flens placuit consolator? ergo exspectatur medicina de morbidis? Non de me, domne Agapi, bene iudicas, si et in germani tui meroribus, et in obitu spiritualis filii, ego quasi opinioni tue disputator occurro. Sana pectora iter curationis  inueniunt, nemo alterum unde ipse laborat absoluit. Sed hinc alias: potens est Deus, qui solus ad ista ualet occurrere, et communis mali subleuare pressuram. uos tamen honorifice cultu salutationis impertiens, rogo, ut crebro mihi epistolaris commercii mune a conferatis, ad que studia pigrum esse nec amantem conuenit, nec facundum.



EPISTOLA XXIX. ENNODIUS LIBERIO.

Si petarum spiritus disciplina paginalis admitteret, centena ora, et uox ferrea uix quod celsitudini uestre a me debetur uerborum ubertate reseraret. Sed quia magnis obnoxius uix ad pauca sufficio, prouidi post Dei misericordiam uestre gratie  repensorem. Nam frater uester domnus Faustus, cum debere se beneficium quod mihi tribuis is eloquitur, ab imbecillis ceruicibus grauis oneris sarcinas amolitur. Sunt inter duos precelsos ista communia: uos uobis et dare digna nostis, et reddere; me sub fasce uestri muneris constitutum sola manet de obnoxietate confessio, dum preuentum gratie uestre mole quod uoti compotem fecit, hoc imparem. Adsum tamen partibus meis, et inter orandum, quamuis peccator, Deum, ut pro me quoque uobis reddat, imploro. Ecce duo ista sufficiunt: nam et de celo pro me exspectatis quod uos exhibuisse meministis: et est equalis, qui se debere fateatur in terris. Exspecto tamen beneficii uestri celeriter supplementum, ut litteras, quales per sublimem uirum Tranquillinum  sum precatus, accipiam. His tamen aliam uobis miserendi uiam bene morum uestrorum conscius exhibebo. Camilla parens mea intra Gallias, et uiduitatis miseria et gemine iam captiuitatis succubuisse fertur incommodis. Nemo est qui tam multiplices necessitates preter celsitudinem uestram possit auertere, generis mei patronus quod in Italia positis prestitit, non neget in Gallia, ut [2 39Kb] de casellulis ipsius, ordinatione  uestra, dum ab eis fisci onera deriuantur, ad prefate alimenta sufficiant. Domine mi, salutationis seruitia dependens, rogo ut portitorem presentium, hominem meum quem ad hec exsequenda destinaui, Deo uobis inspirante, meum effectum eminentia uestra iubeat commeare. Nunquid dubitare de postulationibus suis eum conuenit, qui se nouit et illa que non poposcerat, impetrasse?



EPISTOLA XXX. 

Natura rerum est ut etiam idoneus ore uel pe tore possit de presumptione culpari, quia omnis uerborum commoditas humilitatis terminos egressa calcatur: et sicut habenda sunt que exiguntur in pretio,  ita ingesta uilescunt. Importunitas cum facundos opinionis nobilitate dispoliet, dedecore uestit indoctos. Sed hac me ratiocinatione sustento, quia est quidem audax, sed amabile preuium prestitisse sermonem: et sicut uicimum temeritatis, ita proximum diligentie ad caritatem pertinens iter aperire. Inter Ecclesiarum homines nunquid reatus est, si pari amori contenderint dispares dignitate? aut excedunt modici honoris angustiam, qui desiderant suffragio gratie summatibus comparari? Non habet superbi conscientiam, qui se tantum in affectionis muniis non metitur. Presumo dicere, subditorum error est, qui in hac re precedentem anteuenit. Ecce sic partes meas quasi uoluntarie allocutionis fuscatas nube purgaui. Sed dico quod ad defensionem spectat  uberrimam. Filius uester domnus Rhodanius cegit a me in usum styli presentis erumpere. Fateor tamen, in studio meo fuisse quod iussit: quia qui uolentem cegerit, non laborat. DEO GRATIAS principe loco, et tota epistole concinnatione referamus, quia in societatem capitis sui aliquando Romana membra coierunt. Iustum erat ut et beatus Petrus apostolus sedi sue Ecclesias et senatui liberiori per Dominum partes debitas reformaret. Dignus regnator, dignus in quo cum etate uotorum summa contigerit. Nam etsi itura ad posteros felicitas perseueret, litandum illi est laudatione precipua a quibus sumpsit exordium. Deo efficaciter supplicastis, ut illius uos uirtus erueret, cuius potest seruare clementia. Didicistis eius euentus prosperos, quem uidetis dum  mandat secutam bella uictoriam. Parum superest, ut mansuetudinem mentis illius ita profundam teneatis, quasi sit ignara procinctuum. Deo tribuente, nec pax eius turbari dubiis potest, nec fortitudo qualibet obiectatione confringi. Nihil apud illum tutius supplicante: solus euasit preliares ac es, qui rogauit: uicit armorum impetus qui obtulit deuotus ob equium. Quod uix ueteres principes presentie sue sudore pot ti sunt, hoc semper regis nostri breuis procurauit epistola. Per excursus dirigitur felix  exercitus ad triumphum. Quis credat militem eius in labore et perfectione habere quidem superantis gloriam, sed continentiam subiugati? Consummatis congressionibus de ire hereditate nil remanet: uno tempore, quos perniciosos aduersarii uiderint, blandos sentiunt tributa pendentes. Et hec quidem celesti preparantur pro hac repensione suffragio: quia fides nostra apud eum,  aliud ipse sectetur, in portu est. Mirabilis patientia, quando tenax propositi sui, claritatem non obumbrat alieni: nam et Ecclesiarum nostrarum patrimonia relabi, nisi aucta fuerint, ingemiscit. Sic factum est, ut et statum suum locupletes pauperum substantie teneant, et mediocres ad supremam opulentiam conualescant. In sacerdotibus uirtutes et innatas colit, et non repertas  inspirat. Sed cur beatitudinem uestram preiudicio diffusi sermonis anticipem? Continuo experientia uestra et spiritalis illa perfectio ieiunum me fuisse in filii uestri laudibus accusabit: et cum soleant amplificari facta colloquiis, sterilem me relatorem de uirtutum eius messe causabitur. Iam seculares apices, curules et trabeas, patricias etiam dignitates qualiter aut nature reddat aut moribus, domestici perlatoris astipulatione uulgetur. Nam et ueteres in antiqua generis luce durare facit, et nouos splendore inopinati fulgoris irradiat. Facilius respublica eius bono dispensationis in priuatam migrat opulentiam, quam famulantum census in palatina lucra commutetur. Nunc quod superest, mee seruitiis salutationis acceptis, prospicite ut Christus  Redemptor noster que in prefato clementissimo rege seruientibus sibi contulit, longa etate conseruet. Det etiam regni de eius germine successorem: ne bona tanti hominis in una etate ueterescant, et antiquata temporibus pro sola aurei seculi commemoratione nominentur.



EPISTOLA XXXI. ENNODIUS AuIENO.

Dum iucundis adhuc, Deo dispensante, fruerer de presentie uestre uicinitate conspectibus, et amabilia colloquiorum mella uenerabili mendacio retineret auditus, occasio mihi scriptionis oblata est. Fateor, diu nolui medicinam desiderii, dum altera procuratur, irrumpere. Delectabat series animo meo pia ludificatione blandita, nolebam conscius deprehendere que  pascebat in amore fallaciam. Bene enim sapit studiis nostris obsecuta seductio, et pro uero libenter admittimus dulcium imagines nuntiorum: grata somnia quoties fugantur uigiliis, ingemiscimus, et illud mortis simulacrum de placidis deceptionibus plus amatur. Ergo nunc mihi, quia illud quod prefatus sum stare non licuit, exsequendum est quod remansit. Aliquis hominum pro peccati sui onere sic laborat? affligerer nisi uos uiderem: ad cupita perductus maceror, quia que poscebamus, Deo tribuente, concessa  sunt. Nunquid alicui accessit de letitie occasione quod torqueat, aut de messe gaudiorum egressa est planta tristitie? Gratias inseparabili Trinitati, Deo uero, qui ut uota impleat, aliquotiens uota contemnit. Ipse ergo coniunctionis tue copulam respiciat: ipse unum faciat ex duobus, in primi hominis corpore, dum adhuc natiua et intemerata immortalitate gauderet, utrosque formauit. Iungatur tibi uxor, ut Abrahe Sarra, ut Isaac Rebecca, ut Iacob Rachel celesti benedictione sociata est. Habeas continentis preuiam frugem, et dulcedinem coniugati: legi Dei pareat solutio uirginalis, dum quod in se subtrahit, reddit in sobole. Nesciat externam diligentiam bene in uobis solidata communio: illa matrem tuam moribus et conuersatione restituat, tu  parentem. Non pareat mundo maiorum tuorum, dum in te renascitur, amplectenda formatio. Nequaquam peregrina uite exempla, nec non aduentitia postulantur: in oculis locata sectamini. Ecce ego, qui hymeneis tuis interesse non potui, hac te precum mearum prosecutione conuenio: uos ad uicissitudinem exhibete crebra colloquia. Salutationis amorem et reuerentiam persoluens, rogo ut si memoriam mei de illa locupleti recordatione non truditis, et orationibus me et colloquiis subleuetis.



EPISTOLA XXXII. ENNODIUS ADEODATO PRESBYTERO.

Quantum a me merito, quantum actione sis clarior, orationum tuarum reserabit effectus. Ecce domni Fausti filii tui abstractam de solatio meo partem  maximam tu tenebis. Ego quidem sanctis et legalibus desideriis precum impedimenta non attuli: sed tanta me domni Auieni perculit pro eius caritate discessio, ut lacrymis prosequerer et ad optata tendentem. Patuit humanarum rerum in hac causa de diuersitate formatio. Illum euocant, Christo duce, uotiua; me feriunt. Illi blanditur de coniunctione uicinitas, me de sequestratione compungit. Ecce de precam mearum fruge sollicitor: et adeptos nos, si quid in hac parte postulatum est, quod cum Christi pace dici liceat, ingemisco. Sed inter hec tali diligentie curatione sustentor, quia domnum Auienum superantem uota reddidimus. Habet de origine eius Roma iactantiam, Liguria de profectu: ibi domno Fausto filius nature lege concessus est, hic eruditione  patefactus. Minus fuit cum generalitate hominem nasci, quam quod inimitabile uidebatur, Fausti sobolem comprobari. Referamus ad Deum beneficia sua, et ipsi pro illo redhibeamus gratias, a quo poposcimus  que tenemus. uos salutationis mee obsequia pro sancti pectoris uestri puritate suscipite; et codicem recipientes meum, cum illo qui a uobis promissus est, destinate.



EPISTOLA XXXIII. ENNODIUS [1 2Kb] CAESARIO EPISCOPO.

Quod spe preceperam, litteris indicastis. Nam uenerandi promulgatione colloquii, quid celestis imperator domnum regem circa uos facere compulisset, agnoui: ego sum, cui postquam meritum uestrum patuit, nequaquam se felicitas actionis abscondit. Qui hominum nobilissimo in Christi seruitute pontifici terrenas dominationes nesciat esse subiectas, et minacem reis potentiam innocentie obiectione superari, quando principalis purpura aut cilicia despexit, aut  pallium; quando libertas illa potissima credidit, sibi ante Christianam humilitatem licere quod uoluit; aut quando ei licuit uelle quod lederet? Quod si inter hec cane etatis exempla recolantur, et seuitiam circa cultores Dei tyrannicam reducas in medium, scimus quia ab illis nostri dogmatis sectatores, ne unquam morerentur, occisi sunt. Tunc militibus suis uitam, eternitatem, obsequente gladio perpetuus ille dux contulit. Illi inimicorum suorum ministerio perdiderunt originariam uilitatem. Te, mi domine, in orbe iam Christiano diua lex peperit, et apostolici uberis lacte nutriuit: tu ceteros uelut solis magnitudo astris minoribus comparata transgrederis: te qui interioris hominis oculis inspexit, instructus est. Nam et cum facie ipsa foueas puritatem, delinquentes  feriato ore castigas. Boni de conuersatione tua, quocunque processeris, imitanda inueniunt: malis fugienda demonstrantur. Beatus tu, cui a Deo tributum est ut et monitis doceas et exemplis: qui ad pii iti eris directum semper existens preuius inuitasti: quis non optet, te loquente, ut sciat plura, non legere? Tu dum libris genium relatione concilias, et magistros informas: tibi debet quicunque ille sc iptorum maximus, quod eum dote elocutionis amplificas. In te lux conuenit sermonis et operis. Unde hec prerogatiua Transalpinis? unde parentibus meis inauspicata sublimitas, ut talem uirum miserint? Sed cur inter terrena queritur res celestis? Potuit ergo ante te quodlibet palatii supercilium non iacere? potuit tibi cupita subtrahere, quem mitiorem  ouibus sola faciunt errata pugnacem? Latius me et meritum uestrum uocat et diligentia: sed loquacitatem meam lex epistolaris includit. Quod superest, benigni seruitutis mee munus accipite, et me Deo  nostro orationum suffragiis intimate, frequenter de his que uobiscum aguntur uel acta sunt, informantes. Deprecor etiam ut quid apud uos promouerit Rustici supplicat, qui, quantum audio, fornicationes suas nomine uestit uxorum, et uocabulo legis putat excusari posse rem criminis, mihi manifestes ministerio litterarum.



EPISTOLA XXXIu. ENNODIUS AuIENO.

Ubi sunt, qui dicunt inter habitatione discretos diligentiam non durare, et affectionis calorem terrarum diuisione tepescere, nec longius procedere mentes posse, quam oculos? Ecce amoris mei plenitudo uiolentia sequestrationis exestuat, et colloquii medicina languidior corporis sedibus non tenetur.  Deum tamen qui, circa uos respexit uota nostra, benedico, qui uos non solum nobili, sed, quantum fama nuntiat, sancta moribus uxore donauit. Cultores Christi perfecta omnia promerentur, ipsis solis in coniunctione, opum, mentium et sanguinis claritas non negatur. Ipse precipiebam quod possit talis effici, qualem ad te audio iam uenisse. Transit estimationem meam quid de eius hominis profectu sentiam, quem audio ab optimis inchoasse. Domine mi, gratiam salutationis impertiens, spero ut petitionem tancti episcopi patris uestri dignemini incunctanter  efficere, et homini ipsius classici illum de quo securus sum, [1 1Kb] grate animum condonare.



EPISTOLA XXXu. ENNODIUS MESSALAE.

Solent inauspicata felicitate superbarum mentium colla mollescere, et rigidioris propositi nouo gaudio supercilia temperari. Nam benignitatem seminat quidquid uotis obsequitur, nec plus aliquid humiliat potissimos quam optata sublimitas. Indicium communionis et obsequii est, ad apicem peruenisse. Tu postquam ad cupita prouectus es, ignorato hactenus tumore me despicis: et quid in melle tuo respicias oblitus, de sola amicos ueteres future uxoris opulentia contemnis, nesciens sarcinam uenire unde estimas commeare rem premii: primum quod mobilem  esse non decet, qui originis sue radios non obumbrat: deinde, quia unde despicior, uindicabor. Ergo ad usum promissionis benigne reuertere, ne uidear manifesta suspicatus. Ego, quia hactenus ab scriptionis munere temperastis, in hec uerba prorupi: uos aut factum diluere, aut affirmare innocentiam conuenit nobilitate sermonis. Domine mi, salutationis plenissime officia persoluens, spero ut qui diligentem neglexisti, saltem alioquiis facias dignum arguentem.



MAGNI FELICIS ENNODII OPUSCULA MISCELLA X.





OPUSCULUM PRIMUM. [1 7Kb] PANEGYRICUS DICTUS CLEMENTISSIMO REGI [2 1Kb] THEODERICO. 

 Illum, princeps uenerabilis, in laudibus tuis proscribat professio, illum a preconiis propositi repellat consideratio, quem a defensione tua aliquod subtraxit officium. Refundat tibi generalitas rebus obligata sermonem, dum inequalis uicissitudo compensat laudibus quod adepta est de sudore. Armis tuis libertas obnoxia, quod solum potest, hilaritatem didicit annuntiare preconiis. Tuum est, inclyte, deuotioni pretium dare, quam intelligis uires subditorum non  posse transcendere: erit dispensationis sacre dilamulis estimare quid exigas, in quibus cognoscis totum tibi militare quod preualent. Propriis maiestas tua oblationem litterariam dignetur altaribus: quia ne senescat claritudo operum, aduocanda sunt linguarum exercitia: quid egeris, ne uetustas sibi uindicet, obliget catena referentum: disciplinarum enim quietem uos tribuetis, per quas uobis continget eternitas. Nihil amplius celestis dispensator arcani  ab humanis poscit ingeniis, nisi ut intelligant, quo ueniat auctore quod sapiunt. Inter Deo proximos agnouisse qui prestitit, reddidisse est beneficium: quod descendit a superis, sola hymnorum licet mercede taxari: fabricator mundi ad potiora munera modulatis inuitatur eloquiis. Dicite, si non premii loco opifici suo lingua blanditur. Iungitur, quod de sacrario mundi pectoris laudatio debet principalis effluere: nec solum lingue nitorem postulat commemoratio numinis tui, bono asserenda conscientie. In diuinis obsequiis feriato ore peragit mens serena sacrificium: actuum munitus claritate, in etherio cultu etiam mutus obsequitur. Ergo et me titulus qui obstare putabatur, inuitat; utinam mundior professio habeat concordiam cum secretis, ne dissentiat  splendor cordis a corpore.

Salue nunc, regum maxime, in cuius dominio saporem suum ingenuitatis uigor agnouit. Salue, status reipublice: nam nefas est, separatim a te simul collata narrare, et unius bona temporis uerborum diuisione discernere. Si bella regis mei numerem, tot inuenio, quot triumphos: congressui tuo nullus hostium, nisi qui laudibus adderetur, occurrit: militauit tropeis, qui restitit uoluntati: nam semper aut pietati tue peperit subiectus gloriam, aut qui presumpsit tela, uirtuti. Qui te in acie conspexit, superatus est; qui in pace, nil timuit: nec promissio uenerabilis claudicauit inter prospera; nec passus est moram uigor in preliis. Callis tuus multo uallatus obstaculo, et quotidianas uictorias uidit, et profectionis  detrimenta non attulit: sic inimicorum interclusus agminibus, ut negaret accessum: sic tuo patefactus impulsu, quasi hostium prouidentia nil noceret. Hec si felicitati tue ascribenda sunt, est plena dos principis: omni honore angustior, si labori. Prima dextris ominibus contra naturam certamina suscipiens, ne resistendi spes relinqueretur inimicis, uarias tibi loco principe celi leges, terrarum munimina, fluminum [1 1Kb] superbia subdidisti. Mentior, si unquam dispositis tui impedimentum exhibuit ardor, aut frigus: si tumore gurgitum, si bibendi necessitate constrictus es: si Alpium iuga, [2 1Kb] connexis poli sublimitate sociata, cursibus tuis attulere tarditatem. Nescierunt resistere, quos deuictis locorum munitionibus inuenisti: quia securos faciunt interrupta,  quos protegunt; et laxatis in otio animis uiuunt, qui tutiora possederint. Aduersus te nec campestris habitatio pares protulit; nec quos amplexa sunt inuia, nisi exstiterunt supplices, a depredatione subduxit. In possessione tua positus sine formidine diuitias indicauit: nec rebellem iuuit, si pauper innotuit:  nemo indignationi tue nisi humilitate subtractus est; cum in sociorum profecisset numero, qui rogauit. Non tibi ignotus est algor Scythie: non Meren, aut anhelum estibus Cancrum, ut alterius possessor orbis, ignoras: didicisti uniuersa subigendo, que nobis uix auditu patuerunt. Hec quidem maiora sunt homine: sed qui ad mundi paratur gubernacula, necesse est ut uniuersis ueniat cardinibus institutus. Nimis uelociter tempus mature laudis arripui: et quasi non in primordiis fluuius etiam torrentis fatiscat ingenii, sic per narrationis famem fruges perfecte etatis inuasi. Laurearum ordines querit, qui et celeritate earum superatur et numero. Citius a te, inuictissime, insignia que reteximus impleta sunt, quam dicantur. Quis ferat in gestorum suorum elocutione  torporem, quem in actione non pertulit?

[3 1Kb] Educauit te in gremio ciuilitatis Grecia, presaga uenturi: quem ita ingressum uite limen erudiuit, ut dum adhuc de puero haberet hilaritatem, mox eam sequeretur securitas de tutore. Adhuc in cano flore degebas adolescentie, nec uirtutum messem lacteus ante experimentum culmus attulerat: adhuc blanda erat imago pubescentis, nec cingens faciem lanugo uestibat: quando eui purpura et flosculus superuenientis imperii promittebat sollicitis de gratie commutatione terrorem, cum in probationem roboris et clementie tue ruptis uinculis furor emicuit: et euisceratas diuturna quiete mentes occasionis pabulo subiugauit. [4 1Kb] Pulsa est extemplo principalis urbe reuerentia, et in uacuam possessionem nullo ascitus  sanguine tyrannus accessit: qui aula potitus, definiuit, postquam metu hostes suos debellauerat, nichil superesse quod gereret: cum animos tuos sine annorum suffragio impulit lux nature, ne aut causa melior te coram posito subiaceret: aut non beneficium necessitatis tempore redderes, quod pacis acceperas. In ipsis congressionis tue foribus cessit inuasor, cum profugo per te sceptra redderentur de salute dubitanti. uentilemus historias, interrogentur annales: apud quos constitit, refusum exsuli quem cruore suo rex genitus emerat, principatum? Castrensis gloria turmarum participatione dispergitur: nec ad unum referri potest quod uenerit collatione multorum. Singularis boni fructus est ambitionis refrenatio: illo maxime tempore, quo sine opinionis  damno possis acquisita retinere. Par te, inclyte domine, laus respicit donati diadematis et defensi. Si te illarum rector partium non amauit, perculsus prefuit reipublice: si dilexit, obnoxius: usus es in tuorum fide meritorum teste purpurato.

Iam tunc in ius tuum se palatia ipsa contulerant.  nemo credidit, non te posse ad quem uoluisses transferre, quod reddideras. Sed parcus in exigendis premiis, quasi sufficerent ad uicissitudinem operum tuorum, [1 1Kb] fasces accepisti: non quo tibi accederet genius de curuli, sed ut de te pretium palmata mereretur. Quis hanc ciuilitatem credat inter familiares tibi uiuere plena exsecutione uirtutis? Ille annus habuit consulem, qui rempublicam non tam sollicitudine, quam opinione tueretur: [2 1Kb] quo in segmentis posito, que ab hostibus sumpta fuerunt arma, tremuerunt. Quando talis contigit sorte lictoris, qualem dedit ab ipsa mundi infantia regum examinata claritudo? Nolo per casus errare dominatuum: in tuo stemmate probati sunt, qui reperti. Serranum scipionibus aratra pepererunt: qui dum grandia sulcis semina commendaret,  honorum ei messis oborta est. Sed minus diligo prospera, que sumunt a desperatione principium: uix paucos contigit degenerare nobiliter, cum familie tue debeas actus generis nobiliter custodire. Quid mihi, uetustas obiicias agrestia membra paludamentis decorata? Ego tibi, quod admirationem uincat, oppono principem meum, ita ornatum, ut eum non liceat improbari: ita agere, quasi inter imperatores adhuc precetur adiungi.

Sed quid faciam, cui fecunda actuum tuorum seges occurrit, ubi uniuersa eligentem superant? nescio quas aristas horreis inferam, quas relinquam. Stat ante oculos meos [3 1Kb] Bulgarum ductor [4 1Kb] Libertem dextera tua asserente prostratus: nec exstinctus, ne periret monumentis; nec intactus, ne uiueret arrogantie:  in gente indomita domesticus astipulator superfuturus roboris tui: qui si sufficiens letho uulnus excepisset, personam uiceras: quod in luce substitit, submisit originem. Hec est natio, cuius ante te fuit omne quod uoluit: in qua titulos obtinuit, qui emit aduersariorum sanguine dignitatem: apud quam campus est uulgator natalium. Nam cuius plus rubuerunt tela luctamine, ille putatus est sine ambage sublimior: quam ante dimicationem tuam non contigit  agnouisse resistentem: que prolixis temporibus solo bella consummauit excursu. Hos non montane strues, non fluminum obiectio, non negati egestas alimenti in artum necessitatis lege continuit; dum credunt satis esse ad delicias equini pecoris lac potare. Quis ferat aduersarium, qui pernicis iumenti beneficio currit et pascitur? Quid quod et illis animalibus indicunt studiose famis patientiam, per que esuriem uitare didicerunt? quemadmodum fit, ut ieiune cornipedis sessor uisceribus cibos extrahat, quos illa ne conderet, diligentia instruente prospexit? His ante mundus peruius esse credebatur: nunc illam sibi tantum orbis partem interclusam estimant, quam tueris. Cursim multa transcendo; ne pigrioris [5 1Kb] stelle uitio serus aduenias: ne Romane fax curie diu in  umbram coacta tardius elucescat. Inter uite tirocinia et triumphorum maturitatem, pectori sacro affectum nostri celestis fauor infudit. Iam diuturne quietis dispendio, per gubernantum uilitatem potens terra consenuerat: iam attulerat publicis opibus pax intemerata defectum: cum apud nos quotidiane depredationis auctus successibus [6 1Kb] intestinus egeret populator: qui suorum prodigus, incrementa erarii non tam poscebat surgere uectigalibus, quam rapinis: [7 1Kb] seuientem ambitu pauper dominum odia effusione contraxerat: sed nec defrudatis uiribus, quod minuebat opulentie, iungebatur affectu. Tunc enim aule angustia in artum res priuatas agitabat: nec micare usquam scintillas famulantum exstinctus tyranni fomes indulserat. Metuebat parentes exercitus,  quem meminisse originis sue admonebat honor alienus: nam ire ad nutum suum legiones, et remeare pauore algidus imperabat. Suspecta enim est obedientia, que famulatur indignis: et quotiens prelatos conuenit conscientia stirpis ultime, et illud metuunt, quod timentur. [8 1Kb] Nata est felicis inter uos causa discordie, dum perduelles animos in propinquorum tuorum necem Romana prosperitas inuitauit. Generata est ab inualidis causa certandi, et ne uel a negotio  perituris ueniret fiducia, pars fugacium prelia concitauit. Tunc a te commonitis longe lateque uiribus, innumeros diffusa per populos gens una contrahitur migrante tecum ad Ausoniam mundo, nullus preter parentem iter arripuit. Sumpta sunt plaustra uice tectorum, et in domos instabiles confluxerunt omnia seruitura necessitati. Tunc arma Cereris et soluentia frumentum bobus saxa trahebantur: onerate fetibus matres inter familias tuas oblite sexus et ponderis, parandi uictus cura [1 1Kb] laborant. Tunc in campo hiems et iugi pruinarum candore uelata cesaries, barbam stiriis implicuit crine possesso. Nam quod diligentius indumentum matrona neuerat, durante gelu, ut adhereret corpori, frangebatur. Pastum agminibus tuis aut indeuote nationes, aut educata  lustris fera suggessit.

Inter hec, que tibi cum glacie aut ardore cesserunt, unam certaminis tui lineam summotenus libet attingere. [2 6Kb] Ulca fluuius est tutela Gepidarum, que uice aggerum munit audaces, et in iugorum morem latus prouincie quibusdam muris amplectitur, nullo ariete frustrandis. Ad hunc te callis tui rigor adduxit: ubi pro legatis et gratie postulatione, obsistendi animo gens diu inuicta properauit: cum pene cohortes tuas ante inimicos famis necessitas obsideret. Dic queso, clementissime domine, quid preter te spei erat residuum in populo arene aut sideribus comparando? Instantibus Gepidis, amne, pestilentia, iter quod declinasset fugiens, contra nudatos uagina gladios transuolasti: nullius inscii mersa ceno hesere  uestigia: nullus uite prodigus periculum ignarus incurrit. uincitur humane mentis auctoritas preuisione discriminis: labascit fortium conscientia, quotiens formidanda oculis ingeruntur. Stetit ante indomitam iuuentutem certa de mortibus optio, cum nulla uideretur securitas de salute. Quid Catonem extulistis prisca monumenta, quod per Libycas Syrtes duxit exercitum, dum humanas neces ludibria faceret esse serpentum: uel cum sine uirtutis pretio educatum celi uaporibus ueneni frigus expertus est? Neminem contigit chelydros ante uidere, quam exitium: dum per flamen prodigiosum et corporis fabrica, ut assolent anime, in auras euolaret. Non cum uiri fortis laude perimitur, qui unde uenit nescit occasus. Nec illius militis cuneis tuis fortitudo comparanda est;  nec par est in duce sapientia. Illum ciuilis belli furor agitabat; te orbis domina ad status sui reparationem Roma poscebat. Sed quid differo, quod tibi euentus dexter exhibuit? Cesserunt confertissimis hostium tuorum turmis, quos ulterior ripa susceperat. Urgebantur telis, quos uorago aut irruptio non tenebat:  ieiunas pectorum crates acta ualidioribus lacertis lancea transmeabat: cum inter naufragia terrena, et cruoris undas, inuictissimus ductor apparuit, tali muniens astantes alloquio: »Qui in hostili acie uiam desiderat, me sequatur: non respiciat alterum, qui dimicandi poscit exemplum. uirtus multitudinem non requirit: ad paucos uadunt bella; bellorum fructus ad plurimos. De me estimabitur exercitus: et in his que gessero, gens triumphat. Attollite signa per que ne lateam, prouidetur: nouerint quem petant aut cuius iugulis acquiescant. Qui congressu meo occurrerint, nobilitentur exitio.« His dictis, poculum causa poposcit auspicii, et laxatis in prelium habenis, effusus est. Ut torrens sata, ut leo armenta, uastasti: nec concurrens quisquam substitit, nec euadere potuit  insequentem. Portabaris per uniuersa, iam deficientibus telis, adhuc ira crescente. Extemplo Gepidarum uersa conditio est: palantes uisi sunt mutata sorte uictores. Nam tu, uenerabilis, qui incomitatus gustum luctaminis arripueras, uallatus millibus incedebas. Cesa est multitudo aduersaria, donec paucos eriperet nox uicina: dum ad uaga horrea copiis urbium referta ueniretur: que non solum satisfacerent necessitati, sed subleuarent inter deliciarum secunda fastidium. Ita prosperis tuis militauit aduersitas: et contra famem tuorum esuries pugnauit hostilis: uicit inediam inimica congressio: nec redisses ad ualetudinem, si certamina defuissent. Hec de innumeris actibus in ordinem digesta sufficiant. Transeo Sarmatas cum statione migrantes, et plebem conflictuum  numeratam sileo de tropeis.

[3 1Kb] Tibi cum rectore meo, Odouacar, occurro qui uniuersas contra eum nationes, quasi orbis concussor, exciueras. Tot reges tecum ad bella conuenerant, quot sustinere generalitas milites uix ualeret: deprehensum est uarias esse mentes coaceruate multitudinis, nec spem uictorie uenire de numero. Adhuc tuorum dextre de precedenti tabe titubant: nec peragebat uotiuos impetus membrorum imbecillitas: sufficit tamen unum uelle pro uiribus, et indiscretum consilium de inimicis loco roboris attulit ultionem. Non te castra longo munita tempore; non fluminis profunda tenuerunt: datum est hostibus tuis uallum construere, non tueri. Repente equora fugacium discursus obnubit, per que superandam domesticam  tempestatem abeuntibus indixisti: interea acies tue aspectu consummant prelia, non labore. Illic tibi fores reserauit felicitas, manifesto detegens, quod qui primore loco cesserant, secunda eos luctamina non manerent. Sed instruxit rursus in deceptione  sui mens uaga conflictum: [1 1Kb] dum apud ueronam tuam apparatum nubeli laxis manibus pugna instruebatur impendiis. Nihil fortius aduersariis tuis ante aciem: sed cum belli cecinerunt classica, nichil infirmius: maxima in luctaminis promissione uirtus, et si sufficeret lingua pro dexteris, copia summa uerborum. Electus est locorum situs, non tam congressui utilis, quam pauori: prouidentes ne ascriberetur casui prima etiam discessio perfugarum, et tamen reipublice candida fortuna perurgebat, ne cepto desisteres. Itineris tui permensus interualla, conspexisti ignes hostium astrorum more rutilantes: ut si aliquando tibi fuisset nota formido, in abruptum te pendere didicisses. Nunquam animi tui status, aut secundarum rerum tumore elatus est, aut dubiis acquieuit. Instabat  certandi dies multis tenebras allatura. Cum primum aurora bigis in croceis ortum iubaris indicauit; cum de oceani lymphis solis flamma surrexit: iam raucum buccine concinebant, iam te sui oblitus querebat exercitus. Qui dum munimentis chalybis pectus includeres, dum ocreis armarere, dum lateri tuo uindex libertatis gladius aptaretur, sanctam matrem et uenerabilem sororem, que ad te diligentie causa conuenerant; dum inter spem et metum feminea sollicitudo penderet, dum de euentu attonite uultus tui sidere pascerentur, talibus alloquiis confirmasti: »Scis, genitrix, partus tui honore uniuersis nota nationibus, quod natalis mei tempore uirum fecunda genuisti: dies est, quo filii tui sexum campus annuntiet: telis agendum est, ut auorum per me decora  non pereant: sine causa parentum titulis nitimur, nisi propriis adiuuemur. Stat ante oculos meos genitor, de quo nunquam fecit in certamine fortuna ludibrium: qui dextros sibi ipse peperit ualetudine exigente successus: hoc oportet duce contendi, qui omnia incerta non timuit, sed ipse sibi secunda consciuit. uos tamen elaboratas uestes, et liciorum tormenta deuehite: cultiorem me acies suscipiat, quam festa consuerunt: qui me de impetu non cognouerit, estimet de nitore. Inuitet cupidorum oculos honor indumenti: pretiosior species feriendos exhibeat: habeat laboris solatium, cui iugulum meum fortuna prestiterit: inhient iacenti splendori, quos non contigerit uidere pugnantem.« His dictis, excepit te tergo sonipes, lituorum desideriis inquietus. Sed dum indulsisti  affatibus, inimica legiones tue premebantur instantia. Dedisti inertibus fiduciam, dum moraris: et hoc credo prouisione celicolum, ne deberetur multitudini, quod uicisti. Protinus aduentum tuum indicauit hostibus populus occisorum: exsecutorem prodidit cedis enormitas. Sed nec illis remedia defuere consueta. Continuo alas quas tribuit formido, sumpserunt: cursu prepeti interitum mortis eligentes. Qui me ueritati nescit obsecutum, Athesis undas uideat tua uice opulentas exstitisse cadaueribus: et  dum tumefaceres gurgites de cruore, in parte alia sistebatur impetus fluentorum. Itaque ne ensibus non sufficeres, pro te et lympha militauit. Salue fluuiorum splendidissime, qui ex maiore parte sordes Italie deluisti, mundi fecem suscipiens sine dispendio puritatis. Ecce ille tectus armatis campus enituit humanorum ossium candore nobilissimus: habemus, quotiens uetusti doloris urgemur memoria, quod tueri. Scenam pulcherrimam seruet terra. Sublimes tandiu maneat quod passi sunt, quandiu deleat obliuio quod fecerunt. O utinam uoracibus abripere aliquid bestiis non liceret! Perit desiderabili spectaculo, quod acquisiuerint furta belluarum.

Illic uellem ut etatis immemor, Roma, commeares. Si uenires lapsantibus tremebunda uestigiis, euum  gaudia commutarent. Quid semper delubris immersa concluderis? Hic actum est, ut plures habeas consules, quam ante uideris candidatos. Agnosce clementiam domini tui: saporem te uoluit haurire triumphorum, quam dubia elegit nescire certaminum.

Ecce iterum ad deditionem sibi cognitam hostium letho debita pars cucurrit: et cum excessissent occumbentes numerum, ad seruitium tamen armis instructa radiantibus agmina conuenerunt. Flexus est animus tuus pronus semper ad ueniam. Credidisti quod fidem assuescerent magisteria necessitatis, quam nunquam exhibuerant studio conciliante principibus. Seruauit te, regum precipue, quod abiecisti sacramenti confidentia cautionem. Pependimus anxii ne mererentur, quos de hostibus tuis receperas, non  perire. Gratias tibi, mundi arbiter Deus, qui conscientias ueterno errore possessas ad ultores gladios impulisti. Puderet me recensere leuitatem originariam, nisi eam uiderem tuis laudibus obsequentem. Quid dissimulo gesta persequi? Libuit eos rursus tendenti inermem dexteram [2 1Kb] Odouacri regna polliceri. Innotuit illico rebus in luce deprehensis hostilium error animorum. Aduocasti prouidentiam actuum tuorum comitem: et ne impunita esset libido discurrentium, ultionis uexilla concutiens, fecisti consiliorum participem in secretis populum iam probatum. Neminem aduersarium agnouisse contigit, quod tecum pars mundi potior disponebat. Mandata est per regiones disiunctissimas nex uotiua. Quis hec preter supernam uoluntatem prestitit, et unius ictu temporis  effunderetur Romani nominis clades longa temporum improbitate collecta? Hic quo me uertam nescio. Gradum referam, qui suscepi officium laudatoris; an arreptum preconiorum tuorum iter ingrediar? Consumpta res est prospero fatalique bello: succisa est Odouacris presumptio, postquam eum contigit de fallacia non iuuari. Quid Herulorum agmina fusa commemorem? Qui ideo aduersus te deducti sunt, ut hic agnoscerent, etiam in propriis sedibus quem timerent: egit causas longe quietis tue furor alienus.  Taceo ubi [1 1Kb] tibi iniuncta est pax diuturna, Burgundio: quando sic federibus obsecutus es, ut deputetur, quod uiuis feriatus, constantie, non pauori. Illud quoque quis patiatur notitie perire, quod bono felicitatis tue concurrentia inter se uidimus tela perfidorum, et inimicas acies te occupatum in aliis pia congressione cecidisse? Quotiens tibi uicit qui contra te sumpserat uota pugnandi? [2 1Kb] Dicat Fridericus, qui postquam fidem lesit, hostes tuos interitu comitatus est; contra illos arma concutiens, quibus fuerat errore sociatus; quando nata est inter sceleratos de hoc quod intelligebant se unum uelle discordia. Adsit Diuinitas, et beneficia sua in euum producat: qua disponente uotiua inter reos euenere litigia. Nam Fridericus, postquam tibi de aduersariis tuis peregit  triumphum, de se prebuit.

Trahit me ad aliam partem uenerabilium pars magna meritorum. uideo inspiratum decorem urbium cineribus euenisse, et sub ciuilitatis plenitudine [3 1Kb] palatina ubique tecta rutilare. uideo ante perfecta edificia, quam me contigisset, disposita. Illa ipsa mater ciuitatum Roma iuuenescit, marcida senectutis membra resecando. Date ueniam, Lupercalis genii sacra rudimenta: plus est occasum repellere, quam dedisse principia. Huc accedit, quod coronam curie innumero flore uelasti. Nullum de honoribus tetigit desperatio, quem iuuerunt deprecantem bona conscientie: nescit de effectu petitionis dubitare, qui splendidis inops meritis non rogauit. Aut boni sumus proposito nostro, aut tuo informamur exemplo. Creuerunt  reipublice opes cum priuatorum profectibus: nusquam in aula tua ambitus et opum ubique diffusio est: nemo indonatus abscedit, et nullus incommoda proscriptionis ingemiscit. Legationibus tuis inest uigor immortalis; mandatorum ordinem digeris, priusquam legatos aspicias: nec replicationibus tuis reperiuntur contraria; nec obiectionibus facilis occurrit resolutio. Excubat pro armis opinio principalis: otia nostra magni regis sollicitudo custodit: nec tamen  desistis castella propagare, curas tuas in longum producens: nec uiri fortis in te deest securitas, nec cautela metuentis. O geminam in uno principe uirtutum plenitudinem! que Dominum resignat auctorem: quia non habet inter homines, a quo uideatur sumpsisse quod exhibet.

Sed ecce rursus post quietem solidam ad acies uerba reuocamus: iterum ad se tuba uocat eloquium. [4 1Kb] Sirmiensium ciuitas olim limes Italie fuit: in qua seniores domini excubabant, ne coaceruata illinc finitimarum uulnera gentium in Romanum corpus excurrerent. Hec postea per regentium neglectum in Gepidarum iura concessit: hinc quotidiana insultatio, et incomposita legationum frequentia mittebatur. Urebant animum principis dolosi blandimenta  commenti; et circa alios Gepidas quorum ductor est Gunderith, intempestiua Traserici familiaritas. Credebas in tua iniuria perire, quia diu licebat Italie possessionem te dominante retineri. Nec sufficiebat consolatio, quod eam tu non perdideras: cum immensus esset dolor, cur illam retentator non inter dominationis tue exordia reddidisset: minui estimas quod non crescit imperium. Postquam tamen liquido Traserici patuere commenta, Gothorum nobilissimos Pitzia, Herduic, et pubem nullis adhuc dedicatam preliis destinasti: ut si oblatis pactionibus acquiesceret, semel inuaso locorum potiretur arbitrio. Sed usus inconstantis felicitati tue obsecutus est: fugit sponte aliena, et sine impulsu exercitus tui deseruit quod debebat. Continuo Pitzia, qui et de te euentus  utiles sumpserat, et consiliorum momenta librabat, non acquisitam esse terram credidit, sed refusam: nec rapinis ut lucratiua populatus est; sed dispensationibus seruauit ut propria. Quibus ibi ordinationem moderantibus, [5 1Kb] per federati Mundonis attrectationem Grecia est professa discordiam, secum Bulgares suos in tutela deducendo; quibus inter Martios conflictus castelli uice usa minitatur. Tunc Mundo credens ad presidium sufficere, si cohortes tue quid  pateretur agnoscerent, pernicibus nuntiis periculi fidem commisit: qui ante defensoris inire pro partibus suis conspexit certamina, quam moliri didicisset: tamen enimus Pitzia indomitam Bulgarum iuuentutem speculatus est, ardentes adolescentium impetus potioribus uerborum armauit incendiis: »Meministis, socii, cuius ad hec loca commeastis imperio: nemo absentes credat regis nostri oculos, pro cuius fama dimicandum est; si celum lancearum imber obtexeret, qui fortius telum iaceret, non lateret. Ferro pectora immergite, ut ueniat de horrore uite spes manifesta uictorie. Credo regii testem roboris iam defunctum; nec superesse qui illis quem habeamus dominum, consueuerat indicare: aut forte gentem nostram dedignantur estimare de principe. Intelligant  ab eo fluxisse quod gerimus: nec liceat illis, quod rector noster transmisit ad originem, uni tantum debere persone.« Hec eloquia lituis commutauit: continuo ut assolet ater nimbus tectis crepitantibus procellarum mugire discursum: sic se precipitem plebs Martis immiscuit. Incerta diu conflictus lance titubauit: dum par ex utroque latere pugnandi surrexisset asperitas. Concurrebant due nationes, quibus nunquam inter gladios fuga subuenerat: mirate sunt mutuo sui similes inueniri, et in humano genere uel Gothus resistentem audere, uel Bulgares. Interea dum anceps esset fortuna certaminis, et pennate mortes sibi ethera uindicarent, superauit nostri memoria principis, dum agerent, ut singulorum apud eum merita campus assereret. uersa est in fugam  natio punita grauius, quod euasit: tellus excita tremuit concussione cornipedum: cum ingenti lamentatione properabant, postquam uiderunt non esse se dubios de salute. Celi arbiter Deus, munera collata multiplica. Illi nunquam dubii de triumphis: illi quos suspexit uniuersitas, perditis bellorum signis, et perculsi incolumitate discedunt; terque beatos esse clamitantes, quos oppetere contigisset. Quid strages militum reuoluam, et Sabiniani ducis abitionem turpissimam? cum a ratione diuidatur, retexere exterminatis patrociniis quid euenerit indefenso. Tunc ne uideretur celebrandus seculis Pitzia non tam militasse glorie quam cupiditati, liquit feris aut auibus campi laborem, cum ieiunum militem opulentis detrahere cadaueribus nichil iuberet. Sed hec quibus  linguis sufficienter explicanda sunt? qua poterunt facundie dote reserari? Diu tu uicisti in uniuersis congressibus tuis, nunc incipiens in obsequio habere uictores. Interea ad limitem suum Romana regna  remearunt: dicta more ueterum precepta Sirmiensibus: de suis per uicinitatem tuam dubitant, qui hactenus nostra tenuerunt.

Quid [1 1Kb] castigatas uandalorum uentis parentibus eloquar depredationes, quibus pro annua pensione satis est amicitia tua? Euagari ultra possibilitatem nesciunt, duce sapientia: [2 1Kb] affines esse meruerunt, quia obedire non abnuunt.

Hec de gestorum tuorum cumulis, maior uoto quam eloquentia, strictim digesta replicaui, melioribus intacta derelinquens. uidero quis me uincat facundia, nemo circa te transcendere ualebit affectu. Habes hanc, Deo inspirante, mansuetudinem, ut te plus credas posse diligentia quam timore. Excellentia bona sunt glorie tue inserta monumentis, ut cum te reges  metuant, famuli ament: nam quecunque tibi, metitis subiectorum uiribus, dari imperas, credis posse denegari. O regem omni tranquillitate compositum, qui deuotioni nostre imputat, quod impendimus seruituti!

Quid quod a te [3 1Kb] Alamannie generalitas intra Italie terminos sine detrimento Romane possessionis inclusa est? cui euenit habere regem, postquam meruit perdidisse. Facta est Latiaris custos imperii semper nostrorum populatione grassata. Cui feliciter cessit fugisse patriam suam: nam sic adepta est soli nostri opulentiam. Acquisistis que nouerit ligonibus tellus acquiescere, quamuis non contigerit damna nescire. Sub te uidimus euentus optimos de aduersitate generari; et fieri secundorum matrem, occasionem  periculi. Uluis liberata gratulatur, terram incolens que hactenus dehiscentibus domiciliis solidiori [4 1Kb] chenicem mergebat beneficio.

Par fuit etiam, ut eloquentiam laudis premiis incitares; ne adoreas tuas silentio perderemus. Nullarum artium cessat industria: solers ubicunque latet inquiritur: magistratum, etiam si longe deguerit, exiget qui meretur: nunquam absconditur, quem prodiderit innocentia: dum subtilis arbiter non placaris uoce, sed actibus. Parentum nostrorum qui occubuerunt, apud te bene acta seruantur: cuius mansuetudini tue fides innotuerit, hereditatis iure quod auctori debueris, soboli mox refundes. Habemus de maiorum obsequiis fructum; et tamen de excessibus supplicia non timemus. Finitur indignatio  moderata cum homine; cum propter retributionem querat tua pietas successorem. Restant adhuc multa que dicerem; sed inter plures actuum tuorum precones conuenit illibatum aliquid reseruari. Debent  tibi ueneranda studia, quod loquuntur. Amauerunt precessores tui inscitiam, quia nunquam laudanda gesserunt. Sordebat inter aratra facundissimus, et quod peritia dederat, uis negabat: muto merebant auctore tribunalia; nec ulla concedebatur palma dicenti. In casum negotiorum nutabat euentus, quando litteris genius non dabatur: unus ubique ingenia meror oppresserat; quia atterebant otia eloquentium facultates: pompam seniorum edax negligentia possidebat; nec accendebatur tiro emulatione sectanda. uide diuitias seculi tui: tunc uix fora habuere perfectos: nunc Ecclesia dirigit laudatorem.

Eat nunc, et cothurnatis relationibus Alexandrum iactet antiquitas, cui fame opulentiam peperit dos loquentium; ut per adiutricem facundiam uideatur  crescere rebus mendica laudatio. Regis nostri merita solatium non postulant asserentis: minora sunt eius ueris actibus, quamuis aucta sint ueterum gesta mendaciis. Simulastis, pete, grandia; sed fateri uos conuenit presentem dominum gessisse potiora. Pelleus ductor preconiorum suorum summam Cherili uoluit constare beneficio: ne fallendi uotum multitudo deprehenderet; et fieret testis impudentie, qui adsciscebatur in astipulatione uictorie. Nihil detraho senioribus, quos precipuos habuisset antiquitas, nisi Romani nominis erectio te dedisset. Illum uere religionis ignarum obtinuit erroris mater inscitia: te summi Dei cultorem ab ipso lucis lumine instructio uitalis instituit. Nunquam applicas laboribus tuis, quod euentus dexter obtulerit. Scis in te curam penes  Deum perfectionis esse substantiam: agis ut prospera merearis adipisci: sed potitus uniuersa ascribis auctori: exhibes robore, uigilantia, prosperitate principem, mansuetudine sacerdotem. Quid frustra maiores nostri diuos et pontifices uocarunt, quibus sceptra collata sunt? Singulare est, actibus implere sanctissimum, et ueneranda nomina non habere. Rex meus sit iure Alamannicus; dicatur alienus. Ut diuus uitam agat ex fructu conscientie: nec requirat pompose uocabula nuda iactantie, in cuius moribus ueritati militant blandimenta maiorum.

uellem, fateor, ad orationis terminum, uictus gestorum tuorum enormitate, descendere, et nouellas adoreas hebetatus priscorum luce transire. Quemadmodum si etherii axis in numerum redigere ornamenta  uoluissem, et Trionum fulgore comprehenso; celi decorem impotenti lingua describerem, cederet diuino splendori mortalis obscuritas; iubaris lampadi non sufficeret humilium scintilla sermonum: hec me conditio resignat imparem, que testata est obsequentem.

Nam illud quo ore celebrandum est, quod Getici instrumenta roboris, dum prouides ne interpellentur otia nostra, custodis; et pubem indomitam sub oculis tuis inter bona tranquillitatis facis bella proludere? Adhuc manent in soliditate uirium uictricia agmina, et alia iam creuerunt: durantur lacerti missilibus,  et implent actionem fortium, dum iocantur: agitur uice spectaculi, quod sequenti tempore poterit satis esse uirtuti. Dum amentis puerilibus hastilia lenta torquentur: dum arcus quotidiane capitum neces dirigunt, Urbis omne pomerium simulacro congressionis atteritur: agit figura certaminum, ne cum periculo uero nascantur. Ad hec quis credat unum pectus posse sufficere, ut per procinctus indomitos uincat in preliis, et agat consilio, ne dimicandi causa contingat? Rutilium et Manlium comperimus gladiatorium conflictum magistrante populis prouidentia contulisse, ut inter theatrales caueas plebs diuturna pace possessa, quid in acie gereretur, agnosceret. Sed tunc feriatis manibus frustra socie mortes ingerebantur aspectui. Nunquam bona sunt, que a crudelitate  ueniunt instituta: ut armarentur contra inimicos animi, prius uidere exitia suorum. Interea illa congressio  non tam peperit incrementa robori quam pauori: inter secundas res didicit imbellium animus, quid timeret. uide adinuentionum diuersitates pleno calle distantes: illis uera cruoris effusio animos a dimicatione submouit: hic adolescentium uigor de imagine mentite concertationis incanduit: quos precox etas tot mortes aduersariorum repositas docuit habere, quot spicula: [1 1Kb] non per exoticos discursus assueti pharetrarum dispendia negligenter effundere; nec in auras exitia manifesta torquere, tot exacturi animas, quot tela uibrauerint.

Sed inter preliares forte successus, quibus omnes  instruis, et concilias omina fecunda uincendi, ciuilitatis dulcedini nil reseruas. Quis credat heroas tuos peregrinam non respuere, dum sint tranquilla, formidinem? Nam indomita inter acies ingenia lex cercet: submittunt preceptis colla post laureas; et calcatis hostium cuneis, quibus arma cesserint, decreta dominantur. Solus es meritis et natura compositus, cuius magnanimi iussa sectentur. Origo te quidem dedit dominum, sed uirtus asseruit. Sceptra tibi conciliauit splendor generis: cuius si deessent insignia, eligi te in principem mens fecisset.

Sed nec forme tue decus inter postrema numerandum est, quando regii uultus purpura ostrum dignitatis irradiat. Exhibete, Seres, indumenta, pretioso murice que fucatis, et non uno aheno bibentia  nobilitatem tegmina prorogate: discoloribus gemmis sertum taxatur; et quem uehementior uipera custodit, lapis adueniat. Quecunque ornamenta mundo obsequente transmissa fuerint, decorata uenerandi genio corporis plus lucebunt. Statuta est, que resignet prolixitate regnantem: nix genarum habet concordiam cum rubore: uernant lumina serenitate continua: digne manus que exitia rebellibus tribuant, honorum uota subiectis. Nullus intempestiue positum iactet: quia quod agunt in aliis dominis diademata, hoc in rege meo operata est, Deo fabricante, natura. Illos faciunt tot diuitiarum adiumenta conspicuos:  sed hunc edidit simplex, et indemutabilis figura meliorem. Quid cultu laborent, qui cupiunt peregrinam obtinere pulchritudinem? Italie rector in amicitiam colligit duo diuersissima; ut sit in ira sine comparatione fulmineus, in letitia sine nube formosus. Feriato ore legatis gentium, aut pacem blanda promittit effigies, aut bella terribilis. Tantis constans insignibus, quanta facerent uiritim distributa  perfectos. Sed utinam aurei bona seculi purpuratum ex te germen amplificet! utinam heres regni in tuis sinibus ludat! ut hec que tibi offerimus uerborum libamina, sacer paruulus a nobis exigat similium attestatione gaudiorum. Ecce satisfaciens debito et obsecutus officio, orationem meam oratione conclusi.





OPUSCULUM SECUNDUM. LIBELLUS ADuERSUS EOS QUI [1 2Kb] CONTRA SYNODUM SCRIBERE PRAESUMPSERUNT. 



PRAEFATIO.


Solet dicendi affectum rerum ardor exigere: si  auarus laudis est animus et fauorem desiderat sudore mercari; et per blandimenta glorie crucem narrantis ignorat: aut lucri compedibus, lingue uendit obsequium, ut dum animus habendi cupidine subiugatus presumptum estimat iam tenere compendium, sic ingruentia per styli exercitium nescit timere discrimina: aut necessitate conclusus, profert eloquium sine quacunque lima captiuum, et nesciam pudoris frontem monstrat in medium, ut dum intentioni famulatur, diligentiam decoris abiuret: quia dicendi ornamenta non sunt negotii, sed quietis; nec militie sunt picta uerba, sed otii: campus fortem postulat, pax profunda redimitum: qui profutura asserit, loquelam que penniculo artis est colorata, contemnit. His ergo ita se habentibus, causam  narrationis insinuo, et coactam uocem prauorum latratu religiosis mentibus commendo: scriptum esse reminiscens, Tempus tacendi, tempus loquendi : uel post fidem prophetici oraculi [2 1Kb] cuiusdam oratoris exemplum, qui refert, nisi cum necessariam, dicendi nimis ineptam esse conditionem. Oris ergo ministerium pro ingenii ualitudine sacerdotibus dedo, aduersus quos sibilantium effusa sunt uenena linguarum: licet scuto munita fidei spiculorum imbrem patientia religiosa non timeat, et ad auctorem redeant tela que sine bellandi arte diriguntur. Quibus enim pro lorica Christus est, uim non metuunt, et inimicos longa exspectatione prosternunt. Quisquamne tamen in hac acie prelium putet esse formidini, in qua Deo et pontificibus infertur sine uirium  estimatione certamen? quisquamne fluxum et lacessentem hostem uideat, et preliorum causis  aduersarium debilem expauescat? Inuidet sibi ipse uictoriam, qui conscientia uulneratum aggredi cessat  inimicum. Ad lucrum hostis sui procedit, qui in conflictibus non prius causas, quam aliud expendit: dat uires iaculis innocentia, et mucronem acuunt ex equo uenientia uota bellandi: percutiendi impetum plus iustum dolorem scimus dedisse quam brachia. Inde paucorum telis multitudo non substitit. Dicente ergo mecum propheta: Plures nobiscum sunt, quam cum illis ; placiturum bonis, quantum estimo, opus incipiam.



[LIBELLUS.]

Sufficeret quidem schismaticam imperitiam propositione cecidisse: maxime cum secum habeant obiecta responsum, et mereatur titulus sine lectionis discussione cum auctore damnari: cum in prenotatione ipsa significantia operis innotescat immundi, dicentium  ADuERSUS SYNODUM ABSOLUTIONIS INCONGRUAE. Ego tamen nunc si agam, quasi opus sit alieno ense perire mala proponentem. Istud preloquium potest, dementissimi hominum, tantum inscientie ascribi? Estne aliquis preter uos, sic inter oues ulcerosas deputandus et erraticas, qui magnum regem potuisset lacessere pastorum? dicente propheta: Filios nutriui et exaltaui, ipsi autem spreuerunt me : et Domino de apostolis, Qui uos spernit, me spernit : quos episcopos fuisse propheta testatur, de Iuda dicendo: Et episcopatum eius accipiat alter . Apostolo eque Paulo proclamante, Obedite prepositis uestris, quoniam ipsi exorabunt pro uobis .

Sed redeamus ad grauem et uenerabilem non solum  [3 1Kb] ex ala productam, sed mysticam propositionem. »Non omnes, inquiunt, sacerdotes regis ad concilium  adsciuit auctoritas: [1 1Kb] nec omnes in iudicatione senserunt.« Mancipia Tartari, et liquido Satane ministri, quoscunque non euocauit scriptum principis, nouis nexibus, et actuum uestrorum spiris causa pertraxit. Nolo dicere in quo fuerint uoto, in qua deliberatione discedentes: quibus tedium illa peperit exspectatio, cum uiderent uenerabilem papam longas in uita contra fas suum inducias accepisse. uidebant ether tantum directis a se iaculis uerberari. His ne liceret infelicibus in malorum actuum consolatione secreto delitescere, libris uestris nudantur absconditi, et per uos in turpi facto habere solitudinem non sinuntur; dicente Domino in Euangeliis: Omnis malus odit lucem .

»Post hec asseritis, [2 1Kb] aduersarios pape Romani  dici non debuisse, qui predictum prolatis petitionibus accusabant.« [3 1Kb] Dolose uidelicet hoc agentes, eo quod aduersarios suspectosque, canonica synodalibus clamante in decretis auctoritate, in suam recipi accusationem episcopos minime oportuisse, uos non latuisset: »ad assertionis fidem iungentes, quod eos isto nomine precepta regia non uocassent.« O homines omni artis lima compositos, et caminis fabrilibus excoctos, qui ad stipulationem dictorum desudata inuenere testimonia! Amamus, reuerendi uiri, sententiam uestram, et ut aiunt, in ipsam pedibus imus: cognoscimus errata, que dicitis. Inimicum uocet aliquis accusantem, et tragico nomine appellet contumeliam non merentem? Dehinc subiunctam questionem rhetorica fibula momordistis, allegando: »Testis  est Romana ciuitas, si omnes episcopi senes et debiles conuenerunt.« Ecce orationem uiri neruis nitentem, et [4 1Kb] ipsi Cepasio preferendam nitore sermonum. Ergo quia se etate ualentes et corpore imbecilles esse dixerunt, ipsi se ineptos iudicio esse testantur, quoniam membrorum se dixerunt iam sustinere dispendia: maxime si hoc ingerere clementissimi domini auribus presumpserunt. uos putatis, ab uniuersis Dei conspectibus pulsi, illo uestrorum more congressuum ubique narranda confundi, et apud principem de collectione pontificum alios protulisse sermonem, nisi quos etatis maturitas ordiende  loquele fecit auctores; quibus anni ueteres reuerentiam contulerunt, qui putabantur bonorum meritorum suffragio in longum fuisse seruati: ipsos ergo de grauide etatis fatigationibus queri decuit, quos etas iusserat allegare. »uiri optimi, subdidistis, ex preceptis regiis euocationis causam fuisse iam cognitam, et Italie summa moderantem non fuisse, quasi de nouo negotio consulendum: plus charte et scriptioni religionis debitum, quam presentie principali.« Nullus ergo in predicto negotio titulus remanserat, ad cuius inquisitionem pergentes illud iure preloquerentur exordium. »Ex hinc digressi bonarum rerum in rege laudatis affectum, et colitis uerbis innocentiam, quam actibus ignoratis.« Si tamen cultus est in loquela uestra: quam scabro uomere, uelut agentes per deuium aratra, proscinditis,  marcenti solo lolia commendantes, recepturi pro tali impendio paleas, quibus gehenne in perniciem uestram ignis animetur.

Sed nunc, ut quidam fertur dixisse, [5 1Kb] que quibus anteferam? »Contra Apostolum dicitis impugnatores summi pontificis non auditos, qui celestis mandati memores partem suam [6 1Kb] a consortio adulteri subduxerunt.« Hic non incesso ignorantiam: rimosam memoriam non accuso. Nolo dicere quod prophete uerba Apostolo contulistis: qui noui et ipsos apostolos recte uocitari, quos missos esse non nescio. Dauid enim dicit: Furem uidebas et currebas cum eo, et cum adulteris portionem tuam ponebas . »Deinde quis se de illa uestra enodem faciat questione,  qua dicitis: In criminibus obiectis, quod non excluditur, approbatur?« En uocem Romane Ecclesie militibus congruentem, in qua nescias utrum prius nitorem predices, an saporem. Putasne, audistis legi: Quod iustum est, iuste exsequeris ? Audistis de malefactis hominum, si tamen aliquando conuersatio humana uos tenuit, quidquid non suis ordinibus approbatur, excludi? Ubi est illud prophete: Dominus ad iudicium ueniet cum senibus populi sui . Et de uobis dictum: Peccatum suum quasi Sodoma predicauerunt: ue animabus eorum ? Sed quid facto opus est, quotiens nulla desperatis medela succurrit, nisi implorandus est  Dominus, qui promisit per prophetam , futurum se super omnem superbum et excelsum, et super omnem arrogantem, ut humilietur? Sed fetidum opus uestigiis insequar et ferrata, si ualeo, calce contundam. Ut uere dicam, res cum re, causa cum causa, ratio cum ea quam putant, ratione pugnabit. Oblocutos sacerdotes preceptionibus regiis allegatis, et quoddam sacrilegium creditis, mali aliquid, cum celestem nesciatis, de terreni domini iussione sentiri: opponendo, quis regi debuit dicere; [1 1Kb] papam oportuisse synodum conuocare? certe quod in hac parte constat exemplum? Illum precipue, qui criminosis multorum propositionibus iam iacebat, quem hoc fuerat damnare, quod argui; cui prerogatiuam celitus ascriptam hostium suorum oblocutio iam tulisset?  Ad hanc uos dementiam malorum actuum per gradus suos incrementa traxerunt, ut hoc credatis esse lacessere, quod conuincere? nec apud uos habeant a ueritate differentiam odia, que plerumque contra meritum impetiti, studiis, non rationi obsequentia uota concinnant? Ubi est illud, Priusquam agnoscas, ne adiudices quemquam ? Olim uos accepit grex positus in sinistra collegas: apud quos ex preiudicio excepisse sententiam creditur, qui meruit ad examen adduci, et hoc est reum existere, quod libram disceptationis intrare.

Prelocutioni tamen optime diuinum subdidistis exemplum: quod ita quadratis constat alloquiis, ut ipsum in eo [2 1Kb] Archisippum tenere lineam putes. Peccatori dicit Deus: Quare tu enarras iustitias meas  ? Huic dicto conserentes, quasi ad sacerdotes apostrophen, quia beati Petri apostoli uicarius estimatur. » [3 1Kb] Prohibetis archiatrum eius corpori afferre medicinam: quomodo uos anime eius curationem exhibere renuetis? Magnum per diuina ridiculum, an maxima lamenta sint nescio.« uos aliene febri curam queritis, uos fatiscenti anime medelam adhiberi cupitis, et in lethi proximitate positi, uestri immemores de alterius salute tractatis. Quid si illud uere uobis a propheta dictum: Nunquid parum est quod molesti estis hominibus, molesti estis et Deo meo . Et iterum: Medice, cura te ipsum ? Sed hinc alias. Nouimus, quia sanari non potest conclamatus, et  improbus in profundum deueniens mira temeritate  contemnit. Sed credo uiuit in istis, et in male conuersationis sue morte, consilium; et potest optare  quis alteri, quod ipse iam perdidit. Nunc recte uobis cum propheta dicam: Omnia que loquitur populus iste coniuratio est, et timorem eius ne timeatis nec formidetis . Facessat a nobis, qui in uobis est, pruritus iste linguarum: quos uere idem propheta arguit: Scribentes iniustitiam scripsistis . »Non nos beatum Petrum, sicut dicitis, a Domino cum sedis priuilegiis, uel successores eius, peccandi iudicamus licentiam suscepisse.« [4 1Kb] Ille perennem meritorum dotem cum hereditate innocentie misit ad posteros: quod illi concessum est pro actuum luce, ad illos pertinet quos par conuersationis splendor illuminat. Quis enim sanctum esse dubitet, quem apex tante dignitatis attollit; in quo si desint bona acquisita per meritum, sufficiunt que a loci decessore  prestantur? aut enim claros ad hec fastigia erigit, aut qui eriguntur illustrat. Prenoscit enim quid Ecclesiarum fundamento sit habile, super quem ipsa moles innititur. »Sed hinc actibus uestris celestem potentiam putatis esse suffragio, quod ad presidium beati apostoli adiutricem, ut dicitis, dexteram commodatis. »Nescitis, stolidi, solem facibus non iuuari, nec ad presidium diurne lucis lychnos accendi? Scriptum enim est: Scrutatur corda et renes Deus .

Sed in illa parte quis audeat argumentis uestris respondere, nisi quia sine arte dicitur uerum, et fides mendacio sermonum technis assuitur? »Cur, inquiunt, ad principem conuenistis, si audiri non licebat impetitum?« Sic uos in stuporem pecualem peccati  nebula aut diuinus horror oblimat, ut uerecundam excusationem aut fraude mens uestra transeat, aut belluarum pressa hebetudine non agnoscat? An forte aliud putatis fuisse, quod dictum est, ipsum debuisse synodum conuocare, cuius opus erat officio? ut uos uidelicet per pontificale examen sententia percelleret, quos a capitis sui compage in salutis detrimento insanus feruor absciderat.

Post, Esau mentionem operi uestro, nescio uerbis, an latratibus indidistis, [5 1Kb] comparantes ei antistitem nostrum, qui senioris nature beneficium unius cibi commutatione perdiderit, et primogeniti canam dignitatem amiserit faucibus obsequendo . Ad ista quid referam, qui ex omni obiectorum parte concludor? Quis, rogo, uestrum Symmacho benedictionem,  dum patri plus deseruit, eripuit? cui tantorum munerum Iacob uice est collata nobilitas? quis ex  uobis ceci parentis desideriis pariturus occurrit? quis uestrum deuotione sua genitorem uenerabilem captum oculis nulla fecit lucis damna sentire? Nonne collatione tenebrarum uestrarum nox putatur per sudum rutilans iubar ostendere, et omnis obscuritas, actibus uestris collata, decorem solis assumit? Preterea tunc Iacob, quamuis congruentem moribus filii, benedictionem tamen contulit iam promissam . Nunc quid his longius immoramur, cum docendi non sint, qui calces stimulis intulerunt? Credite mihi, pacis inimica sunt, impugnationi non sunt idonea, que profertis.

Sed sequitur uinculum cum enigmate, quod nescio qua replicationis arte soluamus. Tulliane enim profunditatis pelagus ingressi cymbulam nostram questionum  flatibus per littorum incerta transmittunt. In qua tamen, Christo clauum tenente, portum ingrediar, et sigillatim de turbinibus uestris uniuersa discutiam, habiturus in ductu illorum facultatem non meam. Aiunt enim: »uera est episcoporum assertio, sedis apostolice presulem minorum nunquam subiacuisse sententie; cur ad iudicium districta conuentione productus est?« Multum quidem annosa hic in nobis laborat infantia: cui ille aduocandus est, qui ineluctate nobiscum semper pondus propositionis exsuperat: cum manifeste pro sacerdotibus cum propheta clamitem: Nunquid gloriabitur securis contra eum qui secat in ea? aut exaltabitur serra contra eum qui trahit eam ? ut sit mihi illud suffragio diuinum oraculum: Quomodo si cessauit exactor, tributum  quiescit; ita contriuit Dominus baculum impiorum . Tribue, Domine, quod predixisti in illis: ut sicut errat ebrius et uomens, ita pereat incredulus qui infideliter agit. Propter hoc, propheta uobis insultans uociferat: Audite uerbum Domini, uiri illusores . Quisquamne causarum ex precognitione sancit euentum, et rabidis terminum positura conflictibus sic metitur, ut pernix decisio, dum inquisitione esse senior innotescit, fauorem censentis accuset? Nunc paulisper ore, actibus, annis indignus, pontificali uoce uos arguam. Nos, qui statuta nostra non una apud uos uolumus lance constare, quibus de impugnatorum qualitate lati sunt canones, apud quos nefas est cana patrum diffinita transceudere, quibus scriptum est in [1 1Kb] Carthaginiensi  concilio, quod apostolice sedis per Faustinum episcopum qui tunc ab ea missus interfuit, approbauit auctoritas, Accusatoribus de inimici domo prodeuntibus  non credendum; in quibus odio succensa uicinitas per nutrimenta arida flammam persecutionis exsuscitat, et uniuersam doli fabricam sumptu et machinis coherentibus secreta dispositione componit; istos que domus euomeret, qui scire potuisset nostra collectio, nisi presentes? et impugnationis qualitatem unde nisi ex scripta propositione didicisset? in quibus sententiam criminum, dum simulato ferunt persecutionem se debere criminibus, agnouisse?

Post illa que de accusatoribus prolata sunt, addi distis: » [2 1Kb] Cur persone iusse sint presentari, quas sepe imperialis flagitasset auctoritas, ad defraudationem genii pertinere eius, qui nunc in sede apostolica, quasi in quadam arce consistit.« uere uobis dicit Sapientia: Homo infirmus et exigui temporis ad  intellectum non perueniet, sed laboret, ut sciat quid acceptum sit apud Dominum . Et iterum dicunt Prouerbia: Odit [3 54Kb] se qui negligit studia, imperitis enim obuiat mors . Quid enim illam que ex uiperina scientia descendit, ignorantiam fingitis? quid adhibetis mira latrocinandi arte prestigia, simplicitatem fronte monstrando? De uobis uere dictum est: Qui loquitur mendacium ex propriis loquitur . Istam letitie faciem, ex iudiciorum censura uenientem, uafra prouisione sacerdotis nostri oculis abstulistis; ut eum talibus aduersus acies uestras instructum munitionibus, et innocentie in testimonio orbis tela deferentem, ab ipsis iudiciorum adytis pelleretis: prouidentes ut nec sine impugnatione insons uiueret, nec haberet solatium  de incorrupta iudicum inquisitione pulsatus. uos prefato et dedistis et inuidistis examen, cum uno eodemque itinere a uobis disceptationum dubia subire et prohibetur, et cogitur; et per singularem callem ad causam arcendus euocatur; ne manifestam salutem aut non lacessitus obtineret, aut subriperet absolutus. Adolescentie mee memini me legisse temporibus [4 1Kb] de quodam dictum: Exsuli exsilium imperas, nec das. uos impetit Prophete sententia: Isti sunt uiri qui conturbauerunt terram, et qui concusserunt regna . Et iterum: Excidentur ramusculi eorum falcibus, et que derelicta fuerint, abscindentur . Et rursus: Dum non speratis, ueniet contritio uestra, et comminuetur multitudo uestra, sicut lagena figuli . Nec non propheta ad  hanc causam specialiter locutus intonuit: Dominus inclinabit manum suam, et corruet qui fert malis auxilium, et cadet cui prestatur auxilium, simulque omnes  consumentur . Redeo tamen, post uetusta exemplorum suffugia, ad nouellas canonum definitiones. Clamat in alio loco Carthaginiense concilium: Quascunque ad accusationem personas leges publice non admittunt, his impugnandi alterum et nos licentiam submouemus: et, Nulle accusationes a iudicibus audiantur ecclesiasticis, que legibus seculi prohibentur. Quero a uobis, uiri quibus indita est ad unguem polita perfectio, cuius conditionis fuerunt ista mancipia, que postulata scriptis principalibus intimastis? Si ea seruilis adhuc in potestate alterius catena retinebat, et nulla ab obscene obligationis compedibus uestigia in libertatem missa laxabant, uel uobis disceptantibus fidem aliquam predictorum uerba portassent. Sed, credo, replicabitis:  ueritatem quam sponte prolata in illis uox habere non poterat, hanc diuersis cruciatibus e latebris suis religiosus tortor exegerat: ut dum penis corpora soluerentur, que gesta fuisse nouerat anima non celaret. Sed queso, primum ad leges publicas, deinde ad iudices ora conuertite: qui possunt in defensione sua sic eloqui: Nos, quos Dei seruitium post istarum rerum abiectionem fecit ingenuos; qui seruulorum insultantium contumelias aut despicimus, aut ridemus; quibus scriptum est de famulis per Apostolum: Mementote quia uester et illorum in celis est Dominus , ad hec seculi mala reuocabimur? faciendum a nobis est, quod facientem alterum profanum esse contendimus? quod per ministerium iussionis et manus aliene incestaret aspectum, nostro  peragetur imperio? Nolite hanc ad uniuersas Ecclesias mentem rapacium luporum more et natura seruare: quia postquam nos maculasset forte pro desideriis uestris cruenta discussio, effectum in his, quo tenditis, non haberet. Sed dicente uobis propheta: Ponamus circulum in naribus uestris, et frenum in labiis, et reducamus uos in uiam qua uenistis : qui eodem propheta asserente impugnamini, qui dicit: Erunt quasi non sint, et peribunt uiri, qui contradicunt uobis .

Hoc etiam nouo aduersus nos subdidistis inuento, ipsum Dominum et Redemptorem nostrum, seruorum subiisse iudicia; et celi operatorem particule cuidam sponte subiacuisse terrene: dum testatur, et loquitur, Homo Iuda, et qui habitas Ierusalem, iudicate  inter me et uineam meam : hoc etiam beatum Petrum; hoc Paulum apostolum non horruisse narratis, et illam uestram elegantiam ad ius pertrahitis exemplorum nexibus precedentem: quasi uobis in hac parte remanserit cum renitente contentio, et ualidis facundie uestre digitis exigantur oblata. Samuelem  etiam prophetam mirificum de conscientie sue serenitate uulgi dicitis implorasse testimonium. Quid enim Samuel dixit? scire Dominum, quos nullius unquam substantiam, nullius pecus abegisset, aduersatum se muneribus, et quod est supra hominem, sponte uenientia dona uitasse: prouidens scilicet, ne per suspicionum preiudicia, opinionis damna pateretur. Postremum sub diuina attestatione patefecit innocentiam, ne humanum subiret examen. Redemptor noster iudicium, quod inter se et uineam suam optat euenire, dum uestra in presenti negotio mala respicit, magis implorat. S. Athanasius Alexandrine urbis episcopus, dum participum uestrorum argueretur inuidia, agnoscens sibi per contumeliarum multitudinem exercitium contingere, non timorem,  uere ad corone pretium iunxit, quod de dignitate submisit: et ante celestem de absolutione sententiam, personam rei innocentie bonus estimator impleuit. Sic enim Christi milites sudore suo honorum sibi incrementa parturiunt, dum concessa fastigia celsiore humilitate castigant: inde laudum cumulos mercaturi, unde indepta culmina sublimi parcitate moderantur. Sed quamuis beatum Athanasium Romano antistiti, quantum nosse datur, imparem locus ostendat; facto tamen in negotiis comparantur. [1 1Kb] Ille presto fuit iudicibus: iste quantum et uos dicitis, aduocauit. Ille intentatam discussionem ut Dei famulus non refugit: iste triumphi sui spem in discussorum collectione constituit. Sed quid his longius collationibus immoremur? Iudicia et iste uoluit,  amauit, attraxit, ingressus est: et quod posset fideli corda doloris iusti aculeis excitare, uenerando [2 1Kb] concilio auctoritatem etiam contra se, si mereretur, indulsit. Quis in hac allegationis ipsius fronte nesciret fultum ad cepiscopos puritatis testimoniis conuenisse, qui hoc quod districtionem eorum minus licebat, exhorruit, estimans illud magis quolibet modo labefactandum, quod statuisset censor inualidus? Quid prefatum incessistis canina loquacitate? quid leditis non merentem? uotum eius est quod uestrum putatis esse terrorem: sed astutior in uobis, quam in Athanasii aduersariis nouelli uirus serpentis insibilat. Illi nescierunt quod uos optime calletis, qualiter triumphus tolleretur impetito. Illi prouocatum, ne audiendus non occurreret, formidabant: uos moram quam  habebant examina non ferentes, [3 1Kb] uenientem iaculis repulistis; et tedium uobis de sententia preparatum armorum ultricium assumptione commutastis. O malorum commemoratio, que uocem et prestat et subruit; dum illos quos in clamorem cegerit, eorum etiam grauitate facti uerba confundit.

 Quis patiatur uos equo animo garrientes? Ergo nos secundum assertionem uestram, nouelle utilitatis commoda non amamus, dum definitis senioribus prestamus obsequium? Hic tota ingenii uela suspenditis; hic resupine ceruicis ex secessu pectoris quidquid habuit flaminis ructus euomuit. »Aiunt enim: Moysi a uobis ieiunia, et Elisei miracula que egit dum mortuum suscitauit, si annosa tantum sectamini, condemnantur.« Quid hic rationis inuenit scrutator idoneus? non si auri pallidus inquisitor occurrat, in sensibus uestris latentium uenarum motus inueniat, et insuetis lucem latebris sermonum fossor admittat. Idcirco ergo cana miracula non probamus, si iuuenilibus consensum non prebemus excessibus? Si seruum Domino discipulum magistro Euangelii memores  subiungamus , quidquid potuit prodesse negligimus? Alia sunt, improbissimi hominum, que ad usum recentem sine iniuria uetustatis adhibemus.

Nouam deinde culpam, et quam inuestigatio nostra transierat, reclusistis: »Quare papa, sine exempli instituto precedentis, synodum conuocauit, ut de criminum eius obiectione cognosceret?« Post hec nos falsitatis arguitis, cur a principe, que in prefato negotio scripta sunt, dicimus postulata. »Presta, Domine, ut labyrinthi huius sine errore sinuosos superemus anfractus:« dirige semitam, quam flexilis coluber iuxta fabricam proprii corporis aut mentis operatur, ut uere dicamus: Dominus uirtutum nobiscum, adiutor noster Deus Iacob . Et cum  Salomone exsultemus dicente: Equus paratur in die belli; apud Dominum est autem omne presidium . Superforaneum quidem est absurdis respondere propositionibus, dicente propheta: Ne respondeas imprudenti ad imprudentiam eius . Sed si quid contemptus transierit, uereor ne quasi ualidum putetur non tetigisse formido. Melius est nobis cum beato Paulo insultationis causas incidere, et plena uoce testari: Factus sum insipiens, uos me cegistis . Hoccine ergo nullo constabat exemplo, ut sacerdotum papa concilium conuocaret, cuius arbitrium est collectio synodalis? aut parua erant, que de uestris cum hac multitudine facinoribus damnarentur? [1 1Kb] Nonne directa uerba sunt canonum: [2 1Kb] Quicunque clericorum ab episcopo suo,  ante sententie tempus, pro dubia suspicione discesserit, manifestam in eum remanere censuram? Ad huius rei ministerium deuotum Deo oportuit agmen occurrere, ut perditi et profligati gregis ulceribus  medicorum exercitus subueniret: quia quotiens morborum uiolentia celeri gressu ad anime secreta festinat, obuias manus afferre non potest salutare consilium, nisi ex collatione multorum. Nam et hoc a rege nostra poposcit allegatio, ut abscissis clericorum preiudiciis de accusatorum pape merito per humanum os supernum iudicaret imperium. uideamus tamen si placet, et illas [3 45Kb] didascalici libelli uestri relegamus argutias: habentibus etiam nobis ante oculos patrum sanctiones, quibus excessuum uestrorum sentina ponderetur. Lex ecclesiastica pontificem ab aliis accusatum, priusquam sub lucem obiecta constiterint, exigit non relinqui. uos uero diuini, ut puto, iuris memores, qui leuia errata despicitis, qui peccati nobilitate gaudetis, ne qua uos ex desertione  sacerdotis culpa respiceret, accusastis cum incrementis delictorum. Ad hanc uos ualitudinem ille qui est preuius uester, adduxit, ut post desolatum, post impetitum pontificem, sine ullius uigore sententie, totius pene Italie improbandam antistitum crederetis esse censuram: quomodo quidam dixit de cohorte uestra: Festinantem animam morti non credidit uni. Potestne mens indocilis, criminum iam ditata successibus, a detestabili proposito, uelut effeta feriari? Ille uos locupletes malis effecit, cui elationum copie opes angelicas sustulerunt  et diuinum censum nocendi quo exuberat, thesaurus inuidit.

Sed promissi memores uniuersa que operi ipsorum recolimus inserta, tangamus. »Arguitur stylo splendidissimo papa Symmachus, quare conuentionem preueniens,  cum populorum cetibus examen intrauit, et postea iudicia, [4 1Kb] cum euocatus quater fuisset, spreuit.« Sic a uobis ueri discessit affectio, ut mendaciorum nebulis urbis testimonium putetis inuolui, et fallacie penniculo depicta uerba plus uirium credatis habere, quam ueritatem Roma quam retinet? Ergone ille disceptationem uel importunus adiit, uel exspectatus aufugit? Ergone illam multitudinem deuote Deo plebis, non pro fidei diligentia Christiana magis exspectatio, quam furor euocauit? Quisquamne ad inferendam uiolentiam currens lacrymas comites habet, et qui studet esse formidini, uultum timentis ostendit? Multitudo illa iuncta sacerdotis officiis attulit ad nos lamenta, non iacula: nec uenit telis minax, sed fletibus miserabilis: una tantum intentionem  uestram ostentatione grauatura; quia uberibus oculorum fluminibus demonstrabat, quam esset per acerbitatem uestram conditio dolenda pulsati, et in sobrietate uenerandi examinis afflictione propria  commendabat, quem uoce non poterat. Sed habetis manifestum ex hac re qui bilem furor accendat: quia pene absolutus ad iudicia uenit, pro quo orbis illacrymat, et dum rebus extraneam in predictum inuidiam sermone colligitis, paulisper reuerentie nostre diu ceruix superba submittitur. Sacram enim congregationem tunc uocatis, quando exstinctorem nostrum Symmachum uultis asserere: et crudeli pietate honori nostro putatis accrescere, quod residens in Ecclesiarum arce perdiderit. Nos ista non solum non sensimus, sed diuersa sentimus: ad alios magis tutele uestre uenena conuertite. Non habet testimonium defensoris, qui repugnanti impendit oris obsequium: perdit quam esse putat beneficii gratiam, qui aliquid prestatinuito: quia non est munus nisi quod uelis accipere.

 Nunc longa non opus est admonitione iam perditis: odium debemus operi, de cuius iam non superest quod damnetur auctoribus. »Mulierum turbas asseritis urbanis coloribus cum prefato ad iudicia conuenisse: et illa subtilitate ostenditur sexus, qui maiorem antistiti debuisset affectum.« Profanissimi hominum, scriptum retineo: [1 1Kb] Aliud est male dicere, aliud accusare. Et prophetam dixisse: Reprobantes uerbum sperastis in calumnia et in tumultu, et estis in eo: propterea erit uobis iniquitas hec sicut interruptio . Quia pro nobis dicit Dominus: Eos qui iudicant uos, ego iudicabo . Et iterum ad seruos suos dicit: Nolite timere opprobrium hominum, et blasphemias eorum ne metuatis . Rursus etiam uobis clamat: Accedite  huc semen adulteri et fornicarii: super quem lusistis, super quem dilatastis os et eiecistis linguam? nunquid non uos filii scelesti estis, semen mendax ?

Que quibus copulatis aduertite, dicentes: Indicta causa, derelictis defensoribus, papa decessit: fori nobis in negotio presenti, et platearum quarum estis hypocrite, exempla proponentes: Nobis scriptum est per Paulum apostolum : quibus crucifixus est mundus, quid illis cum foro? sed ista nescitis, aut quod est grauius, nota contemnitis. [2 1Kb] Peregrinum credo aliquid, et a ratione separatum postulans papa discessit. Nonne hoc sperauit pro statu labentis Ecclesie pastorali cura constrictus, quod et religiosa prouidentia, et cause ipsius ordo flagitabat? Que enim iudiciorum forma precesserat,  ut uobis hostiliter disruptis, etiam per suggestionem uestram sublatis Ecclesie opibus, qui diu fuerat cibus esurientium, famis mancipium uideretur effectus:  dum alimentis distributor egebat, ut fieret in dominatu seruitus, et in seruitute dominatus? Que hoc qualitas precedentis eui per memoriam in medium transacta reddebat? Qualis habuit effici ex censura conuictus, in quo causam adiudicatio precedebat? Non fuit priuilegium, quo spoliari potuit iam nudatus. Unum uobis putastis residere in sacra collectione subsidium: ut ad tuendorum immanitatem criminum sacerdotes uobis comites iungeretis, et fieret impunitum facinus pollutione multorum. Nunquam conuenienti tempore censor adsciscitur, qui ad decisum pene negotium conuocatur; criminosi etsi est meritum, tollit accusator, qui eo plus furori suo uult licere, quam iudici. Dicit enim uos impetens propheta: Hec est pars eorum, qui uastauerunt nos,  et sors diripientium nos. Ite, angeli ueloces, ad gregem conuulsum et dilaceratum, et populum terribilem . Ad uos angelus missus est, scilicet per sacerdotes, quorum uoce atque merito perferenda Christo dona suscipiunt, et placato dominante impetrata mortalibus uota concedunt, per quos uobis oblata sunt munera repudiata concordie: qui penam merentibus dilectionis premia detulerunt, qui dum se considerant, in nullo quod merebamini, respexerunt.

Quis eum, inquiunt, uidit cum accusatoribus suis aperta, ut aiunt, pugna confligere? Impudentissimi hominum, quem cum quibus uultis decertare, respicite: et utriusque partis, si quid salutis in uobis resedit, loca, tempora, personas attendite: et si uos  nefarie congesta cordis adhuc praui non subegit opulentia, oculos ad Deum paulisper attollite, et uel breui tempore sinistri monitoris iussa contemnite. Agnoscitis summi [3 1Kb] regis preceptionibus uos in his que merito plectenda sunt, non muniri. Quia quamuis responsi qualitatem dictent dogmata postulati, et petitio dum existit preuia que sint secutura, describat: nunquam tamen casibus uestris libera regnantis uerba cepistis: nunquam desideriis per aucupia calliditatis imperialia uobis scripta militarunt. Quotiens uanis hiatibus nocendi inefficax morsus increpuit? quotiens de accusato quidquid spe tenuistis, effugit, et uacuos imago presumptione occupata deseruit? Deo gratias, qui hanc prouidentiam indidit ei, cui rerum humanarum summa commisit. Spes certa  quietis est, et salutis perfecta in gubernatore sapientia. Puppis cuius magister ad claui regimen intellectus dote preparatur, ubique stationem, ubique  portum habet in fluctibus. Certa est generalitatis securitas, quando rempublicam nobilibus regit artibus institutus. Scit imperatoris nostri celo infusa dispensatio obuiam manum famosis in fallendum ingeniis exhibere. Labore apud eum non opus est, quem sortita est olim nuda ueritas defensorem. Cessent impii commentitia apud illum simplicitatem fraude mentiri: quidquid se aduersus iustitiam mouerit, mox tenetur: nichil apud predictum tutius innocentia est: legatione ualida utitur, qui equitati res congruentes insinuat: que grauis est plerumque principibus impugnatio, minus fidelium blanditiis non legatur. Sed hec Deo melius narrantur, a quo frugis huius planta descendit.

Ad uos me reducit propositi operis non amica  conditio, qui melioribus hactenus operam uolui nauare sermonibus, dum captiuam orationem exigit imperiosa necessitas. Dixistis enim: »Quomodo de causa uel qualitate eius primitus tractabatis, cum [1 1Kb] necdum haberet synodus firmitatem?« O frontem dictionis immunde, et faciem libelli, quam non sola maculauit imperitia. Tractatus nostri prouinciam et narratis et queritis. Hinc eramus nempe dubii, quia quemadmodum loquimini non habebat synodus firmitatem: transibat negotii qualitas audituros, et plus adhuc remanserat in reuerentia pulsati, quam esset in nostri integritate collegii.

»Deinde pro questionum tormentis uenerabilem [2 1Kb] Laurentium et Petrum episcopos, a communione pape se suspendisse replicatis, et quidquid prouidit  cautio conuocatorum, ducitis ad crimen impetiti.« Ullone ergo tempore, dum celebrarentur ab his sacra missarum, a nominis eius commemoratione cessatum est? Unquam pro desideriis uestris sine ritu catholico et cano more, semiplenas nominati antistites hostias obtulerunt? Aliquando, quod capiti uestro ascribatur, facta est apud Deum offensa per gratiam, et exstitit nutrix uenie, peccati mater oblatio? Fuerunt quidem corporis tantum conuentione separati, quos loqueris; animarum tamen presentiam non uitarunt. Si eos putas a consortio mutuo dissociatos quos fibula religionis pio mordens dente coniungit, procul te ab estimatione catholica culparum duxit affectus. Mandati celestis habitatio nos aut miscet, aut separat: non interest que interualla nos  segregent, si uno in supera mansione conclaue retinemur. uere hinc coniicimus esse uos seruos uentris et corporis, et per hanc sententie uestre uilitatem declaratis mancipia uos esse terrena. Scriptum est enim: Animalis homo non percipit ea que sunt spiritus .

Post hec, uersis in fugam ordinibus, lymphatici more sermonis addidistis: »Ergo concilia sacerdotum ecclesiasticis legibus quot annis decreta per prouincias, quia presentiam pape non habent, ualitudinem perdiderunt?« Legite, insanissimi, aliquando in illis preter apostolici apicis sanctionem aliquid constitutum, et non de maioribus negotiis, ad collationem si quid occurrit, prefate sedis arbitrio fuisse seruatum. Sic enim habet [3 1Kb] : Si quis episcoporum  iudicio prouinciali depositus fuerit, Romanum papam, si placet, rursus appellet; et ipse, si uidetur, reparet iudicia in opitulatione damnati. Ecce enode est, quod ad laqueum preparastis: nisi forte arctissimis in illa parte nexibus astringamur, et replicationum nobis itinera non patescant; dum callis ante peruius dumetis nouella interclusione uestitur.

»His enim nos eloquii uepribus, dum gradimur per plana, retinetis, cum dicitis, lesum principem, quare [4 1Kb] attributum uisitatorem, contra ecclesiasticas regulas, prima uoluimus fronte discedere:« et nichil amplius liceret hunc uitiis, ne duresceret lolium, ne profana messis, nulla discipline ante maturitatem succisa falce decumberet, et putaretur licere quod iudices non uetabant. Unde ex aperto constat, nulla  uos, extra prestantiam piissimi regis, quam frustra desideratis noxe copulari, exemplorum auctoritate fulciri. Superest, ut et ipsum doceam in his excessibus, quod bono uniuersitatis contigit non teneri: quia directum non occasionem litis, nec fomentum iurgii, sed causam uoluit esse concordie: preuidens scilicet, quod nisi simplicem iussionum suarum tutela uallaret, cito in escam dissidii toxica uestra subreperent. Scriptum est enim: uir simplex credit omni uerbo . Idcirco mandati limitem fixit, quem nulla liceret transgressione uiolari. Prefatum ad beati Petri basilicam, mox Romam perductus fuisset, mandauit occurrere, faciens de sacerdotis uoto regis imperium. Quis enim non putaret pontificem sponte pariturum in ea parte quam licere sibi  princeps non credidit, etiam si uetaret? Ibique papam ab eo salutatum suo ore iussit affari, ut traderet cepiscopi mancipia, [1 1Kb] nullis subdenda tormentis; seruanda profecto ad disceptationem synodalis examinis. O castitatem precepti, que dum facem presentibus prefert temporibus, in umbram cogit antiqua! que rapit lumen ueteribus inauspicato splendore nouitatis! Quis taliter commentitiis laudibus locupletauit fama dominum actuum suorum ueritate mendicum? Non derogo uobis de scriptoribus, quorum beneficio contigit ornata ad nos maiorum gesta perduci: sed Dei beneficia non tacebo: quia princeps noster rebus superat decora sermonum. Obnoxiam linguis gloriam uenerabilis causarum trutinator inspexit: ut cum petitioni uestre effectus  artifex prestaretur, in omnibus tamen iura ecclesiastica custodiret. Que ad hanc estimationem, quamuis acutiora ceteris corda, sufficiunt? uno tempore, una scriptione, sine equitatis detrimento, desideria uestra supplentur, et eadem charta ad ministerium religionis, et uestrum destinatur ad gaudium. Boni enim principis preuidit inquisitio, seruilem assertionem innocenti examine non probandam. In electione enim uenerandorum iudicum ipse accusantes extra ordinem repulit, ipse ad spem retulit accusatum.

uideamus tamen ista si facta sunt: si Dei inimici, etiam terreni domini non fuistis, dum Christum et regem parili temeritate despicitis, et unus uobis ad utramque contumeliam ductus est criminum. Destinatus  antistes ab ipso complende iussionis confinio oris uestri spiris abripitur, et ad incentiuam confusionis aptatur, qui paci militaturus aduenerat. Inuisis beati Apostoli liminibus ad usum furoris uestri iam nescius sui aduocatur; et illud quod ex omnibus orbis cardinibus deuotos attrahit, positum in uicinitate transitur. Ecclesiarum fundamentum adire non permittitur structura mediocris: tunc spem bonorum fructuum perdidit a radice separatus. [2 1Kb] Dicatis forsitan, Apostoli genio decerpi, si putatur celi ciuis terrarum locis includi. Tamen quamuis benedictio poscentibus ubique prestetur, et exigat presentiam martyris fides et deuotio supplicantis: negari non potest, diligentie natali solo plus tribui, et maiorem affectum loca impetrare, de quibus ad superna transitur.  Quam fidem allegationi curationum multitudo iam prestitit? et utimur post obsidionem diabolicam testibus iam sanatis. Hec licet per Redemptorem nostrum in toto orbe celebrentur: est tamen non modica monumenti illius per frequentiam comparata nobilitas: quia per eum qui hominem mutauit in angelum, illustrari potuit natura telluris. Hanc uisitatori uestro inuidistis gratiam, estimantes quia  errorum uestrorum sectator esse desisteret, si reuerende passionis penetralia contigisset. Ecce non habetis in regia auctoritate subsidium: ecce post celestem commotionem iuste uos et principalis quam sperni fecistis, censura percellit.

uideamus si superest aliqua de regulari propositione defensio. »uisitatores, inquiunt, et aliis episcopis ipse dedit, et iustum est, ut facti sui lege teneatur.« Non uos in hoc titulo falsitatis incesso: diu mendaciis adherentia uerba non arguo. Dico tamen, latorem iuris definitionis sue, nisi uelit, terminis non includi; et nisi princeps fastigii summa moderetur, frustra ad illud quod dederit, ius uocatur. Lex probitatis et mentis est, que hominem uiuentem sine lege castigat; proprie moribus impendit, qui necessitati  non debet disciplinam. [3 1Kb] Aliorum forte hominum causas Deus uoluerit per homines terminare: sed istius presulem suo, sine questione, reseruauit arbitrio. uoluit beati Petri apostoli successores celo tantum debere innocentiam, et subtilissimi discussoris indagini inuiolatam exhibere conscientiam. Nolite estimare eas animas de inquisitoribus non habere formidinem, quas Deus pre ceteris suo reseruauit examini. Non habet apud illum reus de allegationis nitore subsidium, quando ipso factorum utitur teste, quo iudice. Dicas fortisan, omnium animarum talis erit in illa disceptatione conditio. Replicabo uni dictum: Tu es Petrus, et super hanc petram edificabo Ecclesiam meam ; et, Quecunque solueris super terram, erunt soluta et in celo ;  et rursus sanctorum uoce pontificum dignitatem sedis eius factam toto orbe uenerabilem, dum illi quidquid fidelium est, ubique submittitur, dum totius corporis caput esse designatur; de qua mihi uidetur dictum per prophetam: Si hec humiliatur, ad cuius fugietis auxilium, et ubi relinquetis gloriam uestram ?

Quid si immunda mihi labia habenti, et nullis succensi carbonis, ut Isaie concessum est, undis abluta, ipsum ad possessionis sue tuenda priuilegia Petrum apostolum liceret euocare, et quod agit precibus, humana uoce loqueretur? quem si audiretis, hoc diceret: Filii hominum, usquequo graues corde? ut quid diligitis uanitatem et queritis mendacium? Scitote quoniam mirificauit Dominus sanctum suum .  Quid stabilita Christi manibus cupitis fundamenta subruere? quid canum possessionis genium illius qui per culpas iuuenescit, ariete pulsatis, et diuisione ecclesiastici gregis nouis me et post carnem passionibus subiugatis? Inauditum sacrilegii genus est, quod mentite religionis honore coloratis: dehonestat uenerandi reuerentiam nominis, qui adiutorem se in his que in Deum iactat commissa, pollicetur. Contumelie  genus est, quasi in solatio adesse sublimi, iuxta Apostolum: Tu quis es, qui iudicas alienum seruum ? Quid auribus imperitis illuditis, et grauiorem uindicte speciem facitis esse, quam culpe? Si odium debetis excessibus, uos mundate: cur liberius condemnatis scelera quam uitatis? Sui impugnator est, qui fornicationis officiis urget adulteria, et per animarum stupra carnis accusat. Scriptum nempe retinetis: Maledicti omnes qui fornicantur abs te . Federa ergo a nitore Domini sui obligatione dissoluitur, qui statutis celestibus minus mera fide dependit officia. Possessionis nostre uobis, ut uideo, claritas mouit inuidiam; quam simulata in mali possessoris indignatione transfertis, dum desudatis impendiis. Arcem qua fuistis conspicui,  crebris labefactatam ictibus, nisi obsisterem, proposuistis obruere; et celo stabilitam machinam, quanta sit, ostendere per ruinam. Nolite prestolari de clade uestra uictoriam: nolite triumphum superando perdere, meis laboribus, meo sudore quesitum. Quidquid ad tropeum ducit, obtinui: quidquid uos illustres faceret, in sede congessi: uobis tribuit claritatem fax ista quam uiperino liquore putatis exstingui. In perniciem propriam accenditur, qui sic seuit in gratie sue germina, ut plantas abscidat: liberior iusto iracundia plus quam alios lacessit auctorem. Symmachi quos uocatis excessus, si sunt illa qua et uos, exspectatione sustineo: nefas est, peccantem patientiam iudicis non amare. Quid nisi ultionem flagitat, qui dum reus et ipse sit, uindicte  in altero moras accusat? Hec illis a me uox debetur studiis: quia Deum dixisse teneo, pronum esse hominem in malitia, et omnem carnem amicam esse peccatis. Nolo occasione persone innumeris datura dignitatem, fiat in abiectione possessio: ne dum homo incessitur, lex diuina frangatur. Mihi credite, si sunt ista que dicitis, respicio: quia et in illis quibus nichil tale dicebatur, quid fuisset inspexi. Errat, qui falli Deo proximum credit: Mihi uindictam, et ego retribuam, dicit Dominus . uos potius olim filii, de quibus spiritalis uentrem partus onerabat, ad abiuratam redite concordiam: pio uos sinu, sicut habuit hactenus, Ecclesia mater accipiat. Nunquam est sera correctio: scit diu exspectare immodico labore  quesitos: nescit pro uilibus despicere magno pretio comparatos. Multis gradibus recursus est ad salutem: preter desperantem nullus excluditur: fructus uenie proximus est corone. Nolite Symmachum papam pressuris uestris iuuare: si reus est, mihi credite, cum cessauerit humane impugnationis ministerium, diuinum mox succedit arbitrium. Nonne in splendidissimi cognitoris lance predicto aut pena debetur, aut premium? Syllogismos a me sermonum, et schemata non queratis. Antiquo adhuc utor reti  post hominem; et irrisam a sapientibus seculi cymbalam non reliqui. Illa me per mundi freta sustentat: ditat probatum in captione hominum rete, quod cernitis. Redite ergo, quia fuga uos nec dum essetis agrestes eripuit: currite ad ouile, ne luporum uos exponatis insidiis: ne per moram amittatis gratiam sponte uenientum: quia contemptam inuitationem gehenna subsequitur. Ego, si quid dulcedinis ut pater debui; si quid districtionis, ut attributus a Deo magister, impleui. Prouidete ne diutius qualemcunque crucis mee angulum rara Leuitarum corona circumdet: ne dolenda etiam extraneis in longum solitudo dominetur: ne labor uteri mei sterilitatis uice hostilem peperisse familiam, et numerosa proles per sinistros actus infecunditatem parentis ostendat. Pauca  sunt que asserui, sed quanta ex his pendeant, estimate. uenite, filii, audite me: timorem Domini docui uos . Romam respicite, quam ab idolorum seruitute sine auri, sine argenti pretio liberam sanguinis Christi fecit effusio: cui etiam meam seruuli sui mortem iussit impendi. Que per multa tempora famosis cultum delubris exhibuit: que diu uenerata est in imaginibus demonum, quem laborante censu indiderat manus magistra terrorem: que suspexit potestatem numinum emptam pretio metallorum: cui sublimiores deos peperit exercitatior manus artificis: et diuinitatem quam homo per fabricam contulit, apud homines Dei habuit forma maiorem. Ecce iam, Christo propitio, ad nouas fornaces simulacra redierunt: ecce iam de obsoleta superstitione  usus uester accipit, quod letetur: dum de ueteri Tonante noua merito uascula preparantur. Quid hanc adnitimini interrumpere quietem? quid ludere uanis intentionibus felicitatem? excusationem non habet furor iste, si creditis: non interest quibus itineribus ad mundi principem currat, qui a sancta unitate desciscit: pingues hostias litat diabolo, qui contristat Ecclesiam. uanas ergo repudiate tendiculas: simplicem habet defensionem pacis affectus: nimis armatus est, qui illa que aduersarius concordie ministrat, tela contemnit: sufficit contra omnia iacula iurgiorum fidei nuda oppositio. [1 1Kb] Quid Eulalii et Bonifacii tempora, dum malorum solatium queritis, reuocatis in medium? quid incrementis excessuum presentatis uetusta contagia, et per iniquam uoluntatem  senectuti in operiendis delictis facitis nil licere? Alia tunc fuit causa discordie: et nisi narrando cogerer sustinere transacta, ostenderem uobis nullum euenire solatium de comparatione factorum: quia illos quos ad pontificale fastigium intentioni obsequens feruor euexerat, utrosque repuli; hunc elegi: quia de illis, teste exitu, nemo mihi placuit: de istis, contra regulas nitentem profugum feci; prouectum legitime mundo impugnante seruaui. Scitis ista, non noua sunt: quia dum ille truditur, iste firmatur;  uester mihi militauit assensus. Deinde cur in perniciem uestram leditis sacerdotale concilium? cur laceratis sententiam in qua inspirante Christo oracula superna patuerunt, et inter Deum atque homines interpres exstitit lingua pontificum? quid generalis Ecclesie dolorem facitis, quamuis in principali, tamen in una commissum? Illa enim celi curia, uariarum dotibus aucta curulium, et multo Redemptoris nostri auro ostroque decorata, nichil in illa discussione auctore se protulit: sed per humane lingue ministerium diuino militauit imperio. Intellexit non esse suum, quidquid impulsa constituit: nichil habet in illa sententia, nisi unde de sola deuotione gratuletur: peregrinum stylus sensit eloquium, inde sumens solam gloriam, quod infusa sibi seruauit et coluit.  Quid his de exemplis euangelicis preparastis calumniam? sicut de uobis scriptum est: Errauerunt in ebrietate, nescierunt uidentem, ignorauerunt iudicium . Nam dum profanis memoratos uerbis ceditis, et inscitiam proditis et liuorem. Isti ergo resurrectionem corporis quam predicant, non credentes, hereticis se miscuere contagiis? Isti quod abiurant linguis, corde sectantur? [1 1Kb] Ergo quia dixerunt, eum timendum esse qui potest corpus occidere et animam mittere in gehennam; ideo a fide aliena texuerunt? ecce profundam imperitiam. En beatum Lucam cuius potestis assertione conuinci, qui clamat: Timete eum qui postquam occiderit corpus, habet potestatem animam mittere in gehennam . Quis hic locus erroris, ubi congruentia pari ductu  exempli et historie uerba concurrunt; nec diuersum est ab intellectu catholico, et lectionibus quod profertur? Nunquam bene nodus in scirpo queritur: non inuoluit nebula predicate lucis auctores. Resurrectionem ergo carnis non credunt, quia posse corpus confitentur occidi? quia peccatricem animam gehenne mancipari? Densis cor uestrum uepribus suffocatur, et interna uitia aliis certat ascribere. [2 1Kb] Ioannis etiam apostoli iactatis scripta uiolari, quia ex uerbis eius dictum est: Si dicamus quia peccatum non habemus, mendaces sumus, et ueritas in nobis non est . De codicum diuersitate nil queror. Ideo ergo corrupta sunt apostoli monita, quia non iunxerunt. Nos ipsos decipimus, et quia iunxerunt mendaces sumus? Non solum diuine, sed etiam humane  rationis ignari, qui ueritatem non habet, mendax recte censetur: nec alia re nisi falsitate plenus est, qui integritate uacuus innotescit. Sed hec in uobis non curanda sunt lingue oratione, sed gemituum: nec magis sunt uobis exhibenda uerba, quam lacryme: quia liquido nocens est, qui insontibus aut meritum culpabilis, aut nomen opponit. Reliqua obiectionum uestrarum capita non reuoluam: prestat silentio damnanda sepeliri. Nobilitatem dat facinoribus,  qui uentilationem ipsorum multiplici ad aures posteras relatione transmittit. Beati Pauli est sequenda sententia, qui monet per discipulum cunctos et clamat: Inanes questiones euita . Multa enim sunt in propositionibus uestris, que ita feculentis ulnis peccandi amor amplectitur, ut fiant indigna memoratu: plura leuitas dehonestat, dum subductis euiscerantur uerba uestra ponderibus, et de religionis causis elocutio uentosa componitur, auris congruam sortita grauitatem: que in palearum abundantia nichil est horreis illatura de tritico, dum infecundam frugibus culmorum parturit ubertatem, et spem de herbe luxuria mentitur agricolis: de quibus nichil lucri uentilabra reperiunt, igni debita, incendioque peritura: de his scriptum est: Dormierunt  uiri somnum suum, et nichil inuenerunt . Nihil est, carissimi, pace dulcius, si tamen saporem eius non plenum amaritudine pectus excludat. Breuiorem quidem admonitionem debueram, quam prolixam non parua uestri consideratio, et diu in uobis iurgiis exercitata frons protulit. Usus est multa peccantum, stricta allocutione non corrigi: et effusionem plurimi, quam in delictis habuerunt, in monitoris sermonibus hanc requirunt. Me satis est et diligentie uestre, et iussis celestibus obsecutum. In his que secutura sunt, locum sermonibus non relinquam: quia hec refero; mundi caput Romam per uestras intentiones esse prostratam, et nutricem pontificii cathedram, quasi ultimum uidere sedile despectam.

 Cuius uocem beatus Paulus excepit, et illa qua semper usus est eloquii intonuit libertate: apostolorum principem lenitatis incessens, quod fluxis et profligatis mentibus parentis adhuc seruaret affectum: nec in profundum ductis ulceribus ferro medicante succurreret rescindenda docens lanienis secreta morborum, et manifeste desperationi salutiferum esse uulnus adhibendum: ne dum manus medici per pietatem a sectione carnis corrupte suspenditur, de abstinentia teli inuitetur exitium: quia dum parcit egris dextera, curandos interficit; nec grandis est differentia, utrum lethum inferas, an admittas: mortem languentibus, qui cum possit non excludit, inflixit. His ergo aduersus eos oris ianuam patefecit alloquiis.

 Omnis qui iudicas, in quo alium iudicas, te ipsum condemnas: eadem enim agis que iudicas. Scimus autem quia iudicium Dei est secundum ueritatem in eos, qui talia agunt . Et iterum: Beatus qui non iudicat, in quo probat seipsum . Que malum ratio est, ut predicet non furandum, qui furatur: et prodigum uerecundie frontem nube uestiat impugnationis aliene? Nemo recte monitoris personam suscipit, nisi qui actibus suis errata condemnat,  et amorem innocentie conuersatione demonstrat. Nam adiacet etiam publicanis, amica moribus uitia damnare sermone, et sceleratioribus lingue officiis punire quod diligant. Quasi non quoddam genus sit maiorum excessuum, dare rei affectum labiis, quam mente despicias, et ingenii uirus colloquii melle uestire. Hec sic ago, quasi si uobis esset pudor, pudicitia, uenustas affectui; liceret accusare doctorem, et aduersus electum oris liuidi morsus aptare: cum ante futuri prescius per epistolam ad uos datam plena uoce monuissem: Quis accusabit aduersus electos Dei? Deus qui iustificat: quis est qui condemnet ? Et iterum: O homo, qui iudicas eos qui talia agunt, et facis illa, putas quoniam effugies iudicium Dei? An diuitias bonitatis eius, et  patientie, et longanimitatis contemnis ? Accusatis malitiam repleti iniquitate, fornicatione, auaritia, nequitia, inuidia, homicidiis, condemnatione, dolo, malignitate, superbi, elati, inuentores malorum, parenti non obedientes, insipientes, incompositi, sine misericordia . Docetis fornicantibus neminem esse miscendum, adulteri Laurentii aut sequaces, aut preuii: per quos ille aut exseruit que habebat toxica, aut que effundens monstrauit, accepit. Post illam illecebrose communionis maculam, et pestem toto orbe exsecrabilem, sacerdotes Dei, quasi obsoleta comparatos communione, culpatis: reos putatis esse, qui subiere consortium nullo teste conuicti: et sectamini hominem toto ecclesiastice inscriptionis, non dicam stylo, sed ense perfossum.  Quod licet, non licet; et quod non licet, licet. Quemadmodum Iamnes et Mambres restiterunt ueritati; sic et uos mente reprobi, circa fidem proditores, proterui, inflati, amantes uoluptatem magis quam Deum; habentes speciem quidem pietatis, uirtutem autem ipsius abnegantes . O uim doloris interni! qui nequit expedite quod concepit; qui profundis ingestum uisceribus loquendi affectum quem imperauit, irrumpit. Nihil uobis ultra plus eloquar: quod de oratione remanet, lamenta supplebunt.

Post hec si inter manus medicorum curatione egrescitis, nec aliqua a cepto salutis consideratio uos reducit; saltem orbis parentem urbem uestram respicite: ipsa uos post defensores suos apostolos merens aggreditur, ipsa compellat; et si quid est  pietatis in reliquum, orditur impetratura sermonem.

Me, quam Dei summi templa, repudiatis fanorum cultibus, et noue lucis nitore gaudentem, fecerunt esse conspicuam; quam post sacella sordentia, et multo pecudum tabo polluta, ab hostiarum cruore, dominici et apostolici sanguinis effusio purgauit: quam reducta post longum sanitas febrium fecit delubra contemnere; quam a uictimis liberauit oblatio; que pacem Christi per idolorum inimicitias acquisiui; cui non fuerunt pene numerosiora dona, quam numina;  quam religiosus reddebat uaria deuotione mendicam, quam egestas oppresserat frequentia a diis suis beneficia postulantem: que Curios, Torquatos, Camillos, quos Ecclesia non regenerauit, et reliquos misi plurime prolis infecunda mater ad Tartarum, dum exhaustis emarcui male feta uisceribus: quia Fabios seruata patria non redemit, Deciis multo sudore gloria parta nil prestitit: profligata est operum sine fide innocentia: criminosis iunctus est equi obseruantissimus, quia Christum ignorauit, Scipio. Per totam uellem stylum ducere, si orbate pectus pateretur, infantiam. Sed quisquis lamentationis transacta relegit, lacrymarum tempora uidetur optare. Nemo creditur non odisse, quorum relatione non leditur: qui siccam faciem de filiorum funeribus  referens seruat, certo teste crudelitatis arguitur. Illa posteritas plus meroris attulit perdita, quam iucunditatis acquisita. Relegamus tamen quibus mutata sint ista successibus. Ecce iam in illo sacrario libertatis nichil seruile de idolorum cultibus inuenitur: ecce honorum corona, orbis genius flos Romanus, que diu uenerata est plena sanctitate calcat altaria. Ecce iam curia mea ad celum uocatur, laudatur, accipitur: nec possum dicere, perdidisse me sobolem post gratiam baptismi, quam uel repentina mors abstulit. Multos trabearum uel curulium possessores supremus regnator sine dispendio cultus, aut dignitatis amplectitur. Pene iam terreni munificentia triumphi diuinum mercatur affectum; et hoc ad Christi gratiam proficit, quod mundo studetis esse uenerabiles.  Mentior, nisi egena agmina consulatus uestri in subsidio miseriarum prestolantur aduentum. Etenim purpura uestra qua anni uocabulum nobilitatis, subripientem miseris uestimentorum largitate pellit algorem. [1 1Kb] Prope iam iterum necessitatibus fuerunt auxilium decora fastorum; et ueteri infidelitate deposita, in tali preparatione census dispendia efficiuntur lucra animarum. Ecce nunc ad gestatoriam sellam apostolice confessionis uda mittunt limina candidatos, et uberibus gaudio exactore fletibus collata Dei beneficio dona geminantur. Quis tempore quo pretiosis siccamus ubera partubus, quo prolem nostram eterna genitrix rursus paritura nunc suscipit, cuius post primam natiuitatem grandeuis fetibus aluus impletur, que mihi prolem regenerando dulcem facit  esse, quam peperi, que ad se uenientes senium facit exuere, et ad uite principia redire confractos, quis hanc felicitatem, rogo, interpellatione commutat? Quis per discordiam uiperina mente compositam aurei mihi seculi iubet perire beneficia? quis in renouatione mea occasum clandestinus inspirat, et per blande frontis speciem inimicitiis uires acquirit? Generosam in tali negotio prosapiem non agnosce. Si qui sunt tamen summorum, quos uilibus tempestatis huius procella sociauit, aliis auctoribus facinorum  participatione maculantur. Splendor sanguinis, etsi communionem criminis incurrit, nescit tamen ducem se prebere peccantibus. Habet forsitan reatum de neglecta cautione, non habet dignum supplicium de scelerum principatu. Sub quadam uerecundia iungitur delinquentibus, qui ad adulta iurgia conuocatur: non meretur desperationem perditi, in quo facilis tantum crudelitas improbatur. uos potius uideo, triuiorum germina, uos agnosco: in quibus nature uilitas conuenientes sibi mores peperit: quos degenerasse claritas fuerat: qui per mentite titulum religionis  gaudetis impunitate uitiorum: quorum labia nunquam aut honorum sapor tetigit, aut quietis: qui fas omne origini parendo uiolatis, quos de latebris et specubus productos presens causa monstrauit. Quis ante concinnationem mali huius, qui essetis, agnouit? diu fouistis secreta, quibus uos nox generationis abdiderat. Redite potius ad amicam cecitatem: nobis serenam et diuturnam lucem relinquite: concordiam Ecclesie, aut absentia, aut correctione prestate. Si tamen uultis uos numerari inter splendidas prosapies, actuum emendatione cognoscam.





OPUSCULUM TERTIUM. [1 1Kb] uITA BEATISSIMI uIRI EPIPHANII EPISCOPI TICINENSIS ECCLESIAE. 

 Quamuis me urgeat suscipiendi operis anceps necessitas, et e regione impositus sit, nec meo labore uacuus, nec maledicorum disceptatione tractatus; in quo gemina cautio dictionis, hinc ubertatem exspectet ingenii, inde etiam lingua diuitibus narrandi frenos imponat; cum ipsas eminentissimas, ut putantur, in seculo uana inflatione personas si quis uentoso nimium studuerit eleuare preconio, aut intra gestorum terminum inopia eloquii continere, utrumque apud eas iudicetur ingratum. In laudibus enim ipsis turpe est illa cudere, que nec ille de quo narrantur, agnoscat: sic iniuriosum et dolore dignum putatur, illud preterire silentio, quod relatio uera possit attollere. Etenim res bene geste ueterum nostrorum pro referentis apud nos accipiunt facultate uirtutem. Nam  uere aut perit notitie, aut attenuatum transit ad posteros quod ad explicandum pauper uerborum uena susceperit: et illa haud iusto [2 1Kb] liberior laudatio tantum decerpit glorie, quantum falsitatis adiecerit. Fit uero plerumque, ut fide carens cumulus minuat probe facta multorum, et sit uana narratio que crescit ex mendaciis: intempestiua et mendica nimium, que non pertransit ad terminum. Quocirca uitam beatissimi Epiphanii Ticinensis antistitis narraturus, inuito Spiritum sanctum testem actuum eius et comitem, ut ipsius auxilio gloriam conscientie serenissime quam eidem concessit, tradam chartis uicturis in seculo; ut exemplum prebitura uirtutum nunquam fama moriatur. In quo tamen opere, si me angust a non coarctauerit eloquentie sub certa lege  currentis, ut saltem cruda per ordinem digeram facta meritorum: nichil tamen de laboribus eius tam mediocre uel humile inueniam, ut necessariis illud bullis,  ut plerique solent, uiuidi sermonis amplificem. Testes etenim calentium citabo negotiorum, et tropea illius adhuc fumantia, et exornata de manubiis diabolice nuditatis ostendam. Nemo enim sub oculis presentia pene et nimium nota commemorat, nisi qui de ueritate confidit: ut quos forsitan ficta dicturus, uelut impudentie mee conscius, euitarem, eorum auribus relegam illa que cognouit aspectus.

Igitur prelatus uir insignis Epiphanius oriundo Ticinensis oppidi indigena fuit, patre Mauro generatus et matre Focaria editus, que [3 1Kb] sancti etiam Mirocletis confessoris et episcopi tangebat prosapiem hominibus ex liquido ingenuitatis fonte uenientibus. Sed quid illorum retexam sanguinis prerogatiuam, quorum familie et nobilitatis caput est filius? Qui sub  decessore suo uiro integerrimo [4 1Kb] Crispino pontifice celestis militie tirocinium sortitus, annorum ferme octo lectoris ecclesiastici suscipit officium, signo ante celitus demonstrato. Nam dum esset in crepundiis lactentis infantie, fulsisse eius cunabula superno lumine uidere complurimi: ut futuram mentis claritatem lustrans eum et precedens fulgor ostenderet, secuturumque splendorem in moribus iam tunc typica luce signaret. Notarum in scribendo compendia, et figuras uarias uerborum multitudinem comprehendentes breui assecutus, in Exceptorum numero dedicatus enituit, cepitque iam talis excipere, qualis possit sine bonorum oblocutione dictare. Igitur processu temporis et laboris ad sextum et decimum etatis annum diuino fauore perductus, cana consilia  in annis puerilibus meditabatur. uernabat in illo pre ceteris mater bonorum operum uerecundia. Ita famulabatur antistiti libens, ut si quid operis gereretur ab  altero, grauiter ferret subreptum sibi fuisse seruitium. Accipiebat senes grauiter, iuuenes comiter, et cercebat iam tunc facinorosos audacter: erat primis subiectus, prioribus sancta iniungentibus obsecundans, equalibus blandus atque officiosus, sequentibus mera caritate communis: nulli se preferens, cum religioso cursu per celestem tramitem omnibus anteiret, laudationis amore uacuus, cum quotidie in eo laudanda adolescerent: cumque res glorie dignas per horarum momenta consummaret, perire fructum glorie opinabatur atque mercedem, si pretulissent homines, quod soli Deo exhibebat abscondite. In summa, apostolici memor oraculi, assentationes respuens, in semetipso, teste conscientia, pro boni operis recognitione plaudebat.

Illud uero libandum esse non abnuo, quod formositas  in illo lucis corporee index anime fuit, et tantum contra studium illius forme decus enituit, ut nec forti uiro posset oppugnante subuerti. Ridebant gene, etiam cum animus mestitudine torpuisset: nitida simul labia commendabant dupliciter mella sermonum: necnon quocunque uertisset oculos, serenitatem mentis nuntiabat aspectus: frons ceree pulchritudinis, et candoris illius que solis passa radios colorem traxit ab ethere: nares in tanto naturaliter splendore formate, ut illas nequiret imaginibus corpora representans pictor emulari: manus teretes, prolixi digiti, de quibus aliquid et alienigena gauderet accipere. Stature proceritas decens, que eminentiam secuture dignitatis prefiguraret in membris; nec tamen modum ornatissime prolixitatis excederet.

 Sed ne quis forsitan malitiosus interpres intempestiue positum iactet, in uiro tantarum uirtutum de lepore carnis factam esse mentionem, cum in illa ueteri mandatorum celestium radice sit insitum, sacerdotum corpora sagaci debere insinuatione lustrari: ne quid debile, uel deforme, ne quid plus minusue esse contingat, neue inolitam maculis cutem superficies feda dedecoret ; ne fractura manus, aut fractura pedis aut gibbus indignum altaribus reddat antistitem: et clamet doctor gentium et electionis uas , hominem mundum ad eiusmodi debere officium peruenire: quod non solum de anime, sed etiam de corporis creditur nitore dixisse. Qui deformem ac debilem a libaminibus suis mandat arceri, inuenitur eos qui multipliciter  grati sunt, admittere libenter: presertim in quo lucem membrorum anime fulgor exsuperat; nec naturaliter illud terrenum decus aliquibus artificiis adiuuatur.

Prestrictis ergo his que oportuit non omitti, ut cui innotesceret opere uir immensus, presentaretur et uultu: transeam ad illa que de cultoribus Dei non mediocriter laudanda fronte narrantur. Erat in eodem sermo ad doctrinam congruus, fabricatus ad blanditias, [1 1Kb] ad intercessiones iam tunc artifex, ad  corripiendos singulos auctoritate plenus, ad exhortandos quosque necessario lepore dulcissimus: uox sonora, succo uirilis elegantie condita, nec tamen agrestis ac rustica, nec infracta gradatimque a mascula soliditate deposita. Illum quicunque uidit, cum necdum dignitatum aliquod limen intrasset, omnia eum transisse credidit, que sequebantur insignia.

Talis iam ad decimum octauum etatis sue peruenit annum. In quo, secundo a leuitis numero dedicatus, senum cetibus puer adiunctus est. Stupuerunt plurimi, sed externi, qui mores illius cum etatis immaturitate iungebant: seram credebant dignitatem hanc redditam esse, qui nouerant. At ille uenerabilis Crispinus episcopus, fauoris nescius, pertinaci tenens districtione censuram, et quem nunquam nisi bona  conscientia duxit ad gratiam, sic eum mulcebat sensibus, ut morderet obtutu; et sub specie frontis rigide clandestinum circa discipulum nutriebat affectum. Pascebatur alumni sui optabili conuersatione pater, et omnibus eius actibus oculos amenabat. In quo tamen ille subdiaconi ordine nichil amplius quam biennio commoratus, meritorum suorum saltibus euectus exsiluit, nec se diu intra angustias modici honoris anima est diues passa refrenari. Festinabat ad leuiticam dignitatem conscientia, quam nunquam uota presumpserant: exigebat conuersatio, quod desideria penitus ignorabant.

Circa metas tamen prefati honoris et terminum, unum eius opusculum summo tenus libet attingere. [2 1Kb] Summias uocitatur ager, qui in eo loci situs est, in  quo terrenum marginem gulo us Padani gurgitis morsus arrodit, et flexuose serpens fluuius largitur in compendio alterius, quod furatur ab altero; simulque fit lucrum finitimi aliena calamitas. De huius predii finibus antiqua cum clericis Burco quidam lite certabat: ad quod iurgium dirimendum senile nimis, et preter quam coniici possit annosum, adhuc puer iste dirigitur. Electus est enim, qui et fortiter [3 1Kb] illas intentiones exciperet, et maturitate consilii inferendas temperaret. Attulit tamen, quod solet omnium mater intentio. Nam processu sermonis, et scandali, ipse Burco qui malitie sue sordido lenocinaretur assensu, summum facinus sine aliquo timore commisit: nam sanctum uirum ita fuste percussit, ut sanguis protinus ebulliret. At ille paratissimus iram repressit,  nec uindicte spe prouocatus efferbuit; turbatumque potius et attonitum percussorem blandissimo delinibat affatu. Illico miseram se clamans, et orbatam filio ob atrocitatem facti, Capraria Burconis mater occurrit. Crederes eam circa funus pignoris sui illa qua fugatur omne consilium in carorum mortibus, lamentatione iactari. Lambebat uestigia sanctissimi iuuenis eiulans mater, et, Parce, clamabat, illi, quem nunquam ad indignationem uis ulla compulerat. At ille supplicantem prohibebat, ne sibi inuidiam rogando  concitaret, ne se non merentem delati honoris sarcinis impediret. Turbata est repente ciuitas: omnium Christianorum in furorem uerse mentes. Burco ad exitium poscebatur, et in tanta hominum multitudine nemo placidus, nisi qui iniuriam fuerat passus, inuentus est. Flebat egregius pontifex, de infirmititibus suis et molestiis gaudente discipulo. Nam ita satisfaciebat pro eo qui putabatur inimicus, singulis, ut nec gloriam parcendo iactanter quereret, nec uindicando mandata celestia preteriret.

Breui post ad diaconii euectus infulas, uicesimum annum etatis ascendit, facie nec dum bene barbata. Turbabatur suscepti honoris tirocinio homo, qui iam ducem poterat implere Christianum: singulorum pro pudore declinabat aspectus, quem uniuersa ciuitas,  quasi salutis signum aliquod attendebat. Interea supra dictus antistes omnem ecclesiastice conuersationis substantiam et diuitias pauperum suorum in eius potestate committit, uolens ante episcopatum cognoscere, qualem futuris temporibus prepararet episcopum. Et cum uix sit, ut ab eorum personis, de quibus successionis seritur quantulacunque suspicio, inuidia temperetur; in istius gratia sibi credebat perire [1 1Kb] sanctus pater, quidquid fuisset minus exhibitum: quedam in illo sua, quedam uolebat esse maiora. At iste quotidianis profectibus, etiam cupidissimi in oratione genitoris uota transcenderat. Erat enim genitor, cuius eum per Euangelium conceptum uerbi celestis semine feta aluus effuderat. Nam de pudicitia iuuenis mei quid loquar? in quo domum  sibi statuerat castitas, et continentia radices fixerat in profundum? uirum se esse, nisi per laboris patientiam, ignorabat: carnem habere, nisi cum moriturum se esse meminerat, nesciebat. Quoties tamen illum corporeus appetitus, sicut ab ipso didici, ludebat imaginibus somniorum, illico ad uigilias sanctas, continuata ieiunia, standi diutissime necessitatem plena auiditate currebat; talemque bellatrix dextera anime suis certaminibus reddebat carnem, ut illi opus esset postea pro necessitate succurri. Nec tamen refecto corpusculo indulgebat otio: utebatur lectione pro requie, librorum uenerabilium pro blandimentis instrumenta suscipiens: memoriter semel transcursa reddebat: et ne crederetur Scripturarum diuinarum tramitem uerborum tantummodo celeritate transuolasse, pingebat actibus suis paginam quam legisset.  Si propheta fuisset in manibus, prophetantem uideres codice amisso lectorem: si Testamenti ueteris recensuisset uolumina, Moysi dignus emulator incedebat: taliter ac si illum Isrelitica per desertum agmina sequerentur. Si apostolicum lac uerborum et mel dominice passionis seueritatem legis condiens  Scriptura index reuelasset, continuo ex ore ipsius dulciora fauis uerba fluxerunt. Postremo quid libri docuissent, uita signabatur.

Domum taliter regebat Ecclesie, ut nec profusione immoderata commissam penum exhauriret, nec odia sordenti parcitate contraheret. Intercessionum etiam tunc certamina proludebat. Nam ubicunque pro remediis miserorum episcopi mittebatur imperio, tanta exigebat beneficium arte supplicandi, ut sentirent sibi in causis profuisse complurimi, ipsum per se episcopum non uenisse. Augeb tur circa eum per dies singulos popularis affectus et magnis successibus cumulabatur amor, qui ex iudicio descendebat. Desiderabatur in eo sacerdotium, cum nemo nutritoris sui optaret interitum. Ipsum tamen ne odor quidem  huius opinionis afflauerat: arbitrabatur ad profectum suum sufficere, si cum bona semper estimatione seruiret. Postquam tamen inualida senectus, et semper de infirmitatibus querula uenerabilem uirum Crispinum pontificem occupauit, istius sustentabatur manibus, in huius nitens erigebatur amplexus, pes illius erat, oculus, dextera; cuius ministerio, quidquid optasset fieri, ante iussionem suam uidebat impletum. Presentiunt enim bone mentes eorum desideria, quibus cum integritate famulantur. Talis in diaconatu, a uigesimo incipiens, octo annos expleuit: et quidem tunc status Ecclesie Ticinensis bona clericorum fruge pollebat. Erant celestes uiri, quos iste a perfectione incipiens [2 1Kb] amabat: fuit Siluester archidiaconus ea tempestate, homo in uetusta  disciplinarum instructione probatissimus; Bonosus presbyter, tam nobilis sanctitate quam sanguine; Gallus quidem prosapia, sed celestis indigena: fuere alii et numero plures et uirtute prestantes, quorum idcirco facio mentionem, quia parua laude dignus est, qui tantum miseris antefertur.

Circa finem tamen uite quem spiritu preuidebat sanctus antistes, Mediolanum uicinam expetit ciuitatem, ubi nobilium germina messe quadam munde ingenuitatis excreuerant. Quos uisitationis gratia requisitos, talibus uir Dei sermonibus appellauit. »Ecce, filii, iam me etas compellit ad transitum. Iam originariam ad ius suum reuocat terra particulam. Commendo ciuitatem, commendo Ecclesiam, commendo hunc, cuius labori et gratie debeo, quod usque ad hoc tempus uixi, et grandeuus et debilis. [3 1Kb] Corporea  soliditas et uirtus anime imbecillitatem meam portauit sine fastidio: cuius ambulaui pedibus, tenui aliquid manibus, uidi oculis, ordinaui sermone: duo uidebamur intuentibus, cum unus per concordiam fieret ex duobus.« Hec [4 1Kb] Rustico illustri uiro dicta penitus insederunt, qui in omni dicendi genere exercitatissimus,  tali est orsus eloquio. »Scimus, sancte Pater, scimus, et profunda consideratione perspeximus, iuuenem istum non oportere pro etatis immaturitate censeri, nec debere grauis concilii hominibus teneros pro quadam obice annos afferri: uir namque cana morum integritate probabilis geminata laude dignus est, si illi ad uenerabile mentis imperium puerile corpus obtemperet. uiue tu tamen, uiue, exemplum et forma bonorum operum, et uberiores in eo, si adhuc possunt crescere, lucide conuersationis fructus adiunge.« His dictis conticuit. At ille piissimus pontifex beneuolentie eius impendens gratias, quod secum pari de discipulo existimatione sentiret, dicto uale, discessit; atque Ticinum quasi ad sepulcrum festinans regressus est: qui aliquantis  diebus emensis morbo regio perfusus, lucem seculi nostri superna habitatione commutauit.

Extemplo in istum bonorum omnium consensum adducitur: magnus illico in tota urbe concursus: rapitur a lamentatione funebri in gaudium populi consecrandus antistes. Flebat iste intemperanter dolore mortis paterne, cui reddi debitas aliquas lacrymas promiscue multitudinis letitia non sinebat. Resistebat in quantum poterat, et indignum se iam apostolica imitatione clamitabat: sed tantum magis surgebat in eo dilectio cunctorum, quantum in multitudine magna solus erat, qui se uocitaret indignum. Nunc quid pluribus utar, qui omnia explicare non ualeo? Finitimarum ciuitatum iunguntur studia, et attrahitur tanta collectio, ac si initiandus esset totius  orbis episcopus. Ducitur Mediolanum adhuc reluctans, et magna si dimitteretur munera promittens, qui ut fieret, noluit spondere uel minima. Consecratur cum omni celebritate cunctorum. Exsultabat mundus de tam sancte ordinationis insignibus. Extranearum habitatores urbium tanto se tripudio iactabant, quasi ipsis proprie profuturus infulas sacerdotales exceperit. Aliquos tamen magnarum urbium incolas edax consumebat inuidia, quod tantum oppidi Ticinensis angustia habere meruisset antistitem, cum apud ipsos sola pontifices metropolitane iactantie uocabula tuerentur.

Exacto ergo dedicationis sue die, Ticinum rediit, conuocatisque uniuersis presbyteris ac ministris, talibus eos instruxit et confortauit alloquiis. »Quamuis  me, fratres carissimi, inter primordia immatura titubantem iudicii uestri et suscepte dignitatis pondus oppresserit, memini tamen quid gratie uestre debeam, cui maxima contulistis. Et licet parendi uobis magis quam iubendi habuerim uoluntatem, mutaui tamen per officium personam seruiendi, animum non amisi. Estote pacifici, estote unanimes; onus meum mecum diuidite: fit enim ad portandum facilis sarcina, quam multorum colla sustentant: meam  uobis communionem serua dum cum omni humilitate polliceor; neque futurum esse quemquam, qui me, nisi cum Deo nostro, possit offendere: auctorem bonorum omnium seruate pudicitiam, et ne iniuriosum putetis quod grandeuos et presbyteros de continentia et integritate seruanda puer appellat: conuersatio, non anni, aut adolescentiam aperit, aut senectam. Speculamini mee conuersationis interna, et si indignum aliquid agnoscitis, cercete. Nemo ut Ecclesie principem admonere timeat, si probat errantem.« His ita dictis, conticuit. Surrexerunt omnes, et consona, quasi ex pristina meditatione, sub momentonea tamen uoce dixerunt: »Aue, Pater probatissime, aue pontifex singularis: bonum te quidem uniuersorum sensit electio; sed optimum etiam tua  testantur alloquia. Crescis sanctis meritis apud conscientiam nostram, et aperiris luce operum, supra quem porrigebatur opinio.« Quibus breuiter perstrictis, suscepto omnes munere discesserunt.

Mox sibi beatus antistes proprio ore leges quibus se posset tenere, dictauit. Primum statuit non lauandum, ne nitorem anime et interioris hominis fortitudinem balnea magis sordibus amica confringerent. Deinde decreuerat nunquam esse prandendum; sed ne propositi sententiam superuenientium uis ulla temeraret, et aut iactantie nebulis, aut auaritie fama lederetur, diffiniuit nunquam sibi cenandum; ut commutatio horarum, ac per hoc semel in die reficiendi tempus, afferret. Cibos iussit sibi placere uiliores, nichilque in apparatione ferculorum nares  saporemque suum posse offendere, nisi quod aromatibus condiretur. Olerum et leguminis pascebatur epulis; sed neutrum horum usque ad satietatem capiens: uini quiddam parum, quam tamen exiguitatem apostolice admonitionis memor sumebat ob stomachi cauendam debilitatem. Procedendum censuit omnibus in quolibet eris terrore maturius: ita ut uigiliarum formam lectoribus antecedens ad ecclesiam preberet episcopus. Postquam uero ad altaris confinia peruenisset, nullam deliberauit futuram esse necessitatem, qua inde nisi impletis solemnibus posset abduci. Iunctis pedibus usque ad consummationem mystici operis stare se debere constituit: ita ut humore uestigiorum locum suum depingeret, et longe aspicientibus indicaret. Intercessionum tantam sibi  proposuit curam, ut ipsum se miseris inferre crederet molestiam, quam per negligentiam a quibuscunque permisisset inferri. Ad patientiam laboris tempore otii, necessitati ut sufficeret, corpus aptauit. Hoc sibi uiuendi pragmaticum uel discipline dogma proposuit, aggressus est, seruauit, impleuit.

Mox uero per uniuersum mundum sanctam illius conuersationem illa, que licet in gloriosis actibus tardior esse solet, fama non tacuit. Sed [1 1Kb] ad aures  Ricemeris, qui tunc secundis ab Anthemio principe habenis rempublicam gubernabat, detulit. Nam imperatore Rome posito, seminarium inter eos iecit scandali illa que dominantes sequestrat, inuidia, et par dignitas causa discordie. Surrexerat enim tanta rabies atque dissensio, ut mutuo bella prepararent; et preterquam origo irarum proprios suggerebat stimulos, lis ista circumstantium consilio nutriebatur. Nutabat status periclitantis Italie, et affligebatur ipsis discriminibus grauius, dum exspectabat futura discrimina. Interea apud Ricemerem patricium, Mediolani ea tempestate residentem, fit collectio Ligurum nobilitatis: qui flexis genibus soloque prostrati, pacem orabant principum, et ut ab scandalo utreque partes desinerent, occasiones gratie ab una precabantur  offerri. Quid plura contexam? mulcetur Ricemer, et uelle se reparare concordiam permotus multorum fletibus pollicetur. »Sed quis, ait, potissimum huius legationis pondus excipiet? quem tante molis cura maneat? quis est qui [1 1Kb] Galatam concitatum reuocare possit et principem? Nam semper, cum rogatur exuberat, qui iram naturali moderatione non terminat.« Tunc uno omnes ore responderunt: »uester tantummodo ad pacem declinetur assensus. Est nobis persona nuper ad sacerdotium Ticinensis urbis adscita, cui et bellue rabide colla [2 1Kb] submittunt: cui ante preces offeratur beneficium, quod a quolibet petiturus aduenerit: cui est uultus uite similis, quem uenerari possit quicunque, si est catholicus et Romanus; amare certe, si uidere mereatur  et Greculus. Iam si ad sermonem illius ueniamus, nunquam sic diras aspides uerborum digitis incantator Thessalus uiolentis poterit euocare carminibus, quomodo ille effectum petitionis sue a negaturis extorquet. Pendet in arbitrio eius, cum loqui ceperit, sententia audientis. Pendet ius suum, qui excusare disposuit, si illi allegandi copia concedatur.« Tunc patricius Ricemer ita respondit: »Detulit ad me hunc hominem quem exponitis, fama gloriosum: et in hoc magis admirationi mihi est, quod omnes habeat laudatores; nullos eius quibus per inuidiam abundare solet nouitas, prodit inimicos. Ite ergo, et rogate hominem Dei, ut ambulet; iungite etiam meas preces.« Egressi de consilio  statim Ticinum petunt, causam narrant, fusis, ut istum laborem  susciperet, beatus Epiphanius rogatur lacrymis: qui ne extenuaret beneficium, si filios diutina supplicatione torqueret, antecessit desideria postulantum: quos tamen taliter allocutus est: »Quamuis tante rei necessitas probatissime persone pondus inquirat, et titubet sub graui fasce portitor immaturus, affectum tamen quem debeo patrie non negabo.« Quibus breuiter narratis, quomodo erat loquendi  parcus, ad Ricemerem patricium perrexit: a quo simul uisus et electus est.

Mandato ergo sibi legationis ordine, Romam petiit. In quo itinere quid molestiarum sustinuerit, quidue uirtutum gesserit, festinans ad maiora pretereo. Mox tamen ut supra dicte urbis portas ingressus est, fama que absentem illum notum fecerat, digito cepit ostendere. Conuersi illico omnium oculi, stupuerunt mentes attonite, quod tantam sibi exhiberi reuerentiam imago eius index sanctitatis requireret. [3 1Kb] Inexplicabilis se culpe reum fatebatur quilibet potentum, si tantum genua eius amplexus est: tollebatur clamor in celum: nemo illum in mortalium numero computabat, cui omnia celestis gratie uidebant bona constare. Perfertur ad principem  Anthemium, studio legationis episcopum uenisse Ligurie, hominem quem nullus possit etiam diues eloquio sufficienter exponere. At ille, »Callida mecum Ricemer et in legationibus suis arte decertat: tales dirigit, qui supplicatione expugnent, quos ille laces sit iniuriis: perducite tamen ad me hominem Dei: qui si possibilia precatur, admittam; si difficilia, supplicabo ne excusationem meam grauetur accipere. Dubito tamen an Ricemer apud me, quod poscit, obtineat: cuius scio uotorum intemperantem esse personam, et in conditionibus proponendis rationis terminum non tenere. Sed ueniat directus antistes, et laudatam iampridem presentet effigiem.« Egrediuntur officia urbe tota palatina. Iube, rogaris - audiebat episcopus.

 At uenerabilis et seculis omnibus probatus pontifex, posteaquam introgressus est, et proferendi sermonis donatus licentia, quamuis fugitiue potestatis insignia, ostrum gemmasque rutilantes reuerende imaginis fulgore compresserit  tali narratione incipiens, ianuam oris reserauit: »Summa celestis Domini, uenerande princeps, est ordinatione dispositum, ut cui tante reipublice cura mandabatur, per catholice fidei dogma Deum et auctorem et amatorem pietatis agnosceret; per quem bellorum furorem pacis arma confringunt, et calcans colla superbie concordia superat, quod fortitudo non preualet. Sic namque Dauid predicabilem parcendi magis inimico animus reddidit, quam intentio uindicandi.  Sic perfecti seculorum reges et domini, supplicantibus indulgere celesti arte didicerunt. Superne namque dominationis instar possidet, qui imperium suum pietate sublimat. Hoc ergo Italia uestra freta iudicio, uel Ricemer patricius, paruitatem meam [4 1Kb] oratu direxit: indubitanter coniiciens, quod Romanus [5 1Kb] Deo munus tribuat, quam precatur et barbarus. Erit enim triumphus uestris proprie profuturui  annalibus, si sine sanguine uiceritis. Simul nescio que species fortior possit esse bellorum, quam dimicare contra iracundiam, et ferocissimi Gete pudorem onerare beneficiis. Grauius enim percellitur, si postulata impetret, quem puduit hactenus supplicare. Tractandus deinde anceps bellandi euentus: in quo tamen si ita preualuerint peccata certamine, uestro regno defraudabitur, quod partes utreque perdiderint. Nam quecunque apud Ricimerem, si amicus est, salua sunt, cum ipso a uobis Patricio possidentur. Cogitate pariter, quia bene cause sue ordinem dirigit, qui pacem primus obtulerit.«

Hactenus admirandus pontifex prosecutus, loquendi finem fecit. Tunc princeps erigens oculos, desertum se omnium uidit aspectibus, atque in eum inuitatos  uultus esse cunctorum: quem admirari nec ipse desinebat. Tunc alto trahens uerba suspirio, ita orsus est: »Quamuis inexplicabilis mihi, sancte antistes, aduersus Ricemerem causa doloris sit, et nichil profuerit maximis eum a nobis donatum fuisse beneficiis, quem etiam  in familie stemma copulauimus, dum indulsimus amori reipublice quod uideretur ad nostrorum odium pertinere: quis hoc namque ueterum retro principum fecit unquam, ut inter munera que [1 1Kb] pellito Gete dare necesse erat, pro quiete communi filia poneretur? Nesciuimus parcere sanguini nostro, dum seruamus alienum. Nemo tamen hoc credat proprie causa factum esse formidinis: nam in tanta circumspectione salutis omnium,  solum pro nobis timere non nouimus. Bene enim apud nos compertum est, perire imperatori laudem sue uirtutis, qui pro aliorum cautela non meruit. Sed ut tue uenerationi ad liquidum conatus illius aperiamus; quotiens a nobis maioribus donis cumulatus est Ricemer, totiens grauior inimicus apparuit. Quanta contra rempublicam bella preparauit? quantas externarum gentium per illum uires furor accepit? Postremo etiam, ubi nocere non potuit, nocendi tamen fomenta suggessit. Huic nos pacem dabimus? hunc intestinum sub indumento amicitiarum inimicum sustinebimus, quem ad fedus concordie nec affinitatis uincula tenuerunt? Grandis cautio est, aduersarii animum cognouisse: etenim hostem protinus sensisse, superasse est: perdunt semper deprehensa  odia stimulos, quos occultata conceperant. Sed si in his omnibus reuerentia tua, et uadis et mediator accedit, qui potes spiritali indagine consilia nefanda inuenire, et inuenta corrigere; pacem quam et tu poscis, negare non audeo. Postremo si solite calliditatis astutia etiam te fefellerit, certamen iam uulneratus assumat: me tamen, statumque reipublice tuis committo et commendo manibus, et gratiam quam supplicanti et profuso per se Ricemeri negare  disposueram, per te primus exhibeo. Profunda enim deliberatione compendiis nostris in hac parte consulimus, si in incertis procellarum erroribus nauem ex ueri gubernatoris ordinatione flectamus. Quis enim tibi excusare presumat beneficium postulanti, cui oportuerat ante preces offerri?« Hec imperator. At uenerabilis sacerdos: »Gratias, inquit, omnipotenti Deo, qui pacem suam principis menti inseruit: quem ad instar superni dominatus uicarium sue potestatis uoluit esse mortalibus.«

Quibus breuiter narratis, accepto etiam pro concordie firmitate ab Anthemio sacramento, discessit, festinans ad Liguriam reuerti, quando resurrectionis dominice tempus instabat: per quod maceratis ieiuniorum cruce corporibus, carne frigida spiritus hilaris  recalesceret; dum a Redemptore nostro moriendo mors uincitur, et fidelis spei cibis anima saginatur. uicesimo a se, cum Romam egressus est, futurum Pascha dies promittebat: tanta tamen iter celeritate confecit, ut quarto decimo die improuisus et famam preueniens, Ticinum ingrederetur, comitibus sane plurimis in uia derelictis, quia nec abstinentiam eius sustinere poterant, nec laborem. Ecce concursus prestolantium tanti antistitis aduentum, domi positum uidere, quem nondum Romam egressum fuisse cognouerant. Lete urbis tripudia attonito Ricemeri indicantur: pacem factam consono omnes ore clamitabant. Exsultatio infinita prouinciarum: et sicut hominum mos est, gratius habere quod redditur, quam si omnino non pereat; dulcior erat  concordia que post litem reuocabatur, et pax que iam pene desperata contigerat. Et uocabatur reuerendus pontifex, ut diu exspectatum Mediolanensibus presentaret aspectum. At ille, ne uelut debitas gratiarum actiones presens uideretur exigere, uisitationes eorum sub colorata specie declinabat. Igitur processu temporis et laboris, quotidianis successibus uite in eum meritum geminabatur. Erat illi germana natu minor, religione non impar, [2 1Kb] Honorata nomine cuius uitam per singula uirtutum genera longum est eloqui. Sufficit tamen ad laudum eius cumulum, dignam tanti uiri sororem dixisse. Hanc in ipso quo de legatione rediit, consecrauit anno: quam tamen imbuendam disciplinis celestibus, quasi sancta illi natura non sufficeret, Luminose cuidam femine  stupende sanctitatis et singularis exempli commisit: cuius oporteret fortassis natalium culmina relegi, nisi insignior fuisset uita quam sanguine. Hec enim fuit talis, de qua se crederet habere et ipse quod disceret, qui erudiendam consortem uteri committebat. Nam breui apud hanc depositum antistitis pignus effloruit, et ad maturitatem bone frugis plantaria onusta perduxit. Interea per propositum sibi callem uite cursu prepeti sacerdos uenerabilis incedebat,  eleemosynis sine retractatione operam dans: quod munus accipientibus uultu et animo blandissimo commendabat: ita ut quicunque sermonis solius gratiam prestitisset, nequaquam se indonatum putaret abscedere: erat enim summum premium, talem saltem uidisse pontificem. Crescebat in dies singulos fama gloriosis successibus, et totum pene mundum illius predicatione complebat.

[1 1Kb] Defuncto tunc Ricemere uel Anthemio, successit Olybrius: qui in ipsis exordiis diem clausit extremum. Post hunc Glycerius ad regimen accitus est: apud quem quanta pro salute multorum gesserit, studio breuitatis incido. Nam sancto uiro, inlatam matri a ditionis sue hominibus concessit iniuriam: cum apud illum reuerentia prefati sacerdotis esset etiam  decessore sublimior. Post quem ad regnum Nepos accessit. Tunc inter eum et [2 1Kb] Tolose alumnos Getas quos ferrea Euricus rex dominatione gubernabat, orta dissensio est: dum illi Italici fines imperii quos trans Gallicanas Alpes porrexerat, nouitatem spernentes non desinerent incessere: e diuerso Nepos, ne in usum presumptio malesuada duceretur, districtius cuperet commissum sibi a Deo regnandi terminum uindicare. Hinc utrinque litium ceperunt fomenta consurgere. Et dum neutre partes conceptum tumorem uincendi studio deponunt, sic exsuperabat causa discordie.

Attigerat iam beatissimus uir octauum in sacerdotio annum, cum repente Nepotis animum summouende dissensionis amor infudit: ut repulso simultatis  ueneno seruaret inter reges caritas, quod tueri arma uix poterant. Euocantur ad consilium Ligurie lumina, uiri maturitatis, quorum possit deliberatione labans reipublice status reuiuiscere, et in antiquum columen soliditas desperata restitui: tantique ad tractatum colere ex iussu principis, quanti poterant esse rectores. Seritur de ordinanda legatione sermo: in beatissimum uirum Epiphanium mentes omnium et oculi diriguntur: fiunt cunctorum sententie, quasi unius et ore proferrentur et pectore. Quid plura? cum letitia Christi miles occasionem laboris amplectitur, et spe effectum precipit; de negotii estimatione confidens, agendi speciem melioraturus inquirit: actionem pene conclamatam et ualde difficilem celestis potentie presidio percunctatus est, suscepit, impleuit. Cuius itineris molestias necessitatesque  non ualeam per ordinem digerere; nec si mihi centum linguarum fluminibus per meatus irriguos uerba fundantur. Nam egressus Ticinensi oppido, donec ad destinata loca pertingeret, tali uie sue fatigationem arte geminauit, ut si temperius, iumentorum defectum considerantes, in future mansionis diuersoria successerunt, preter psalmorum continuationem, preter lectionis perseuerantiam, quorum nichil nisi stando faciebat, eligebat secessum nemorosa fronde conclusum, ubi connexis arborum brachiis nox domestica texeretur: quod solum refugus per umbracula opaca sol nesciret, et torum uiridanti cespite gratia naturalis sterneret. Ibi profusis in oratione continuis fletibus exsortem pluuiarum terram oculorum imbribus irrigabat. Reddebantur  arua illa fecunda orationum copia, que frugum esse non poterant.

Tali exercitio se macerans, Tolosanam in qua Euricus tunc rex degebat, urbem ingressus est, quem iam preuia opinio Gallorum auribus, qualis esset, intimauerat: sacerdotibus precipue eiusdem regionis, quos attonitos de aduenientibus inquisitio profunda sollicitat. Erat preterea ea tempestate consiliorum principis et moderator et arbiter [3 1Kb] Leo nomine, quem per eloquentie meritum non una iam declamationum palma susceperat: qui cum summo gaudio aduentum pontificis indicauit notitie publice. Euocatur ex tempore regi presentandus antistes, ad quem illico ut ingressus uidit, salutauit, aggressus est. »Quamuis te, stupende terrarum princeps, multorum  auribus reddat uirtutis fama terribilem, et gladii quibus finitimos continua uastitate premis, segetem quamdam inimici germinis metant: nullam tibi tamen superni gratiam numinis dita bellandi prestat ambitio: nec ferrum fines tuetur imperii, si celestis Dominus offendatur. Regem te habere memento, cui oportet considerare quid placeat: qui cum susceptum hominem portaret ad celum, pro immense hereditatis munere pacem discipulis iterata sepius admonitione commendat. Cuius nos precepti necesse est esse custodes: precipue cum nouerimus uirum fortem dici non posse quem uicerit indignatio. Deinde perpendere nos conuenit, quod nemo diligentius propria tuetur, quam qui aliena non appetit. Quocirca Nepos, cui regimen Italie ordinatio diuina commisit,  ad hec nos impetranda destinauit; ut reductis ad  fidem mentibus, terre sibi conuene dilectionis iure socientur. Qui licet certamina non formidet, concordiam prius exoptat. Nostis in communi, quo sit dominorum antiquitas limitata confinio: qua sustinuerint partes iste illarum rectores famulandi patientia. Sufficiat quod elegit, aut certe [1 1Kb] patitur amicus dici, qui meruit dominus appellari.« Hec uir insignissimus Epiphanius.

At Euricus, gentile nescio quod murmur infringens, mollitum se adhortationibus eius uultus sui serenitate significat. Leo uero nominatus superius tanto allocutionis ipsius tenebatur miraculo, ut crederet uerbis huiuscemodi expugnari posse mentes, si fas est dici, etiam si contra iustitiam postularet. Taliter tamen fertur ad interpretem rex locutus: »Licet  pectus meum lorica uix deserat, et assidue manum orbis eratus includat, necnon et latus muniat ferri presidium, inueni tamen hominem, qui me armatum possit expugnare sermonibus. Fallunt qui dicunt Romanos in linguis scutum uel spicula non habere. Norunt enim et illa que nos miserimus uerba repellere; et que a se diriguntur, ad [2 1Kb] cedis penetralia destinare. Facio ergo, uenerande papa, que poscis: quia grandior est apud me legati persona, quam potentia destinantis. Accipe nunc fidem et pro Nepote pollicere, quod seruet intemeratam concordiam, quando te promisisse, iurasse est.« His dictis, inito etiam pactionis uinculo, uerendus pontifex uale dicto discessit. Ad quem statim precatorum turba dirigitur, ut secuturo die regis epulis interesset;  quem ille iam compererat iugiter per sacerdotes suos polluta habere conuiuia: cui excusauit, dixitque sibi non esse in more positum alienis aliquando prandiis uesci: perinde se magis uelle proficisci: quod constitutum maturauit implere, et Tolosam tantis comitantibus egressus est, ut pene deserta urbs discedente nostro pontifice cerneretur. Tantos enim in breui deuinxerat sibi caritate sincera, ut captiuitatem flerent, quod apud patriam remanere necessitas constringebat. Inde tamen regrediens singula sanctarum habitationum loca uisitauit. Medianas [3 9Kb] insulas, Stechadas, Lerum, ipsamque nutricem summorum montium planam Lerinum adiit. Unde singulos uite flosculos decerpsit ex omnibus, quos in se boni germinis fomes insereret, et ad maturitatis tempus  grauida pomis celestibus arbor adduceret. Interea exspectatum Italis lumen redditur, et reuertente singulari sacerdote per sudum rutilans iubar aperitur. Tic num diu desideratus ingreditur: Nepoti effectum peracte legationis insinuat: et crescente laudum  cumulo, humilitas in eo pariter sentiebat augmentum.

Igitur dum talibus se disciplinis et laboribus Christi et Dei nostri operarius exercet, ecce ille quietis nescius et scelerum patrator inimicus, magna dolorum incrementa conglutinat, et inquirit quibus uirum integerrimum passionibus lacesseret. Exercitum aduersus [4 1Kb] Orestem patricium erigit, et discordie crimina clandestinus supplantator interserit. Spe nouarum rerum perditorum animos inquietat: Odouacrem ad regnandi ambitum extollit. Et ut hec pernicies in Ticinensi ciuitate contingeret, Orestem ad eam fiducia munitionis inuitat. Episcopus cum omnibus ad se pertinentibus presens inuenitur: fit maximus in urbe concursus, predandi rabies inardescit:  ubique luctus, pauor ubique, et mortis imago plurima discurrebat. Ille sollicitus poscebatur ad penam, cuius substantiam notiorem fecerat amicitiarum fides antiquior. Alii flammas ruituris edibus supponebant: alii ad exitium poscebant dominum, pro cuius conuenerat salute pugnari. Currunt ad ecclesie domum, totis direptionis incendiis estuantes, dum quem uidebant erogare plurima, perimmensa suspicabatur abscondere. Proh nefas! thesauros cruda barbaries querebat in terra, quos ille ad celestia secreta transmiserat. Diripitur etiam sancta eius germana, et seorsum ab eo captiuitatis sorte deducitur: omnes nobilium a suis familie sequestrantur: Luminosa, gloriosissima femina parili necessitatis conditione constringitur. O dolor! utreque  ecclesie flammis hostilibus concremantur: tota ciuitas, quasi unus rogus, effulgorat. Cunctorum uoces sacerdotem requirentium audiuntur: nemo periculi sui meminerat dum maior ab illis salutis portio diuideretur. Cui quamuis confusa in singulorum exitium turba fremeret, honor tamen et inter gladios impendebatur. Nam illico non fuerunt, quos potuit uidere captiuos: uenerabilem germanam suam, priusquam in uesperam diei illius lux funesta laberetur, eripuit. Plurimos etiam ciuium absoluit precatu suo, antequam durissime conditionis uincula sentirent: matres familias precipue, quas immanior in hac necessitate poterat manere commoratio. Postremo status ciuitatis quem multitudo barbarica succidebat, unius fortissime columne sustentatus  resurgebat auxilio: nec tantum ad delendum sufficiebat exercitus, quantum ad reparandum unius persona pontificis. Sublato tamen Oreste et propter Placentiam urbem exstincto, depredationis impetus conquieuit.

 Post quem [1 1Kb] adscitus in regnum Odouacris tanto cultu insignem uirum cepit honorare, ut omnium decessorum suorum circa eum officia precederet. Interea ne diu fauillis domicilia diuina premerentur, ante gloriosus antistes reedificandi sumpsit animum, quam expensas aut substantiam preparandi. Ingentis pretii fabricas sine nummorum attollere condito non expauit, apostolice admonitionis haud inscius, quod celestia regna querentibus indeficiens iugiter census exuberet, et de pleno semper impertiat quem non opprimit in largiendi uoluntate paupertas. Dicebat enim: uix est ut animum diuitem possibilitas deserat, et difficillimum ut sequatur abundantia hominem mente mendicum. Iam iamque tamen fastigia perfectionis maioris ecclesie opus attigerat, edificio et  dedicationis insignibus adornato. Extemplo alterius ecclesie tum columnatus repente paries impulsu caltidi serpentis eiectus est. uoluit experiri si multiplici eius possit uexatione subuerti. At ille uiolentior, ne malis eius cederet, assurgebat, et continuo, sine alicuius passionis indicio, ad reparationem ipsius plena se auiditate succinxit. Nimio tamen uniuersitas tenebatur miraculo; quod ab ipso templi tholo artifices cum ingenti machina corruerunt: nullus tamen eorum aut crure debilis factus est, aut aliqua membrorum parte truncatus. Quod orationibus episcopi contigisse cunctorum sensibus patuit; ut molem propriam ruina sustineret, et a casu suo lapides suspenderentur. Stupendo tamen ordinationis eius cursu, supra dicti operis perfectionem labor accepit.  Iam consummato maioris ecclesie [2 1Kb] preparationem orditus, raptim ad fastigia prisce incolumitatis surrexisse conspexit domum Dei, qui necdum compererat inchoatam. Quibus tamen ab eo celeriter exactis, mox se in illum diuinus fauor ostendit. Nam in eiusdem anni curriculo summa demonum turba de obsessis ceperunt clamare corporibus, flagris se et cruciatibus nimiis, ut fugerent, sacerdote Epiphanio imperante compelli. Quos ille modica cum fletu oratione profusa, ad extima terrarum confinia transmittebat, ac diuersis uocibus eiulantes meritorum suorum urgebat imperio. Sed cum talia per Christi gratiam iugiter faceret, nichil sibi de presumptionum flatibus assumebat. Tollit enim illis boni meriti potentiam, quibus supercilium fiducia benignitatis  attulerit.

 Interea ne solis ciuitatem templorum edibus uideretur ornasse, fessis eiusdem urbis habitatoribus remediorum utilitate prospexit. Nam directa legatione ad Odouacrem, [3 1Kb] quinquennii uacationem fiscalium tributorum impetrauit: ad que beneficia per singulos dispertienda, tanta se castitate continuit, ut nemo ex his minus acciperet, quam is quo fuerant impetrante concessa. Dum hec tamen gererentur, in perniciem Ligurie possessorum [4 50Kb] Pelagii qui ea tempestate pretorio prefectus erat, repositus malitie ardor efferbuit. Nam cemptionum enormitate grauissima tributa duplicabat, reddebatque onus geminum, quod simplex sustinere non poterat. Unde mox ad sanctum uirum oppressorum turba confluxit; qui letus succurrendi occasiones amplectitur,  et pro cunctorum necessitate alacer ambulauit, poposcit, obtinuit. Sed quid frustra gestio singulorum species laborum eius uel formas eloqui, dum quod non explicat possibilitas, presumit affectus, datque terminum latiora opinantibus sermonis angustia? Fuerunt tamen ista sacratissimi uatis desideria, ut cum innumerabilia faceret, optaret de laudibus suis aut nulla aut pauca perstringi. Unde si quid minus lingua pauper aperui, audientium et legentium sensibus derelinquo.

Post multas tamen quas apud Odouacrem regem legationes uiolentia supplicationis exegit, dispositione celestis imperii ad Italiam [5 1Kb] Theodericus rex cum immensa roboris sui multitudine commeauit, ad quem uir integerrimus, dum Mediolani iam positus  esset, excurrit. Quem cum ille regum prestantissimus cordis oculis inspexisset, et solita iudicii sui sacerdotem nostrum libra pensaret, inuenit in eo pondus omnium constare uirtutum, cuius integritatem uelut fabrilibus lincis ad perpendiculum mentis emensus est: qui tali apud suos de illo sermone usus est: »Ecce hominem, cui totus Oriens similem non habet: quem uidisse, premium est; cum quo habitare, securitas. Fortissimo muro Ticinensis ciuitas incolumi isto uallatur, quos impugnantum nulla uis possit obrucre, quos nequaquam Balearis funde transcendat excursus. Si qua necessitas inter undas certaminum accesserit, tutum est apud istum matrem familias deponere, et expeditum excursibus militare bellorum.«

 Interea perduelles animos dedititii exercitus mutationum  incendit ambitio: quorum caput [1 1Kb] Tufa fuit, homo in perfugarum infamio notitia ueteri pollutus: qui concepit mente, ut se desperatis partibus cum ingenti multitudine redderet: quod dum Theodericus rex principali sollicitudine cognouisset, continuo omnem illam quam totus Oriens uix sustinuit, contraxit manum, atque ad Ticinensis ciuitatis angustiam contulit. uideres urbem familiarum cetibus scatentem: domorum immanium culmina in angustissimis resecata tuguriis: cerneres a fundamentis edificia immensa migrare; nec ad recipiendam habitantium densitatem solum ipsum posse sufficere.

Inter hec ille in bonis uir exercitatissimus, in quo animorum amplitudo cunctis pandebat accessum,  opportunum sibi coniiciens tempus offerri, quo benignitatis sue pleno austro uela laxaret, et portum glorie per uariarum notitiam gentium et actuum celebritatem secunda nauigatione pertingeret: primore in loco, quod nulle charte ueterum, nulli librorum de quocunque loquuntur annales, quod cum stupore relator affirmet, uel cum admiratione lector admittat, ut cum sagacissima gente habitans, et quam nulla suspicionum aura preteruolat, in rebus dubiis, quando metus periculi etiam mitia contra quoslibet corda sollicitat, sic illis fidelissimus exstitit, ut inimicos eorum toto deuinctos teneret affectu, et [2 1Kb] inter dissidentes principes solus esset qui pace frueretur amborum. Applicabat enim ad compendium unius, quidquid prestabatur ab altero: et reuerentia persone  sue atque dulcedine sic largientis temperabat animum, ut nullatenus accenderetur, si aliquid a se beneficii per episcopum et inimicus acciperet. Ille fuit, circa quem concordiam et pugnantes seruarent, et cuius quietem bella non lederent. Iam si ad illud ueniamus, quod quotidiana et ipsos pascebat humanitate raptores, et illis intra ciuitatem sumptuum necessaria ministrabat, qui foris predia illius continua uastitate deleuerant. Nam tot millia hominum uno eodemque tempore, cum diuersa poscerent, reficiebat blanditiis, humiliabat alloquio, pascebat muneribus. Si cuius liberi uxorque, inimicis a qualibet parte fuissent intercipientibus occupati, illico supplicationis illius pretio reddebantur suis, quos auri redimere non potuisset effusio. Regi aptissimus,  et pre sanctis omnibus uenerabilis existebat, ut quoscunque Romanorum bellandi licentia hominum eius fecisset esse captiuos, mox illi restitueret, quem sola intelligebat aliorum libertate ditari. Deinde enumerare nequeam quanta ille subiugatorum agmina solo proprio reddidit; quanta, ne uexarentur, imposuit. Iam si illa retexam, quas inimi orum sustinuit insolentias, quibus laborauit immissionibus, quali procellas pessimorum uirtute contempsit, ad hec  enarranda lingua non sufficiet. Iuuat enim certa queque decerpere, ubi sunt omnia admiranda que referas. Sub tali cruce triennium duxit, soli Deo dolorum suorum secreta manifestans, a quo ministrari sibi clandestinum poscebat auxilium.

Post hinc digressis Gothis, [3 1Kb] ciuitas Ticinensis Rugis est tradita, hominibus omni feritate immanibus, quos atrox et acerba uis animorum ad quotidiana scelera sollicitabat: diem putabant perisse, qui illos sine facinore casu aliquo interueniente fugisset. Quos tamen beatissimus antistes sermonum suorum melle delinibat, ut effera corda auctoritati submitterent sacerdotis, et amare discerent quorum pectora odiis semper fuisse dedicata cognouimus. Mutata est per meritum illius peruersitas naturalis, dum inhonoris  mentibus radix peregrine apud illos affectionis inseritur. Quis sine grandi stupore credat dilexisse et timuisse Rugos episcopum, et catholicum et Romanum, qui parcere regibus uix dignantur? Cum quibus tamen integrum pene biennium exegit taliter, ut ab eo flentes discederent, etiam ad parentes et familias regressuri.

Postquam uero perfuncta res est misero exitialique bello, et uicit is cuius post triumphum spoliatum uagina gladium nullus aspicit; qui presumptionem exercitus sui cum prelio terminauit: illico aggressus est uenerandus pontifex de urbis sue reparatione tractare: quam ut primum dignis compleret habitatoribus, spiritalis prospexit deliberatione consilii. Et licet eam, precatu illius faciente, nullus in  uastitatem temporalis procelle turbo dispulerat; parum tamen credebat posse sufficere, si post ruinam omnium Ligurie ciuitatum Ticinus suis tantum contenta indigenis exsultaret. Cepit uicinarum urbium finitimos quosque de ciuibus flosculos legere, atque ad suos hortos cultor [4 1Kb] diligenter plantaria iam probata portare, de quibus frugi et idoneus aptissima caperet poma possessor.

Interea subita animum prestantissimi regis Theoderici deliberatio occupauit, ut illis tantum Romane libertatis ius tribueret, quos partibus ipsius fides examinata iunxisset: illos uero quos aliqua necessitas diuiserat, ab omni iussit et testandi et ordinationum suarum ac uoluntatum licentia submoueri. Qua sententia promulgata, et legibus circa plurimos tali  lege calcatis, uniuersa Italia lamentabili iustitia subiacebat. [5 1Kb] Itur rursus ad illum qui manu medica publicis consueuerat subuenire uulneribus: cuius fonte erumnarum sepe fuerat ardor exstinctus. Qui dum se diceret solum ad tantam sarcinam sustinendam non posse sufficere, rogatur pariter uenerabilis Laurentius Mediolanensis episcopus: qui profecti una Rauennam etiam pariter peruenerunt, suscepti reuerenter. Postquam illis agendi aditus reclusus est,  beatus Laurentius necessarium duxit illi potissimum perorandi copiam dari, cuius uestigia frequentium legationum laboriosus callis attriuerat, et per tramitem huiuscemodi itineris cursitantem non semel hispidum castrensis puluis effecerat: qui tali publicas petitiones est orditus eloquio. »Quantus, inuictissime princeps, per innumerabiles successus felicitatem tuam fauor diuinus euexerit, si per ordinem relegam, [1 1Kb] agnoscis te uotorum parcum, maiora semper a Deo nostro beneficia accepisse quam optasse memineris. Sufficit tamen hoc unum narrare, sed maximum, quod apud te principem ibi seruorum tuorum causas agimus, ubi solebat inimicus tuus huius solii possessione gaudere. Habes plurimum Christo Redemptori nostro quod debeas: pro quibus rogamus, ipse largitus est. Cauendum nobis est, ne  offendatur auctor muneris, si quod prestitit non amemus. Diu suspendo fiduciam meam: placet ire per singula, que fando comperi, queque perspexi accessisse tibi Diuinitatis [2 1Kb] auxilia. Scis que te pollicebaris acturum, quando confertissimis inimicorum cuneis urgebaris, et circa muros Ticinensis ciuitatule [3 1Kb] hostis tuis clangor streperet, quando arixis numero aduersarii prestantiores subsistere, sola tecum dimicante celitus inuisibili uirtute, non poterant. Audebat te aggredi, qui exercitus tuos nuda estimatione pensabat: solatiorum tuorum pondus omnis bellandi apparatus sustinere non ualuit. Quoties utilitatibus tuis er ipse seruierit, si recenses, tibi celi serena militauerunt, tibi conuexa pluuias  pro uoto fuderunt. Quis resistere dextre tue ausus fuit, et cum gratia superna pugnanti? quoties inimici tui ceciderunt mucronibus sodalium suorum? quoties tibi uicit, qui pro hostium tuorum utilitate certabat? His ergo donis celestibus uicissitudinem impensa circa homines pietate restitue. Mystice oblationis holocausta sunt supplicantum lacrymas non sperni. Illud certe perpende, qualibus in regno successeris: quos si, ut liquet, malitia expulit, casus illorum necesse est, ut sequentes informet. Ruina precedentum posteros docet: cautio est semper in reliquum lapsus anterior. Non sine exemplo militat, qui respicit qua causa decessor eiectus est. His freta Liguria uestra nobiscum profusa supplicat, ut legum uestrarum beneficia sic tribuatis innocentibus, ut  noxios absoluatis. Exigua est apud Deum nostrum misericordia, si illos tantum lesio non sequatur, qui reatu carent: culpas dimittere celeste est; uindicare terrenum.« Post hec siluit.

At eminentissimus rex infit: quo loquente, attonita de uoluntate eius corda pauor arctabat. »Quamuis te, uenerabilis episcope, pro meritorum tuorum luce suspiciam, et multa apud me confusionis tempore reposuisses beneficia, quibus frui te conuenit tranquillitate reuocata: regnandi tamen necessitas qua concludimur, misericordie quam suades, non ubique pandit  accessum: et inter res [4 1Kb] duas nascentis imperii, pietatis dulcedinem censure pellit utilitas. Exemplorum celestium testimonio [5 1Kb] affectio mea nititur. Offendisse legimus principem, qui celitus destinatum nec inimicum subduxit exitio: penam meruit lenitas, quam potuit intulisse districtio: ultionem suscepit, qui detrectat inferre. uim diuini iudicii aut attenuat aut contemnit, qui hosti suo, cum potitur, indulget. Iustitia cercendi sunt, quos constat gratiam non secutos. uitia transmittit ad posteros, qui presentibus culpis ignoscit. Nam quod de Redemptoris nostri patientia loqueris, illos uere amplectitur lac gratie, quos austeritas legis informat. Nunquam a medico ad plenissimam curationem eger adductus est, nisi ab illo qui primum putria ferro membra desecuit, et  latentem penitus e sinu uiscerum produxit illuuiem. Qui criminosos patitur impunite transire, ad crimina hortatur insontes. Tamen quia precibus uestris quibus superna assentiunt, obsistere terrena non possunt, omnibus generaliter errorem dimittemus. Nullius caput noxa prosternet, quoniam potestis et apud Deum nostrum agere, ut scelerate mentes a propositi sui peruersitate discedant. Paucos tamen quos malorum incentores fuisse cognoui, locorum suorum tantum habitatione priuabo; ne forte exsurgens necessitas uicinos inueniat nutritores, et malorum adiuta successibus bella consurgant.« His precellentissimus rex dictis, [6 1Kb] uirum illustrissimum Urbicum acciri iubet, qui uniuersa palatii eius onera su tentans, Ciceronem eloquentia, Catonem equitate precesserat:  cui precepit ut generaliter indulgentie pragmaticum promulgaret: quod ille ad omnem benignitatem paratissimus illico tanta breuitate et luce contexuit, ut et illa culparum genera cognoscerentur abolita, que putabantur fuisse reseruata.

Interea secretius rex prestantissimus sacerdotem uenerandum Epiphanium imperat euocari: quem tali compellat affatu: »Iudicii nostri ex ipsa sententia, gloriose antistes, pondus intellige, ut cum tot in regni circulo pontifices esse uideantur, tu potissimum in tanta re quasi unicus eligaris: nec eneruata per meritum tuum huiusmodi estimatores illudit opinio. Solus esse iuste crederis, cuius splendore, tanquam globis lunaribus minorum siderum lumen obtunditur, et modice lucis radii prefulgida conscientie tue  luce fuscantur. Quis querat noctis lampadam, ubi solis iubar effulgorat? quis candele presidium, ubi caminis indesinentibus fidei pyra succenditur? Postremo talem a me oportet dirigi, qualem suscipiens libenter auscultet. uides uniuersa Italie loca originariis uiduata cultoribus. In tristitiam meam segetum ferax spinas atque iniussa plantaria campus apportat: et illa mater humane messis Liguria, cui numerosa agricolarum solebat constare progenies, orbata atque sterilis ieiunum cespitem nostris monstrat obtutibus. Interpellat me terra quocunque respicio ubetem  uinetis faciem, cum aratris impexa constristat. O dolor! nullus humor illorum labris infunditur, quos a uini copia Oenotrios uocauit antiquitas. Hec quamuis [1 1Kb] Burgundio immitis exercuit, nos tamen, si non emendamus, admisimus. Populate patrie cessamus succurrere, et aurum apud nos habetur in conditis? Quid interest, pecuniis an ferro aduersariorum animos inclinemus? obtulisse quod mentes capiat hosti, uicisse est: occuluisse, superari. Suscipe ergo, Christo adiuuante, huius laboris sarcinam, ex qua communem habeamus in celesti repromissione mercedem: quia nouus iste propriis insignibus titulus laudis accrescit, per manus tuas de [2 1Kb] oppugnationibus nostris sine sanguine triumphare. Princeps eorum Gundobadus est, cui reuerentiam tui uetustas inseruit,  quem uidendi te nimia cupido stimulat. Mihi crede, pretium captiuitatis Italice erit uester aspectus: redemptos esse putabo quos cupio, si ad terras illas talis redemptor accesserit. Quam magno suffragio uincuntur oculi quibus te offerimus! Sed quid demoror manus arua poscentia? polliceor tibi rediuiuum statum Ligurie: polliceor soli letitiam, et post Transalpinam peregrinationem reducem fecunditatem: ex accidenti aurum tibi commodatur, pro qua talis legatus acturus est.«

Ad hec episcoporum lux Epiphanius: »Quanto, uenerabilis princeps, pectus meum tripudio repleueris, si sermone posset ambiri pro diuitiis meritorum tuorum immeditata et continua uerba profunderem. Sed quam sermoni meo interceptus denegetur successus,  monstrant lacryme gaudiorum, quas dolorum alumnas nunc parturiit exsultatio. Proinde intellige, ad referendas regi tam pro nobis, quam pro se ipso gratias, plus me sentire posse quam eloqui. Iustitia prius an bellorum exercitatione, an quod his prestantius est, omnes retro imperatores te pietate superasse commemorem? Habes unde gentis nostre rectores accuses: tu redimis, quos illi persepe aut permiserunt fieri, aut fecerunt ipsi captiuos. Dauid legimus, pro singularis laudationis exemplo, idcirco maxime celorum proximitates indeptum, quod oblato manibus suis Sauli pepercit inimico, et in testem concesse potestatis exuuiarum eius particulam rapuit: per quam et licentiam probaret et uotum. Deus bonel in quanta remuneratione huius factum suscipis, pro  tot millibus oppressorum libertate tractantis, qui illum pro unius seruati hominis sanguine sublimasti. Perage ergo cepta festinus, et fel citatis tue oblationem letus apporta, meque, quamuis sim paratus, stimula, ne in offerendo tam odorato sacrificio tarditatis obice refreneris. Christi Redemptoris nostri erit concedere, sicut ex operibus futurum coniicimus, ut uere holocausta tua per manus meas possis offerre.  Precor tamen, ut indultu clementie tue uictor, Taurinatis urbis episcopus, comes mihi et particeps huius itineris adiungatur, in quo clarum est epitoma omnium uirtutum: quo socio adhibito, de Deo nostro securus respondeo, nullum effectum propriis petitionibus abnegandum.« Quibus auditis, rex eminentissimus annuit. At tremendus pontifex, dicto uale, discessit.

Ex tempore portande pro redemptione pecunie destinantur, suscipiuntur: egreditur, Ticinum impiger uenit. Et quamuis adhuc hiemali tempore Martius mensis glaciales fluminibus frenos imponeret, et cana niuibus iuga Alpium transituris minarentur exitium: sed mortiferum frigus et concretas algore glebas fidei ardor exsuperat: nunquam in gelu labitur, cuius fundamentum  petra solidauit. Ordinato ergo itineris sui uiatico, profectus est: diceres quod uniuersa impelleret, que poterat retinere necessitas: nec cibi ipsius capiendi mora sustinebatur: et cum singulos cum ipso positos ille plenus discriminibus callis turbaret, solus in er pericula timere non nouerat, quem spes uite certa comitabatur. Interea illa que itineris eius fuit semper preuia, et in apparatu diligens, precessit fama; et tanta Gallos insignium eius relatione compleuit, ut quasi superni numinis aduentu presentia turbarentur. Concurrebat omnis etas et sexus; et quos a uicinitate uie ipsius longa interualla seiunxerant, ardor animi proximabat. Quidquid habuit quisque pretiosum obtulit; et si non habuit, aliunde [3 1Kb] mercatus est: [4 1Kb] patria ubique opulenta diffusio.  Inemptis dapibus mense cumulabantur peregrinorum: et illis quas nisi comparatas incole habere non poterant, escis sine pretio utebantur externi. Tunc quoscunque indigentium reperit, illis que erant donata disper it. Domi, forisque pascebat miseros: neque fieri potuit, ut quod ad ipsum delatum est pauperum usibus subtraheretur.

Hoc ordine mira celeritate Lugdunum ingressus est, ubi [5 1Kb] Rusticus tunc episcopalem cathedram possidebat, homo qui et in secularis tituli prefiguratione sacerdotem semper exhibuit, et sub pretexta fori gubernatorem gessit Ecclesie: qui trans Rhodanum fluuium aduentui ipsius spiritalis letitie copia repletus occurrit, causam commeationis inquirit, que essent astutie regis, edocuit. Quem ne inopinantem  obiectionum aut responsionis calliditas inueniret, intra penetrale pectoris certaminum se prolusione formabat. Quem postquam Gundobadus terre illius dominus uenisse cognouit, »Ite, inquit ad suos, et uidete hominem quem et meritis et uultu semper ego Laurentii martyris persone coniunxi: qui quando nos uelit uidere inquirite, et cum iusserit inuitate.« Mox ad eum omnis Christianorum principis assistentium  turba confluxit: qui affatim admiratione capiebantur, quod illa tot linguarum fama tam minorem se in isto, quamuis esset ampla, monstraret: cui nunquam sufficeret paupertate sermonum, quamuis ditior iusto esset in reliquis. Constitutus ergo uidendi regem dies: ad quem cum ingressus est, salutauit, et sua uterque uisione letati sunt. Dedit summo uiro uictori licentiam, si iuberet ipse, principium legationis ordiri: qui ad illum omne pondus retulit, ut fuit ad cunctam humilitatem paratissimus.

E uestigio decus Italie antistes noster talibus uerbis regem cepit affari: »Inexplicabilis mihi iam dudum, probatissime princeps, uestri amor imposuit, per iter istud contra naturam et tempus bella suscipere, et crustati montis pericula non timere: quibus  dum in metallum aquas arctauerit, coagulatum ex liquore minatur exitium. Transcendi alienis mensibus ninguidos saltus: posui gressus quos in suis locis uis frigoris obligabat. Postremo mortem non timui, ut tibi celer premium eterne lucis afferrem. Inter duos optimos reges testimonium in celestibus dicturus adhibeor, si quod ille misericorditer postulat, tu clementer commodes. Munus repromissionis dominice equa lance diuidite: et cum ambo amplius habueritis, damna nemo lugebit. Certate, duces inuictissimi, et alterutrum uos exsequendo precepta mystica superate. In qua conflictatione sic brauium uictor accipiet, ut uictus premium non amittat. Sequimini consilium meum, et ambo superiores, ambo pares exstabitis. Redimere cupit ille captiuos: tu  sine pretio redde genitalibus glebis. Mihi credite, nemo uberius in hac causa, nemo maius accipiet, quam qui nichil acceperit: defraudabitur premium partis illius, atque ad tua compendia lucrum transit alterius, si quos et uendere gloriosum est, donare disponas. Pro quantum dispendii de pollicitatione diuina offerenti aurum in hoc negotio, si remittatur, infliget; uel quantum pauperiem, si suscipiatur, apportat! Diuites exercitus tuos faciet contempta pecunia, acquisita mendicos. Audi Italorum supplicum uoces, et de te presumentum preces serenus admitte. Audi Italiam nunquam a te diuisam, et multum de animi tui clementia confidentem: que si una uoce uteretur, hec diceret. Quoties pro me, si reminisceris, ferratum pectus hostibus obtulisti? quoties pugnasti  consilio, ne bella 1 1Kb] subriperent? ne aliquis eorum duceretur in quacunque orbis parte captiuus? Quos nunc detines, tu nutristi: dolose mihi uirtus tua beneficium prestitit, si quos ab extraneis tutatus est custos, inuasit. Quis catenarum nexibus impeditus dure sorti non uberiores lacrymas exhiberet, cum se ad conditionem liberator impelleret? quis se subduceret, cum armorum tuorum crepitus audiretur, in quo in necessitatibus tutissimum habuere presidium? Elisis collo manibus matrona sublimis, cum traheretur ad uincula, promisit sibi uindicem te futurum. uirgo ab stupratoris insidiis pudorem suum tibi credebat  displicere posse, si perderet. In summam capti sunt, quos nemo fugientes inuenit. Agricolarum laboriose stirpes, et duris exercitate ligonibus soboles, quos per terram suam pascit infabricata simplicitas, cum loris colla necterentur, et palmas uinceret arcta connexio, nichil pro defensione sua aliud clamitabant: Scimus, et euidenter agnoscimus: nonne uos estis Burgundiones nostri? uidete, ne ante pium regem que facitis, excusetis; et illa urbanorum consuetudine crimina supprimatis. Quoties quas ligare presumitis, manus domino communi tributa soluerunt? Nouimus quia ille fieri ista non iussit. Hac auctoritate miseri pro solatiis utebantur. Multos tamen integritatis tue fiducia fecit interimi, dum capti superbius responderunt. Redde ergo residuos patrie;  redde origini, redde glorie tue. Antiquus dominus prouinciam diligit, quam et modernus amplectitur. Remitte quamuis ad alienam ditionem, qui se et ibi positi tuos esse cognoscant. Parum enim gratie impendimus illius imperio, cuius misericordie nichil debemus. uacua sentibus illam quam bene nosti Liguriam, et reple culturis. Quantum obnoxia sit muneribus tuis intelligit, si faciem suam aliquando cognouerit. Domesticum tibi semper est indulgere supplicibus, sicut superbos opprimere. Sic in utroque fortissimos, ibi per gladium, hic per temperantiam triumphos acquires. Nostris [2 1Kb] nostrorum commouere fletibus. Sic in successione regni istius legitimus tibi heres accrescat, et per spem adulte [3 1Kb] progenies ad Burgundionum gubernacula reuiuiscas: et licet hoc  Deo tribuas, adiice et illud; quod nec hominibus externis istud impendis. Iam tibi Italie dominus [4 1Kb] et necessitudinis affinitate coniungitur: sit filii tui sponsa Latia largitas, absolutio captiuorum: offerat pacte sue munus, quod et Christus accipiat.« Hec cum dixisset, commonito sancto collega uictore surrexit, et usque ad pectus regium lacrymantes, et cum omnibus propter astantibus capita submiserunt.

Tunc rex probatissimus, ut erat fando locuples, et ex eloquentie diues opibus, et facundus assertor, uerbis taliter uerba reposuit: »Belli iura pacis suasor ignoras, et conditiones gladio decisas concordie auctor euisceras: lex est certantium quem putas errorem: frenum nesciunt inimicitie, quem tu, Christiane lucis iubar, ostendis. Preliis temperantiam  nullus annectit, que oris tui nitore, egregie moderator, attollitur. Statuta sunt dimicantium, quidquid non licet, tunc licere. Ista forte quies uindicet, que narrasti: hostem suum qui non lesit, adiuuat. Paulatim aduersarius a regni sui mole succiditur, cuius imperii radices [5 1Kb] uiribus amputantur. Reposui regi partium illarum contumeliam, quam putas illatam. Ludificatus specie federis nichil egi studiosius, nisi ut quod est cautele, apertos inimicos agnoscerem. Concedat tamen diuinitatis assensus, ut solidatum inter nos fedus longa etate seruetur: inuenient partes ille constantem in amicitia, quem senserunt sibi  perniciosum fuisse dum litigatur. uos tamen, sancti uiri, ad domos in quibus manetis sine tribulatione discedite: dum ego anime mee et regni utilitate discussa, que me conueniat prestare pronuntiem.« His auditis pontifices abscesserunt.

At ille uocato [1 1Kb] Laconio, cui et rerum et uerborum fides ab illo semper tute mandata est, quem et prerogatiua natalium, et auorum curules per magistre probitatis insignia sublimauere, cum quo confert quoties et pia et religiosa meditatur; et sicut non est cum uitiis sociata nobilitas, nec astringitur ad illecebras lux nature; si quid ille benigne facere uoluerit, duplicari iste hortatur adhibitus. »Cui princeps, uade, inquit, Laconi, et tota uotorum tuorum uela suspende. Et sacerdos a nobis et beatus Epiphanius  libenter auditus est: cuius te precibus fuisse permotum, cum apud nos uerba faceret, animorum indices lacryme testabantur. uade, pleno pectore dicta sententias, per quas pactionis illius durissime nexus irrumpas. Liceat Italis omnibus, quoscunque Burgundionum nostrorum metus captiuitatis fecit esse captiuos, quos famis necessitas, quos periculorum timor aduexit, postremo quoscunque concessit aut addixit consensus principis sui, noster absoluat: at paucos, quos quasi ardore preliandi tunc ab aduersariorum suorum dominatione rapuerunt, pro illis pretii quantulumcunque percipiant, ne detestabiles apud illos fiant certaminum casus, quorum cum discrimina sustinuerint, lucra non sentiant.«

 Post preceptum uenerandi regis impiger ille uerborum saltibus indulgentie species aut formas exposuit, et chartas ad insignem antistitem detulit: quas ille cum exspectatissima deuotione suscepit, et portitorem tanti doni ambienter amplexus est. Qui postquam rumor innotuit, tanta istius iam libere multitudinis frequentia subito astitit, ut desolata crederes esse etiam incolis rura Gallorum: nam testis huius rei ego sum, per cuius manus pictacia ad clausuras iussio sacerdotis elicuit, quadringentos homines die una de sola Lugdunensi ciuitate redituros ad Italiam fuisse dimissos. Identidem per [2 1Kb] singulas urbes Sapaudie, uel aliarum prouinciarum factum indubitanter agnouimus. Ita ut istorum quos sole preces beatissimi uiri liberarunt, plus quam sex millia animarum  terris propriis redderentur. Eorum uero qui redempti auro sunt, numerum ad liquidum agnouisse non potui: quia inter eos etiam multos fuga eripuit. Sic factum est, ut tunc ad liberationem omnium subiugatorum transeundi occasio concessa sufficeret. Postquam tamen pecuniarum ille cumulus effusus est, continuo ad expensas redemptionis suggessit necessaria illa, que ibi est thesaurus Ecclesie, Syagria: cuius prolixam querit uita narrationem: sufficit tamen ut ex operibus agnoscatur, quam uerba transcendunt. Dedit etiam prestantissimus inter Gallos [3 4Kb] Auitus uiennensis episcopus, in quo se petitia, uelut in diuersorio lucide domus inclusit. Quid pluribus? auro illorum ex maxima parte actum est, ne Gallis  diutius seruitium pubes Ligurum duceretur. Nec in uno loco summus uir in illa regione se continuit, ne forsitan in longinquo degentes dominorum feritas impediret. Fuit Genaue, ubi 1 1Kb] Godigisclus germanus regis larem statuerat: qui [2 1Kb] famam fraterne deliberationis secutus, bonis operibus eius se socium dedit. Breui tamen tante liberatorum phalanges emisse sunt, ut uideres longe lateque agminibus feruentia itinera cum laude Dei, tum etiam splendidissimi sacerdotis Epiphanii, cuius ministerio atque labore erepti fuerant, redeuntium. Et ne tanti lux nostra tropeo muneris priuaretur, atque ab oculis ipsorum pulcherrimum spectaculum tolleretur, ipse cum his remeauit. uideres duci in triumphis celestibus uulgus liberum, et pro mactandorum sanguine terram madefieri  lacrymis exsultantium: cum Elie currum istarum cohortium ductor scanderet, et quadriiugum ad celestia pro merito suo raperetur excursu. Non sic Pelleus princeps Alexander, quem pacatorem orbis uocauit uana laudatio, captum gentium duxit examen, ut iste reuocauit. Ecce hinc comperimus armatorum mentes sanctitate superatas, et cessisse precibus electi principem, qui obuium semper lanceis pectus ingessit. Quantum fuit acutior uerborum, quam ferri lamina, hinc lector agnosce: expugnauit sermo, cui se gladii subduxerant. Dum ergo tertio mense cum tali tropeo Ticinum remearet antistes, ut [3 1Kb] Tarantasiam uenit , ibi quedam mulier graui immundi spiritus uexatione laborabat: que continuo percepta benedictione  absoluta discessit. Ipse tamen suis inopinatus nec suspicantium oculis astitit. uisus est subito, de quo uix credebatur aliquis posse rumor audiri.

Mox tamen ut rediit, curis ex more animum fatigat, ne forte quibus absolutionem Deus per illum dederat, proprii census possessione turbarentur; precipue ob nobilium considerationem personarum: quibus immanior apud suos poterat constare calamitas, si uitam inopem reduces sustinerent, et de peregrinationis incommodis sola misericordie solatia perdidissent. Ad regem inuictissimum Theodericum per se mox ire noluit: ne forte laboris sui uicissitudinem in relatione gratiarum, aut in exhibitione munerum coram positus uideretur exigere: flagitat enim quasi debitam retributionem, qui profligatis principum iussionibus, ipse quid actum sit auctor annuntiat.  Hoc ergo ille totius acuminis uir prospiciens declinare gestiebat. Scripsit tamen, et que gesta sunt, loqui commisit epistolis; ne aut tacendo contemptor, aut occurrendo per arrogantiam pronuntiaretur intemperans. Quantum tunc admirande pontifex,  tua plus egit absentia, quantum [4 1Kb] imperauit humilitas deprehensa; dicant illi, quos de exsulibus ditissimos reddidisti. Igitur omnia que a piissimo rege pro miseris per paginam petiit singularis antistes, incunctanter obtinuit. Serenus prestitit copiam supplicanti, cui pro compensatione laboris sui hoc credebatur posse sufficere, quidquid per illum beneficii redemptus et pauper acciperet.

Postquam tamen omnes qui reuocati fuerant, indultu preferendi principis iure suo donati sunt, perfunctam molestiarum suarum molem admirabilis censebat episcopus: cum necdum biennio exacto, a deliberate quietis gremio, tanquam a portu cymba aliis inlata tempestate propellitur. Nam infirmis Ligurum et labantibus humeris uix ferenda tributorum  sarcina mandabatur. Rursus ad te, afflictorum consolator, accurritur. [5 1Kb] Doceres frustra reddidisse patrie ciues, si illis in solo auito periclitantibus non adesses. Et quia apud te nunquam fatigatus est qui rogauit, suscepisti causas infelicium, et te protinus ad recidiua onera preparasti. Rauennam pro nobis regem rogaturus excurris; quam ne te ibi quisquam post Gallicana insignia laudaret, effugeras. Minas celi, procellarumque discrimina, adhuc quasi eui integer, aut ualentia corporis munitus, exsuperas. Nunquam tibi ad officium animorum se membra quamuis inualida subduxerunt: frigus, pluuie, Padus, ieiunia, nauigatio, periculum, tonitrua, sine tecto mansio in ripis fluminis, incerti pene sine terra portus, uirtuti tue dulcia fuerunt, et grata successui.  [6 1Kb] Contristatus est de presentia tui et ille eminentissimus rex, qui te uidere ambienter optabat. Exposuisti necessitates nostras aduentu tuo, antequam diceres, et quales tecum habitantium lacryme te compulerint, docuerunt superata discrimina.

Ast ubi ad principem tamen ingressus est, ita loqui cepit. »Solita, rex uenerabilis, mentis tranquillitate famulorum preces intellige: et me ad postulanda necessaria, et uos ad tribuenda usus informat. Lex tua est, ductor inuicte, misereri iugiter: tu semper nutristi spem intercessionis in posterum, dum presentibus non resistis: uiam supplicationi nostre patefecit ad reliqua, semper apud uos beneficii fides impetrati. Liguribus tuis largire quod proferas: tribue quod reponas: futurorum questus est, temporalis indulgentia.  Boni principis mos est, cum uirtutibus amare famam; et regnum ita ordinare, tanquam ad stirpis sue posteros transiturum. Nutantes domini hec tantum que accipiunt, diligunt: firmissimi illa potius, que dimittunt. Sic terris semina parua committimus, ut multiplicata capiamus: fenus sine crimine  ut triplicatum: boni imperatoris est possessoris opulentia. Concede immunitatem anni presentis Ligurie, qui eos externis qui supplicant, reduxisti. Quam uberem presentem natiuitatem habuerimus, clementia uestra astantes interroget. Nemo illi mentitur, cui seruiunt qui conuincant.« Ad hec princeps: »Licet nos immanium expensarum pondus illicitet, et pro ipsorum quiete legatis indesinenter munera largiamur, tamen uis meritorum tuorum tractatibus nostris reuerenter interuenit. Opus est fieri quidquid iniunxeris: iuuat omne quod precipis: estimamus enim compendiis nostris adiici, quod ipse decerpseris. Nihil tu quasi ex accidenti depreceris, qui habes a nobis plurima que reposcas. Duas tamen presentis indictionis fiscalis calculi partes cedemus; tertiam  tantummodo suscepturi, ne aut erarii nostri angustia Romanis pariat maiora dispendia, aut supplicatio tua exspectata patrie gaudia non reportet.« Taliter prefato regi egit gratias summus antistes: a quo uale dicens abscessit. Heu dolor atque gemitus! omnibus quasi supremi officii uel ultime uisitationis studio impiger occurrebat. Et cum domus ipsius Christiane multitudinis turbas euomeret, ipse tamen omnium penetralia adibat: nullum humane mentis crassitudine hebetatum tangebat tam funesta suspicio, quod instaret transitus eius, quem ille spiritus reuelatione cernebat. Ninguido ere, et quali solent homines ad tecta confugere, Rauennam egressus est, et per omnes Aemilie ciuitates celer uenit, tanquam ad sepulcri receptaculum properans: omnibus sacerdotibus  in itinere positis munificus, communis, affabilis, et quasi [1 1Kb] exagellam relinquens, se ipso prestantior. Ut Parmam tamen eiusdem uie ingressus est ciuitatem, continuo eum coagulatus in uitalibus humor infudit, quem catharrum medici uocant: qui se medullitus inserens in ruinam publicam seruiebat. Sed quid formidas oratio? quid uelut [2 1Kb] nauis fragos scopulos perhorrescis? uelis, nolis, et si strictim, cuius uita dicta est, narrandus est obitus: quoniam nulla protensione libelli, nullis dilatationibus promulgate laudis, transitus ipsius poterit occultari. Et quamuis uelut Scylleos canes et patulas Charybdis fauces, fragosa discrimina murmure minitantes uelificans carina diffugiat, obitus eius naufragium non omittit. Quid fletus narrare metuo, quos continua semper necesse  est ut monstret effusio? Ergo dum se oppido Ticinensi, nunc misero, propinquauit, quasi alacer et sanus apparuit: quod licet cum [3 1Kb] omnibus exsultationibus ob reditum suum introisset, illico gaudia uertit in lacrymas, egrum se esse ipsa die significans, altera grauiorem. Et cum grandior per dies singulos appareret infirmitas, adiuta est imperitia medicorum.  Stabant mussitantes et attoniti populi, casum in uno homine totius prouincie considerantes, et funus mundi metuentes. Septimo tamen die inopinatum scelus, ineffabilis calamitas, inexplicabilis luctus accessit. Sed cum beatissimus cerneret pontifex, sarcina carnis abiecta maturius se ad purum etheris euolare fulgorem: cuius uox illa semper fuit, Mihi uiuere Christus est, et mori lucrum , leto animo ac uultu sereno illos uersiculos Dauidicos sepius repetebat: Misericordias tuas, Domine, in eternum cantabo. In generatione et progenie pronuntiabo ueritatem tuam in ore meo . Et illud: In manus tuas, Domine, commendo spiritum meum . Nec non adiiciebat de perfectione securus: Confirmatum est cor meum in Domino,  et exaltatum est cornu meum in Deo salutari meo : ut hymnis et canticis et in morte resonans ad sedem suam celestis anima remearet: que quinquagesimum [4 1Kb] octauum etatis annum duxit ad tumulum: triginta in hac sacerdotali, qualem, et si excerptim lector attendis scalptam, conuersatione exemit.

Illud namque silentio preterire non debeo, quod eius sancte reliquie usque in diem tertium, quo cum summa ueneratione recondite dinoscuntur, tanto lumine ac decore uestite cunctorum uise sunt oculis ut splendorem uite uultus signaret defuncti, et depositam gloriam iam nunc percepisse gloriosum uas crederetur, in quo uere fuit thesaurus magni regis inclusus. Que ibi fuerunt flumina lacrymarum, quanti  planctus, silebo, ne post annos ac curricula nouellum dolorem scriptor incutiam. Quecunque ibi mater uenit, liberatum clamauit ab illo filium; quecunque uxor, maritum; quecunque soror, fratrem; qui celebs, se ipsum. Postremo in illa tanta hominum multitudine et conuentu, ut audenter dicam, totius orbis nemo fuit qui beneficiis illius aliquid non deberet.

Sed queso iam temperemus a luctibus: contractam tristitia resoluamus frontem. Excelsa cum Deo possidet, ob cuius obitum meremus in terris. Sed quid faciam, quod remediatoris uestri singultus uerba difficiunt? lacryme ora profundunt? mugitum resonat omne quod eloquor? et intelligo quod nunquam ad flentem flens bene ueniat consolator. Hec sancto  Patri et doctori peritissimo idoneus affectu non scientia impendi, ut aliquos de conuersatione illius flosculos relegerem; ut est longum iter agentibus in usu positum, qui non omnes obuios consalutent. Tu mihi, anima apud Redemptorem nostrum prepotens, tribue, ut cura uacuus et pectore liber, munda tibi sicut debentur preconia mundus exsoluam. De cetero habentem  in te post Deum fiduciam non relinquas, et quem religionis titulis insignisti, religiosorum in diuinam  repromissionem redde participem.






OPUSCULUM QUARTUM. [1 1Kb] DE uITA BEATI ANTONII MONACHI LERINENSIS [2 1Kb] . 



PRAEFATIO.


Ut preliantes assurgunt buccinis; ut equorum celeritas ad potiorem cursum ferrata calce prouocatur: ita dum maiorum uirtus sollicitat, ingenia nouella confortat. Qui cana exercitia et ueterum gesta relegit, ad disciplinarum frugem propositis laudum premiis inardescit. Imago precedentis glorie, ut ad posteros ueniat, linguarum catena retinetur: non licet  per etates perire, si quid lectio serenis actibus amica susceperit. Itaque eloquentie diuturnitas, mortalis nature sine congressionis periculo uincit angustiam, per quam optimorum conuersatio, ipsis decidentibus, nescit occasum. Restituetur quidem corpus origini, et destinatus a superis spiritus ad proprium recurrit auctorem: quorum tamen probitas libris mandata fuerit, eorum uitalis est obitus. Dicat forsitan interpres austerior: Abiurat predicationis dulcedinem perfuncta mens seculo, et carnis uinculis absolutus non desiderat que inter incerta mundi gessit, agnosci: sed illos humanus carcer, sine libertatis dispendio, refudit opifici: dum inter polluta gradiens, nitorem suum anima Deo nostro intenta geminauit; et per mandatorum celestium lineas lenocinantem huius  lucis non sensit errorem. Nobis uero ista reuiuiscant, nobis profutura seruentur; quibus si a studio deest sectari meliora, de illorum qui facem conuersationis sue preferunt, uenire debet exemplo. Tu autem, uenerabilis abbas Leonti, qui id mihi operis iniunxisti, adiuua oratione titubantem, et siccitatem styli sanctarum precum imbre locupleta: facies enim, ut confido, meritis precipuum, quod aggredi me ipse iussisti. Pronum est, beatudini tue ieiunam eloquentiam fecundis innocentie ferculis ampliare: credite mihi, uos respiciet extorte aut culpa, aut genius dictionis: cuius nisi substantiam religiosa auctoritate firmaueris, uidebitur iudicii tui clauda fides delegisse minus idoneum, cui uenerandi laboris prouinciam commisisti.



[uITA.]

 Igitur beati Antonii narraturus insignia, primum Spiritus sancti mihi maiestas inuocanda est, ut qui illum rebus diuitem fecit, me in his explicandis per lingue frena moderetur, et labiorum sordes prophetici carbonis diluere maturet incendio, ne conscientie nebulis lucem conuersationis illius, aut amplissimis pauperem faciam laudibus, aut infantia arente deuenustem.  Benedicitur indiuisa Trinitas Deus noster, qui seruum suum Antonium, tanta uirtutum dote sublimem, circa Danubii fluminis ripas in ciuitate ualeria, Secundino patre lucis huius ianuam iussit intrare. Qui quamuis de splendore natalium conscientie iubar hauserit, tamen fulgorem stirpis precipue morum radiis obumbrauit, uincens decorem sanguinis ingenii claritate; dum coruscantem germinis sui  lampadam actuum serenitate transcendit; et factus est uictor stemmatis sui, per quod uniuersos nascendo superauit. Qui dum adhuc de matris penderet uberibus, quem presciuit Dei gratia, non reliquit: nec passa est inopem fauoris existere dispensatio celestis, quem remunerandis plenum studiis approbauit. Qui ne sancti instituta propositi per parentum blandimenta frangeret, annorum ferme octo genitoris tutela nudatus est: mox tamen ad illustrissimum uirum Seuerinum ignara fuci etas euolauit: qui dum eum mulceret osculis, futura in puero bona quasi transacta relegebat. Fuit enim, cuius meritis nichil esset absconditum. Ille hunc sibi futurum participem, pia ubique uoce predicabat: credo, ut incipientis tirocinia spes annuntiata solidaret.

 Sed postquam beatus uir humanis rebus exemptus est, Constantii antistitis ea tempestate florentissimi, iunctus obsequiis, gloriosis operibus uite rudimenta dedicauit: qui eum inter ecclesiasticos exceptores celestem militiam iussit ordiri: erat enim uenerabilis sacerdos Antonii nostri patruus. Sed nunquam ille magisterii rigorem consanguinitatis lege molliuit: nec fecit securum de necessitudine discipulum non timere, cui gratiam doctoris nisi censura non prestitit. Tantus fuit circa sectatorem diligentie modus, quantum iudicia contulerunt: meritum suum in facie monitoris agnouit. Sed iam peccatorum consummatio Pannoniis minabatur excidium. Nam succisa radice substantie regionis illius status in pronum deflexerat. Per incursus enim uariarum gentium quotidiana gladiorum seges messem nobilitatis absciderat,  et fecundas humani generis terras ira populante desolabat. Iam Franci, Heruli, Saxones, multiplices crudelitatum species belluarum more paragebant: que nationum diuersitas superstitiosis mancipata culturis, deos suos humana credebant cede mulceri: nec unquam propitia se habere numina, nisi cum ea equalium cruore placassent: cessare confidebant  iram celicolum innocentis effusione sanguinis, qui ut in gratiam redirent cum superis suis, propinquorum consuerant mortes offerre: quoscunque tamen religiosi titulus declarabat officii, hos quasi sereniores hostias immolabant, estimantes, quod piorum iugulis diuinitatis cessaret indignatio, et fieret materia gratie locus offense. Inter quas temporum procellas Constantius pontifex, ne quid in mundo haberet subsidii, terra [1 1Kb] hostilibus deputata, humana lege liberatus est.

Post cuius resolutionem, Antonium nostrum famuli ad Italie partes quibus celitus fuerat deputatus, Christo duce perducunt. Principe loco Telline uallis, que id sortita est uocabuli, limen ingreditur: quam montium ex utroque latere brachiis fabricata nature  ditat amenitas, et de uerticibus fecundis amnium plebe locupletat uber solum: quod auaris respondet iuxta desideria immoderata cultoribus, non tamen ita aristis pregrauidum aut dotatum pascuis, aut arbustis compositum, aut fluminibus letum, ut non plus superuenientis persone gratia prestaret, quam ipsius originis uariata et distincta formositas. Illic Mario presbytero qui spiritibus immundis dominabatur, adiunctus est: quia hec est rerum conditio, ut noui hominis mores diuulget inuenta sodalitas: et qui ignoratur per originem, similium clarescat affectu. Deprehenditur mens secreta per socios, et cui non licet ad liquidum superuenientis estimare conscientiam, conceditur ut de suis deprehendat externos. Nam cum eum beatus Marius illis oculis  quibus mentes uidentur, inspiceret, et interioris decorem hominis absconditis percontaretur obtutibus, uoluit eum clericorum sociare collegio, et inter ecclesiasticos cetus prestantem meritis dedicare personam. Sed fugit honorem, uelut ueneni poculum, qui semper potentiam credidit subiacere, et seruire patienter pretulit regali dominatui.

Ne tamen diu humane conuersationis mixtus illecebris, societatem contagionis hauriret, elegit secessum haud procul a beati martyris Felicis sepulcro, ubi Larius Ionii marmoris minas deponit; quando ne euagetur longius, obiectis ripis resistunt frena telluris. Illic inserto nubibus uertice mons coruscat, qui sublimitate sua uincit aspectum. Sed quam superbus est magnitudine, tam difficilis ascensu. Nam  nullis ante monachum nostrum patuit gressibus; nec per prerupta saxorum humani generis admisit, formidine repugnante, uestigium. In precisis cautibus tuta feris longum prebuit nullo exterrente cubilia; eo bestiis blandior, quo terribilius agricolarum minatur excursui. In hoc Dei famulus sedem diligit, in quo sola fuit placendi causa, quia nequaquam lenocinabatur aspectibus. Nihil secum amplius, nisi parum leguminis et ligonem quo terram sollicitaret, de mundi beneficiis assumens; dedicauit callem subiecta asperitate nescitum. Iuga illa indomitam nature legem Antonio congrediente perdiderunt: reserata itinera post ingressum eius patuere cupientibus. Inuenit  illic tamen duos senes, quos iam ita inter lustra belluarum habitatio longa miscuerat, ut nichil de illis mundo fama nuntiaret: quorum uitam scientiamque plene uideor elocutus, cum expetitam pro Dei timore habitationem sine nube uulgaui. Breui post, horum unus assumptus est, et terreni carceris mole deposita, etheriam ualetudinem felix anima resumpsit: nam absolutionis eius tempore columna ignea beati Antonii oculis est ingesta, ad celum usque pertingens: credo, ut uenerabilis uiri fides, et ardor ille uitiorum decoctor typico monstraretur incendio. Tunc dum ibi Deo cultor tota disciplinis celestibus uirium suarum uela laxaret, et per sinus anime corporisque extrudentia paleas flabra susciperet: cuius uigilias, ieiunia, lectionis assiduitatem iure replicarem, nisi  haberem digniora memoratu. Nunquam ille cibum sumpsit, nisi fatiscente corpusculo, nunquam nisi exemptis officii muniis, sollicitudinem quiete laxauit. Sed quid retexam, que perfectionis habuerit instrumenta perfectus, aut per quos gradus ad celsa conscenderit, quem liquido declaratum est obtinere sublimia? Sciuit ille sic per labores uarios disciplinarum lineamenta sectari, ut nunquam assumeret arrogantiam de labore: et cum omnia essent digna preconiis que gerebat, dispendium uirtutis credidit fuisse laudatum. Sic totum de eius actibus opinionis luce radiabat, ut nichil preberetur ostentui: preminebat censura mentis in corpore, et iracundiam quam contra culpas anima eius susceperat, facies infucata pingebat. uideres aduersus flagitia mundana toruos  oculos, et indefessa contra seculi blanditias Christi militem bella tractare. Quando illa imago statum suum resoluit in risum, et ab ordinis proprii rigore letitie debilitate confracta est? Interea dum uelut obsignatum monachi in uniuersis implet officium, uir quidam quem sponse sue amor in facinus impulerat, et ad effusionem humani sanguinis affectu et indignatione prouocarat; dum conscientiam se credidit fugere mutatione terrarum, et in aliis prouincie partibus innocentiam reperiri quam furore duce perdiderat, uelatum simplicitate ad secreta eremi portauit homicidam, putans in Dei obsequio constitutis de actibus suis preter effigiem nil patere. Artifici humilem simulauit obtutu; et per dolosi commenta consilii, fabricata subiectione compositus,  cautioribus scelerum sordes texit obstaculis. Difficile est preter Deum deprehendere, quidquid obsequendi argumentis inuoluitur: proinde flagitium celat abiectio: raro in lucem erumpunt crimina, que auctor obtemperandi scierit fuco sepelire. Protinus tamen adfuit ille index consuetus, et latentis secreta conscientie diuine uocis claue reserauit; in his sermonibus adorsus Antonium, quando eum plus quam homo possit docuit cognouisse, illum denudans, qui crasso indumento latronem tegebat: »Caue, inquiens, ne tanti criminis reum sancto uelis miscere collegio: ne lupum ouibus, agnis uiperam negligens estimator adiungas. Iste animam Dei manibus concessam  per ensi fragmenta gutturis effugauit, et interneciuo fratris furore constricti uitam e sedibus suis, dum infert faucibus uincula, dissoluit: hunc debitum exitium sequitur, nec a iugo supplicii erit alienus qui humano sanguini non pepercit: misericordia est, circa facinorosos seruata districtio. Ergo sopori terminum ponens, mandatorum celestium hostem depelle, ne candida conuersatio tecum habitantum fusca superuenientis contagione uioletur.« Illico diuinis obsecutus imperiis hominem uocat, mentientem conuincit, feriato ore male conscii omnia eius gesta persequitur. Expauit deprehensus, cum flagitia sua recenseri uideret ab homine, que sine teste humani generis commiserat: uiaticum poposcit, fugam tremens apparauit: continuo tamen pedissequa  reum ultio comprehendit, et expiatum scelus patratoris morte nuntiauit. Ita sermo iusti uiribus carere non potuit. Interea sanctus uir per regiones finitimas insidiatricis fame linguis innotuit: que ne pareret de celebritate iactantiam, ante prouisa sunt remedia, quam morbus adolesceret. Qui enim grandeuus aut debilis, duce diligentia, non itineris illius transmeabat abrupta, cum dantibus ualetudinem desideriis etiam egritudines corpora non tenerent? Hac perterritus frequentia; ad secretiora eremi beatus Antonius credidit euolandum, ne singulorum deuotio inamabilis arrogantie mater existeret, et de multiformi gratia rigidioris propositi ruina nasceretur. Mox tamen secessus quem pendula rupes commendabat, electus est: in quo annis pluribus solus, et  uere monachus uitam sine humani generis consorte transegit. Dabat feras pro sodalibus montana solitudo: mugitus ursi aliarumque belluarum minax immurmuratio, pro blande confabulationis communione ponebatur. Denique ea tempestate ursus petulantior, glorie plus daturus, caules ipsius puberibus foliis letiores, et quadam domino hilaritate gestientes, immani ingrediens contritione uastauit, ita ut nusquam de simplici fruge spes residua linqueretur: quem ille baculo mulcatum districtius abire precipiens, testem uirtutis sue, et nuntium passionis ad alias ire bestias mox cegit: ut impleretur Domini fidelis pollicitatio, que sectatoribus suis totius ueneni et omnium ferarum promisit obsequium. Rursus tamen gradienti ei per destinatum callem rugiens se  fera suggessit: quam ille sola iussione turbatum iter fecit aperire; et occupata uie claustra deserere. Sed ecce iterum alis pernicibus, per proditionis sue ordinem, Dei seruum in quo loco degeret fama uulgauit; aliud de ipso, pro sententiarum uarietate, diuersis opinantibus. Tunc liquido patuit per occursus multiplices nichil obstare cupientibus; planari ardua, solidari scissa, pendentia non timeri. Sed potioribus insidiis, ne per arrogantiam hostis subriperet, fortiori consilio manus opposuit, ne iam grandeuus perderet, quod inter tirocinia uirtute seruasset: acrius enim circa robustos diaboli certamen est, et maioribus copiis illos aggreditur, qui conflictus eius experti roboris sudore domuerunt. Uniuersa tamen secum  ipse pertractans, breui animum suum allocutione firmauit. »Quid agimus, mens adhuc mundani oneris fasce depressa, quam nondum ad auctorem suum corporeus carcer euomuit? non tibi certa est de perfectione fiducia, dum adhuc includeris fragilitate carnali: periculis plena sunt, que uidentur esse tutissima: lenocinia hostis tui intelligis, dum uniuersorum uoce laudaris. uide quantis labores insidiis: absconditum esse non licet, quod adimus: latebram nostram persecutio manifestat hostilis. Sanctorum petamus exercitum, et illam Lirinensis insule cohortem irriguo inquiramus ardore: quem solum hactenus pulsauit aduersarius, timebit inter inimicam sibi multitudinem constitutum. Instructa preliis acies illa semper inuigilat, et uariis perfossum ictibus abigit  infestantem: quot bella illis diabolus intulit, numerant tot triumphos: non metuunt quotiens adesse Satanam, ut dimicantes acuant, classico fuerit stridente nuntiatum: semper eruditos et fortes reddidit quotidiana decertatio, quomodo prolixior pax solutos.« His dictis, dimissa fratribus cellula, quos ibidem predicti amor congregauerat, apud Lirinum improuisus apparuit. Nuntiauit uirum insignium meritorum facies ieiunii pallore decorata. Nam dum secreti nitorem hominis splendidissima macies indicaret, non defuit actuum eius preco consuetus: immaculatam conuersationis ipsius speciem sub uerborum abundantia et relationis ubertate describens. Mixtus grandeuis et precipuis gestorum suorum lampadam non minori intellexit igne rutilare: metitus  est fomitis sui lucem, dum uidit alieni. Quasi inter ornamenta celi et sidera pleno fulgore micantia, superuenientis astri claritudo societur; certant sine inuidia: geminare radios, et per augmenta luminis speciem superare nouitatis. Alia prolixiori crine facem suam stella commendat; alia puriore: unam ditat potior flamma, nobilitat alteram per spatia nocturna sincerior. Sic Antonium nostrum per uniuersas locorum mutationes a Christo ueniens disciplina comitata est. Prouidit tamen, ne cui in illa nutrice sanctorum insula, cum prestaret meritis, preferri uideretur honoribus: sciens in humilitatis radice plantatum ad centenos fructus assurgere. Blandus iuuenibus, grauis maturis, doctus peritis, submissus existendo simplicibus, totam illam dominici  gregis legionem distinctam actu, uariatam gentibus, quasi unam animam in sua affectione collegit. Ibi biennio, se ipso potior, mundi istius sarcinam deponens, uictor insidiarum quas antiqui serpentis parat astutia, diem nostrum et lucem presentis seculi perpetui luminis adeptione commutauit. Taceo qualiter uitam ipsius mortis claritudo signauerit, ne uniuersa digerens, non tam ueritatem narrasse, quam predicti laudibus uidear immoratus. ueluti si quis consitum lucum frondium densitate repererit; ex quo coronam ferro stringente subripiens, genium silue, dum presumit parua, non amouet; melioribus equidem de Antonii nostri factis, que stylo non attigi, narranda seruaui. uincar forte eloquentie flumine:  nemo me circa illum superabit affectu. Habeat qui secutus fuerit, de peritie messe iactantiam: mihi  gratiam beati hominis nemo preripiet, qui ad explicanda eius bona primus accessi.





OPUSCULUM QUINTUM. [1 1Kb] EUCHARISTICUM DE uITA SUA. 

 In nomine Patris et Filii et Spiritus sancti.

Oraculum est scientissimi doctoris gentium  quod pariat infirmitas nostra potentiam, et quod terrena contritione anima conualescat: cum uirtus que de substantia carnis fluxerit, currat ad spiritum; et dum labefactatio nostra celestem hominem, et in diuina locandum arce componit ad frugem spiritus; si quando sine cultura aut messe sunt  corpora, dulce est, et cum accesserit propter augmenta diminutio: ad diuitem Dei gratiam peruenitur ieiuna et sterili paupertate membrorum. Ergo tibi debetur post Deum, imbecillitas nostra, quod de rerum sublimium affectione surreximus. uotiua febris mee necessitas, et exustio amplectenda medullarum, dederunt mihi et timere Deum de abitione sospitatis, et in ipso gaudere de reditu. Letatur nunc in auctore nostro mentis sanitas procurata languoribus. Ubi est superbia diuine salutis quesita ludibrio? ubi supercilium, per quod omnium munus credebas esse rem propriam? Repente deseruit te constantia roboris tui, et egritudinis subiecta ponderibus elisa ceruice iacuisti: postquam fugit prosperitas tua, seram meditata penitentiam, quod preualueras, Dei nostri fuisse  cognoscis. Gratias tibi, celi moderator et conditor, qui dispensatione subtili, et occultis miserendi itineribus, uias nostras et de afflictione componis, et ad uirtutem perfectam pia laceratione nos reparas. Ad medicinam tuam uenire, nisi suffragio uulneris, non ualemus: cum duritiam cordis assuescimus te percutiente mollire, et suggestionem terrene uilitatis nobili et dulcissima molestiarum nostrarum passione comprimere. Ecce ego ille, qui in longum ducta mihi alacritate plaudebam; qua dum perpeti fruerer, quasi nulla intermissione solueretur, querebam qualiter peccati stipendium mors ueniret. Nam eleuatus insanis successibus, petarum me gregi, ignarus uenerande professionis, indideram: delectabant carmina quadratis fabricata particulis, et ordinata pedum  uarietate solidata. Angelorum choris me fluxum aut tenerum pema miscebat: et si euenisset, ut essem clarorum uersuum seruata lege formator, sub pedibus meis subiectum, quidquid celi tegitur axe, cernebam. Ineptum diu uolutauit uita mortalis, et certa miseriarum cecitas de falsa dicendi felicitate perextulit. Quotiens acclamantium flatibus propter religionem uertex nudatus intumuit, et mendacibus labiorum lusus illecebris, credidit amorem sui habentium pectoribus imperari? Tu autem qui in celis habitas, irridebas me : tu quem non  deliniunt uerba, sed puritas: tu apud quem sepe muti loquimur, et clamantes tacemus. Sic dum me concinnationis superflue in rhetoricis et peticis campis lepos agitaret, a uera sapientia mentitam secutus abscesseram, nichil aliud cupiens, nisi auris uane laudationes aucupari. Erat orandi fastidium, dum perorandi tenebar cupiditate mercari. Infelix ego homo! quis me separaret de corpore mortis  huius ? gratia Dei, medicabilis morbi concessa ministerio. Nam ecce repente ad sedem anime formidantis dolor ingressus, et secreta cordis hostili pauit incendio: tunc quidquid homo est iugi consenescebat ardore, et per aditus naturales coctio se interna reserabat. Nam dum e latebris suis pelleretur arrogantia, quamuis adhuc aliqua de superstitioso, tamen iam de superstite nichil habebam. Hoc solum remanserat de conscientia uiuentis, quod a te, Deus meus, sanari me posse confidebam, quem ad commotionem errore perduxeram. Nec tamen uastatrix illa et magistra pestis latebat, uiscerum immissa conclauibus: nec contenta uelamine, totum me luridi coloris nube uestierat; ut quidquid in ceteris passionibus medicorum queritur digitis, hoc propositum  pro correptione sui uulgus uideret. Urebat amantes mei longa calamitas; urebat inimicos: alios desperatio obitus mei, alios angebat instantia, concors erat ciuitatis in studii diuisione sententia. Interea me edax ignis interno uastabat officio, et continuis curantium nutriebatur studiis. Nam quasi morbos aleret, ita quidquid contra ipsos prouidebatur, accessit. Tunc illa secularis pompe philosophia, Hippocratis et Galeni contrita subsidiis, ad adiutorium fidele se transtulit, aliquando sentiens mundi blandimenta uanescere, et humanis hominem presidiis non iuuari. Iam duorum ferme mensium curriculis cladis huius me sibi pressura submiserat. Iam remedii uice transitum prestolabar, et nichil suaue de usura lucis istius recolens, abrumpere moras, etsi cum  peccati iturus fasce cupiebam. Expendite legentes que hic flagella, que tormenta me manserint: ut suppliciorum presentium metu gehenne penas expeterem, et ut ad illa immortalis camini et dirum anhelantis piacula festinarem. Sed non defuit mihi Dominus, qui mortificat et uiuificat, deducit ad inferos et reducit , maiestate sua ille, cuius est promissio. Adhuc uerba in ore tuo, Et ecce adsum, dicit Dominus . Nam cum unus se ex his qui assidebant mihi, et per singulos dies ditabant inequalitatem meam dispendio facultatum, lassatum  se fuisse testaretur, nec aliquid remansisse quod fieret; illico mihi spem uite detulit desperatio curatoris. Nam illic promptiora sunt celestis bona iuuaminis, ubi se subtraxerint obsequia infausta languentibus. Continuo me ad [1 1Kb] beati uictoris martyris presidia sepe experta transuexi, et opem fortissimi precatus, Deo per ipsum cum lacrymis alleganda commisi. Satis esse ad promerendam clementiam eius, si semper ante oculos suos statuat, unde nos sumpserit; nec facile ad sublimitatem mandatorum illius cum uelocitate extremam migrare posse materiam. Quamuis per secundam pii naturam baptismatis ablutum sit quidquid de limo parente sorduimus: tamen quia dum inimicus salutis nostre inclusum blandimentis fucat interitum, dulci uitia sapore condiuit;  et dum pruritu aurium, dum gustandi oblectatione producimur, mors per fenestras ingreditur ; quo fugiendum est ab ira ipsius, nisi ad misericordiam eius, qui reducem filium et concesse prodigum portionis, quem postquam cum porcis per obscenum siliquarum cibum addixit immunda communio, ad stolam candidam, ad annulum pretiosum, ad diuitias illas paterne possessionis, quasi semper seruasset iussa, reuocauit ? Precatus sum per electum eius, ut debita mihi plura dimitteret, ut plus diligentie absolutus exhiberem. Et hoc eum promissionis sue chirographo et casta sponsione conueniens, poposci, ut daret etiam per precepta sua amabili deuotione me currere: quia cum sit illius, quod uocamur, illius quod uocati acquiescimus,  a nobis tanquam sint orta munerantur: et uelle recta, et perficere ipse suggerit: tamen ceu pro nostra obnoxius deuotione dat premium. Promisi etiam, si clarioris studii me per gratiam suam donaret affectum, de manu lingue mee confessio ista procederet, de muneribus ipsius ingenioli mei eidem adipem litarem; ut nunquam styli cura de secularium rerum uentosa exsecutione lassaretur: reliquas etiam quibus suggillabar feditates abnuere; si tamen ipse, quod loqui inspirauit, uelle me faciat. Supplicaui ut adesset in me beneficiis suis, nec auerteret se ab eo, quem genuini presidii tutela destitutum fouisset misericorditer, et illis qui parentum letabantur defensione, pretulisset: et ut hec tribuerentur non uicem innocentie mee reddidit, sed quantum  gratie eius deberet felix et eruditus peccator, ostendit. Nam si recti custodiam pietatem secutus non linqueret, et nos terreret ut arbiter, et non ut pater foueret; nusquam uia salutis, nusquam euadendi  aditus pateret. Deus meus, redemptio mea, que mihi occurrunt de his que fecisti mecum: que de illis que gessi aduersum me: que si conferantur, nullum tempus aut ope tua, aut delicto meo sit uacuum. Libet ex innumeris in me collationibus tuis unam libare, et pretereundo populos largitionum tuarum, singularem summo tenus attingere. Tempore quo Italiam optatissimus Theoderici regis resuscitauit ingressus, cum omnia ab inimicis eius inexplicabili clade uastarentur, et quod superesset gladiis, fames necaret: cum excelsa montium castrorumque arces penuria perrumperet; et in culminibus locatos armis seuior egestas obsideret: [2 1Kb] ego annorum ferme sedecim, amite que me aluerat, ea tempestate solatio priuatus sum: remansi  solus, inops re et consilio destitutus, cui sola remedium tribuere possit aduersitas. Ne inter parentes, quod est captiuitatis sorte amarius, subsidia uiuendi liber poscerem, extemplo porrexisti consuetam dexteram, defensio mea; et domum censu et religione prediuitem, ut solatium meum non respueret, compulisti. Poposci in matrimonium cuiusdam nobilissime et tibi bene comperte paruulam filiolam: protinus, te ut ad te ueniret procurante, quasi hoc a me sperari debuisset, exceptus: contulit mihi placentium tibi consortium, et ut alimentis affluerem, et ad culturam tuam fugiens infidelitatis obscura commearem, pene ante agnitionem desolationis mee, ceperunt mihi largienda suppetere. Tunc primum ex mendico in regem mutatus, afflictorum  orditus sum mala deridere, et quasi debita mihi fuisset prosperitas, sic illorum negligere auctorem. Non tamen perduellis animus et dure ceruicis continuo a te tumor elisus est: produxisti ultionis tempora, ne forte compungerer, et hoc tantum, quis esset prestitor, sanatus sentirem. Sed quia homo non corrigit ex iniusto, nec facile ad candidum post maculas sedetur; steti in sententia mea illa qua caderem, uici patientiam tuam continuatione peccati. Et quia, cum sis clementissimus, non semper iustitiam reponis, nudatus presidio tuo, uocem illam que directa est ad aures primi parentis, accepi, Adam ubi es ? In confusione mea, quantos amiserim clementie tue thesauros, et qua nudatus sim dote, numeraui: rerum a te collatarum  estimatio tunc concessa est, cum mihi periret: redii ad me atque ad erumnas meas, et propter gaudia producta lacrymaui. Statim quidem alio itinere, non tamen impare, subuenisti. Ordinasti, ut per officium  leuitarum coactus sanares, et impacti honoris sarcina quod premebat a me pondus amoueret. Sed postquam uenerande me pressura dignitatis absoluit, habui de titulo genium, non de actionis nitore conscientiam. O mens rigore inebriata uenefico, nec exemplis instructa, nec monitis! Si desunt tibi uenerabilium magisteria librorum ad profectum, informare suppliciis: et nisi te ceno perditionis immergis, habere potes de pena doctrinam. Sed hec faciat in nobis ille qui precepit, et ut pares eius existamus imperiis, ipse nobiscum quod iniungit, operetur. Hec et alia plura, sicut prefatus sum, per testem probatissimum beatum uictorem intimanda suggessi: nec requies, nec mora procuranda lentauit: petitionem meam suscepit, replicauit, obtinuit.  Hoc amplius suffragator meus emeruit, quam poposci, ut illa que mecum matrimonii habuit parilitatem,  [1 1Kb] religiose mecum habitudinis decora partiretur, et fieret preclari dux femina tituli. Sed utinam sexum fragilem in animi uirtute sequeremur, et actione nobili non tantum excelleret merito, quantum feminee imbecillitatis sequi uideretur obtentu. Illa pretiose uigore constantie mala carnis uota perdomuit, et affectiosam seruauit pudicitiam, non coactam. Illa recti obseruantiam, dum obstinate diligit, ire compulit in naturam. Utinam non mihi in illa districti proponatur hora iudicii; et dum in infirmitate sua fortis apparuerit, ego in naturali uirtute sim fragilis! Ecce, Domine, recensui ipsa que noueras, et in ea tantum fui fidelis parte, ut non raperem quod tenebas. Adesto, rex glorie, adesto supplicanti, et secundum benignitatis tue consuetudinem,  secutura dispone. GLORIA PATRI, ET FILIO, ET SPIRITUI SANCTO.





OPUSCULUM SEXTUM. [1 6Kb] PARAENESIS DIDASCALICA AD AMBROSIUM ET BEATUM. 

 Deo obsequimur, dum eius conuenientia monitis imperamus: nam quod petitioni uestre studio caritatis acquiescimus, mystica sunt precepta. Multis etenim supplicationibus exegistis, ut pagina uobis concinnationis didascalice fingeretur. uolens me in multorum iura submisi: quia uidebo, quid in uerbis  adhibeatur examinis; sufficit si me in uoto predicetis. Ego tamen in foribus scriptionis quod uiuificat non tacebo. Deum tota mentis intentione mundis tenete uisceribus, et circa uos precum frequentatione mulcete, nullis ab eo animarum fornicationibus, nulla transactione deducti. Fouete etiam proximos, quos facit naturale collegium; et ne quod uobis factum dolori esset, uos fecisse gaudeatis. Huius boni fructus est, quidquid optatur. Me tamen diu tenuerunt anxium deliberationis incerta, utrum ad uos per carmen, an epistolari lege uerba promulgarem. Elegi affectionem meam circa uos utroque dicendi calle patefacere: quia et precipientem decet fortis elocutio, et pressis admonitione mentibus mollioris styli cura subuenitur. Ergo benigne exacta suscipite.

LAUS uERSUUM.

Quamuis sit tenerum madore mellis,
Quodcunque strepuit parens Camena,
Et fictum lepido nitore carmen
Captiuet docilis momenta cordis:
Nec semper deceat pema uirtus,
Quod lex precipiens tenere fluxum
 Resoluat studio iubente fortes:
At nos Pierie modum loquele
In tantum sequimur, monente cura,
Quantum dat genius, uigorque ueri.
Christi militis insitum rigorem
Elumbem patimur cauere ductum.

 Ergo dictorum aliquotiens amena fugientes, materiam solidam suo ore celebremus, ne sentiat uirilitas operis eneruati damna sermonis. Non refugit professionem meam monitoris officium, quia decet precedentes emendatio: et sicut post tergum relictis par est facem de innocentia proferri; ita ratio flagitat, ut etiam uerbis iter quod sequantur ostendas: cum diuini uoce constet hortaminis, Argue sapientem et amabit te : et non reticeat secularis assertor, Qui preceptorem sancti uoluere parentis esse loco. Iure enim in affectionis supercilio collocatur, quem benignitas corrigendi promptius asserit quam ipsa natura generis. Genuisse etenim libidinis testimonium est erudisse pietatis. Ergo ad disciplinarum arcem properantes, matrem bonorum operum amate uerecundiam:  que ita ex se uariarum species uirtutum fecunda et uirgo parturit, ut impudentia procax et corrupta uitiorum. Hec uos hac uoce, ut ad eam tendatis, hortetur.


uERECUNDIA.

Tinguite candentes roseo de murice uultus,
   Atque fidem morum pandite de facie.
In niueo spargens maculas sis pulchrior ore,
    Cum sudans tenerum roscida colla feras.
Nil tibi plus lingua tribuas, quam schemate frontis.
   Quidquid amare libet, hinc tibi concilia.

Nefas est huic tam sacro manus negare consilio, quando et ipsa que loquitur, questuosi decoris dote redimita, nobilitatis uel amplificat bona uel suggerit. Pudori ergo cognatam semper sociate pudicitiam: que etatis preiudicium cana moderatione temperans, annis feruore tumentibus peregrine frigus dispensationis admisceat: et edomita erroris appetentia, carnem sapore sancte conuersationis illiciens, recti diligentiam studiosam in uobis uideri faciat, non coactam. Hec tamen uentris castigatione procuretur, nec inimica eius ferculorum populosis nutriatur  erroribus. Exigit enim comessatio, magno quesita dispendio, etiam bonorum damna meritorum, et uno calle morum ueniunt detrimenta uel censuum. Hec si ad uos gressum protenderit, his eam tonare oportet eloquiis.


CASTITAS.

Nil moror afflictos constanter prodere uultus,
Dum mihi preniteant casti monumenta decoris.
Pinguia nam tenuem suffocant corpora sensum,
Et male farta suas conculcant uiscera mentes.
At mihi crux cuspis, crux scutum, [1 6Kb] cruxque thoraca:
Hac tegar, hac feriam, hac pacis federa firmem.
Hec mihi dux belli est, quo uictrix lubrica calcans,
 Dira cupidinei detestor mella ueneni.
Ad me currentes puerum seponite factis,
Deque meo iuuenes canam presumite uitam.

Hanc admittentes fidei ornate consortio: quia sicut in emendatis moribus principem locum obtinet, ita suis spoliata dotibus non tenetur; nec fas est quasi singulare occupari; quod constat ex pluribus. Nobilia serta nisi multiplicibus pratorum non componuntur spoliis: ex uariis gemmis una diadematis solet constare formatio. Semper admirabilis electri corpus numerosa metallorum membra pepererunt. Proinde, quia nichil est quod fidem possit anteire, foueatur, et ita in diligentie messe coalescat, ne lacteus alimenti diuitis culmus importuna demessus  falce moriatur. Ergo recedat ab instituto uestro clauda pollicitatio, et per usum in naturam transeat res sequenda. Hec tamen his uos conuenire putetur affatibus.


FIDES.

Qui cupit celo sociare terram,
Linquere et luxe uitium parentis,
Me petat, certum decus, et coronam
   Muneris alti.
Ille nec dirum metuit tribunal,
 Nec per urbanos uolitat potentes:
Conscius recti tenet inter undas
   Stagna salutis.
Barbarum quamuis tumeat Gelonus,
Parthica et latret Morinus figura,
Omne quod mundi rabies susurrat
   Despicit, arcet.
Intrat excelsi penetrale regis,
Diuitum tutis manet in ruinis.
Ille nec legem patitur sepulcri,
   Nec mala uite.

De prefatis uirtutibus facessat studiorum liberalium deesse diligentiam, per quam diuinarum bona rerum quasi pretiosi monilis luce sublimentur: quia non multum a feditate seiungitur imperfecta formositas:  et qui non sufficienter magnorum tetendit ad culmina, miserorum infima uix reliquit. Iste tamen pre foribus quasi nutricem ceterarum anteponunt grammaticam, que adolescentium mentes sapore artificis et plane locutionis illiciat, et ad Tullianum calorem scintillas prefigurati uaporis adducat. Fabricatum Martius campus militem suscipit, quem simulacrum mentite dimicationis animauit: nec pedem retorquet a classicis, cui buccinarum clangor et ministeria belli inter pacis blandimenta crepuerunt. Usu enim uirtus nutrita grandescit, et de institutione nascitur periculorum tolerantia: consummati roboris uiros principia uiderunt timentes. Bene est, si rhetorum dextera, et libertas illa linguarum formatos grammaticorum fornace enses accipiat: qui  ne manifestis cedant ictibus, frequens contulit imago feriendi. In hac cautione opus est, ut supra etatis immature naturalem pene licentiam artis crescat affectio: et de continua per pedagogos, et indicta necessitate clari operis spontanea cura prosiliat: ostendit tamen ad bonam uoluntatem se tendere, qui ut cogatur acquiescit. Iam pene in studio habet honestatem, quem non offendit sollicitudo monitoris. Tamen sectatoribus ista sic loquitur:


GRAMMATICA.

Mentibus damus saporem, dum polimus fabulas.
Iudicem tenemus equum, si quid errat paruulus.
Abstinens manu, pudorem aure et ore uerbero.
 Quidquid ars habet pauendum, ars loquendi temperat.
Cum pusillis et iocamur inter ipsa dogmata.
Nam iubet rigor magister, ne per omne terreas.
Nos parentes dixit etas illa maior optimos.
Quod fauore computamus esse nostra pignora,
Que dedit uenter tumescens litterati seminis,
Nec libido subiugauit iura clari pectoris.

Hoc uos digredientes iam instituto, rhetoricis lituis  euocat Mauors eloquentie; et quasi loricam hamis, ita componit uariis et connexis causarum munimenta particulis. Nam nodosis orationis artubus in solidam et simplicem formam coactis, unam sermonum pingit effigiem: in qua ita quadratis sociantur diuersa mensuris, ut nec diuisio deroget coniunctioni, nec uiritim aggreganda ualeat, cum opus est, segregare partitio. uos premisso laudis sapore mascula dictio et humani saporis Latiare supercilium sic adhortatur: »Post apicem diuinitatis ego illa sum que uel commuto si sint facta, uel facio: quantisuis actionum tenebris inuoluto lux sufficit, quam loquendo contulero. Ego sum per quam exspectant homines reatum de turbida et innocentiam de serena: per me fusca splendorem conscientia, per me luce sua radians aduentitia nocte  tegitur; uel si sit ignara tenebrarum, est quod nec confidit puritas, nec culpa suspirat. Ad meum compendium ubicunque est Romanus inuigilat: fasces, diuitias, honores, si non ornaueris, abiecta sunt: nos regna regimus, et imperantes salubria iubemus. Quid quod declamationum nostrarum oblectatio uincit uniuersa que sapiunt, et opinionem quam conciliamus eterna est? Ante scipiones et trabeas est pomposa recitatio: de uirorum fortium factis quod uolumus creditur: actum nemo estimat quod silemus: nobilia germina, ex nobis fusa, orbem totum sole clara perfectionis irradiant. Petica, iuris peritia, dialectica, arithmetica, cum me utantur quasi genitrice, me tamen asserente sunt pretio.« Audite tamen et carmen, alieni quod nobis suggerit ludus  officii.


RHETORICA.

Sit noster tantum, non stringunt carmina quemquam.
Nos uite maculas tergimus artis ope.
Si niueo constet merito quis, teste senatu,
Cogimus hunc omnes dicere nocte satum.
Et reus, et sanctus de nostro nascitur ore:
Dum loquimur, captum ducitur arbitrium.
Lana Tarentine laus urbis, gemma, potestas,
Quid sunt ad nostrum iuncta supercilium?
Qui nostris seruit studiis, mox imperat orbi.
Nil dubium metuens ars mihi regna dedit.

Hec ergo, dulcissimi, et assequi contendite, et adepta custodite. Sed replicetis, quibus ad ista magistris,  quibus utamur institutoribus, quorum erigamur exemplis; cum Faustum et Auienum, seculi nostri beatitudinem, et Latiaris flumen eloquii, aulicis districtum teneat sors secunda consiliis? quos dum manet cura, a generalitate nescitur: quorum tentare preconia idem est ac si lucem solis et potentiam uelis diuinitatis asserere. Sed istis in bono publico desudantibus, patricii [1 1Kb] Festus et Symmachus, omnium disciplinarum materias et constantes forma sapientie,  ab urbe sacratissima non recedunt. In ipsis est nobilis curie principatus: quos uidisse, erudiri est. Non apud eos sermo de ludicris, nec pantomimorum uix ignoscenda commemoratio. Illi auram popularem per pudoris detrimenta non capiunt: contenti rectis magis placere quam plurimis, sortiuntur de innocenti actione testimonium. Istorum quamuis in omnibus iussa sequenda sint, est tamen in illis et magistra taciturnitas, et eruditi forma silentii. Est etiam Probinus patricius, placidi germinis examinata claritudo; quem eruditorum familie mores ad unguem ducti contulerunt: qui et de patris et de soceri hausit fonte, quod mundus est. Est patricius Cethegus, eius filius uir consularis, qui canam prudentiam minor transgrediens, sine etatis preiudicio habet et  prouectorum saporem et mella pueritie. Est Betius patricius, in quo uix discendi annos respicis, et intelligis pueritiam sufficere iam docendi: de quo emendatorum iudicauit electio. Est Agapitus patricius, et honestate diues et scientia. Est Probus u. I. quem si sequamini, illum Faustum et Auienum quos predixistis presentes, etiam cum desunt habebitis. Ceteros claros uiros quos tantum ad me opinio detulit, silentio relinquo: per uos, si uobis iam cordi est maturitas, aut per eos quos sum prefatus, agnoscite: manifestis enim patet indiciis amicus bonorum: nec in altero mores quisquam hominum, nisi quos in se formauit, amplectitur. Iam si matronarum delectat aditio, habetis domnam Barbaram, Romani flos genii, que testimonio uultus patefaciat  lucem sanguinis et saporis: in qua inuenietis et uerecundam securitatem, et de bono actionis confidentem uerecundiam: sermonem naturali et artifici simplicitate conditum, ut nec lepos deuenustet alloquii, nec duris splendor feminarum rigescat affatibus, in qua sic in naturam transiit honestatis diligentia, ut si uel mentiri uelit, non possit errorem. Sonat pudicam lingua dulcedinem, nec mentis nubilum tecto sereni sermonis operitur: hoc est pectoris, quod loquele. Det ueniam feminarum diadema presumenti, quod eius inuideo quieti: uelim illam omnibus Italie partibus imitationem preferri, ut que non acquiescunt monitis, formarentur exemplis. Est illic etiam Stephania, splendidissimum catholice lumen Ecclesie, cuius natales ita maiore luce  fuscantur, si mores intelligas, ac si facem mundi oculus sol obumbret: si ingenite conuersationis radios seponas, plus eius sanguine nil lucebit. Istorum, quoscunque prefatus sum, celestis uos dispensatio iungat obsequiis. Ecce habetis gratie mee obsidem paginam, quam uelut pedagogum sectamini. Det autem uobis Deus quod decet et uelle semper et facere. Ergo si pomposa oratione non ualui, oratione uos, memor professionis, adiuui.


 Per te, [1 1Kb] per qui te talem genuere parentes,
Symmache, ne nostram maneat sors dura tabellam,
Da dextram tenui, et tecum me tolle per undas.
Non facit ad mores credentem fallere sanctos.
Nihil moror, en supplex uenio: miserere precanti,
 uilia diuitibus commendans dicta patronis.
   Germina clara
   Sumite sicci
   uerba parentis.
   Nobile dictum est,
   Quod bona monstrat.





OPUSCULUM SEPTIMUM. PRAECEPTUM, QUANDO IUSSI SUNT OMNES EPISCOPI [1 10Kb] CELLULANOS HABERE. 

 Nulli dubium est, hominem qui carnalis concupiscentie illecebras sacri amator instituti, magistra uiuendi arte domuerit, et preceptorum falce celestum erraticos palmites de conuersationis sue radice sustulerit, uitali traditurus incendio, fructuosa plantaria ad supernum fouere ualitura compendium, unde annuas diuina iussa capiunt pensiones, et eum sicut sinceritate innocentie, ita opinionis luce gratulari. Nec bonorum facem meritorum maledicentis credendum est exstingui posse conflatu: quomodo et si dente tangatur inuidi splendor uite, umbram uenenate oblocutionis excludit. Auctorem repetunt tenebre, que ad inuoluendum iubar aptantur: nitorem siderum nox infusa non obruit: ad genium claritatis proficit cum obscuritate conflictus: lunaris globi  ministerium die recedente plus rutilat, et placet suo lumine, dum fugat alienum. Sub externum ius non mittitur, qui lucem facere, ut auctor, assumit. Sed quomodo noxie mentes definitis se estimant senioribus non teneri, putantes prophetarum precepta dicentium: Os detrahentis eradicabitur, cum etate ueterescere; et ualetudinem non habere per tempora? quasi nouellis tantum timor debeatur statutis, et ad penam reos lex annosa non teneat: cum temporum operator Deus, prophete usus officio, et antiqua iusserit, et moderna disponat; et unus atque idem boni fabricator instituti, circa homines quod premisit in parentibus, seruet in posteris. Sed ad propositum reuertamur. Exercentur quidem sancte anime sermonibus emulorum, et ad glorie augmenta  deputant, quidquid contra earum meritum accusator ingesserit: sicut doctor gentium clamat, homines oblocutionibus exerceri. Ut solent arbores que ad terre penetralia ualidis radicibus peruenerunt, despicere flabra uentorum, et certamina procellarum stabilitate propria animante contemnere: sic illi repudiantes superstitiosi que impacta fuerit caligo figmenti, per sudum radios bone conuersationis ostendunt. Nam dum quis illorum obiectis, conscientia teste, congreditur, ad triumphi spem interna  estimatione percurrit. Nos tamen quos pastoralis cura constringit, quibus tuendarum commissa est animarum diligentia, ne summorum quispiam minimorumque dispereat; maxime cum mali ipsius recens oculis offeratur exemplum, cum apostolice sedis presulem, et omnium pene Ecclesiarum gubernacula tractantem, per proximi tumultus incendium inimicorum rabies tali ore momordisset, et in ruinam suam aliquorum furor sine iusta indignatione surrexerint. Hanc ergo uolentes morborum desecare perniciem, ne in locum inique assertionis nostrorum aliquis negligentias aucupetur, et similitudine ueritatis ad impugnationem fultus occurrat: qui, ut aiunt, uiua hominum testimonia non formidant, dum quod nefas dictu est, conuicti loco deputatur incautus,  et fecisse scelus creditur, qui potuisse facere perhibetur. Nemo Dei oculos, quam hominis, iudicat plus timeri: errorem creditur fouere solitudo, et profundam nequitiam incomitatus admittere: quasi celo facinora penetralibus inclusa non pateant, et uindicari malum non queat, quod homo non respicit: credentes quod rem studii possint deputare necessitati: et dum homo homini custos est, alio maledicendi ordine, pudicitiam ualeant accommodare formidini. Nos quidem uel ex una parte carpendi occasiones incidimus: nos superne memores discipline, qualemcunque sacerdotalem dexteram uolentibus perire porrigimus; et a ruine precipitio diabolicis actos stimulis retardamus: ut discant loquaces, uel post decreta presentia religiosum  amare silentium.

Nullum ergo sacerdotum, antiquis et modernis legibus obsequentem, nullumque leuitarum, sine bene probata uolumus in quocunque loci manere persona: uel quem substantie exilitas non permiserit habere consortem, ipse concellaneus fiat alterius. Publicum sit apud religiosos omne quod geritur; clandestina repudietur obscuritas; multos habeat actuum conscios, qui Deo debet innocentiam. uideant emuli, quia qui testes adhibet, uult probari:  male deprehensa iudicetur conuersatio, que non optat agnosci. Certe uel si mens sit recti conscia, uindicta dignus est, qui alii existit causa periculi: dum enim suspicionibus patefacit accessum, fit fraterni origo discriminis: et qui peccandi fomenta tribuit, ipse iugulum mortis impingit, ut ait diuinus et beatus preco: Noli detrahere, ne eradiceris. Confessor Ambrosius: Multi non dederunt errori locum, et dederunt suspicioni. Suspicio ista est interitus suspicantis, et quam non caret peccato qui dederit. Unde mansuro cum Dei et Redemptoris nostri ordinatione constituto sancimus, apostolice sedis beati  Petri, uel presulis eius auctoritate pape subnixi, que uitia desiderat radicitus amputari, ut nullus religiosorum de memoratis ordinibus, aliter quam prefati sumus, audeat conuersari; uel quicunque presumpserint, cum amissione pudoris honorum damna sustineant. Quomodo grande malum est, dicatam Deo personam salutaribus monitis non parere. Nullus secum extraneas habeat [1 1Kb] mulieres preter personas canonibus designatas; ne agendo taliter, etiamsi uita sit innocens, damnum opinionis incurrat.





OPUSCULUM OCTAuUM. [1 2Kb] PETITORIUM QUO ABSOLUTUS EST GERONTIUS PUER AGAPITI. 

 Deus arbiter uniuersitatis et conditor illa res humanas lance dispensat, ut et fideles premium et penam rebelles accipiant. Lassis enim deuotorum obsequiis ualetudinem tribuit: dum muneris oblatione succurrit: perdit laboris memoriam mens terrenis obligata carceribus, quotiens illi uicissitudine subuenitur: in antiquum sudoris iuuenescit affectum, qui necessitatem gratie melle commutat. Sanctorum pene, dum corona queritur, abiurantur. Cui dubium  est, quod nec ad celum sine fiducia remunerationis acceditur? Imitanda sunt mortalibus duce sapientia illa, quibus eternus ordo componitur: secuturus est animus actibus, unde sumpsit originem, dum Deo deuote famulantes quod prestolamur, offerimus. A superna enim conuersatione non discrepat, qui talem obsequentibus impendit dominum, qualem sibi uult esse salutis auctorem. Gerontium itaque, cuius a me comperta fides, pudor, integritas, et exigit libertatem, et suis dotibus innotescit, per presens petitorium a beatitudine uestra Romane deprecor  ciuitatis gaudere consortio: cuius ego absolutionis non tam largitor, quam testis existo: abiecta enim esset natura designati, nisi moribus uulgaretur. Hunc quidem sum dudum interueniente commutatione mercatus: sed quia nullum est maius commodum quam illud quod serenum examen assequitur; elegi palmam iudicii, quam de acquisito habere compendium: ostendit mihi iusta predicti seruitus personam non esse seruilem. Ergo nominato non tam  cupio ingenuitatem tribui, quam refundi: scio quod recte uile nomen expulerit, qui ante ingenuus credi meruit, quam uocari. Remisso ergo ab eo, quod mihi debebatur, obsequio, quam suam esse conuersatione docuit, eidem restituo libertatem: supplicans corone uestre, ut gestis ecclesiasticis ex omni obnoxietate soluatur; ut perpetuo Romane urbis possit exsultare collegio, omni peculio suo sine aliqua imminutione concesso: nec fas est enim de acquisitis quidquam minui, quem polliceor donis etiam potioribus subsequendum.





OPUSCULUM NONUM. 1 1Kb] BENEDICTIO CEREI.

 I. Dignum et iustum est. uere dignum et iustum est, ut quod a te, Domine, accepimus, prece saltem  et uoce soluamus. Et licet nostra lingua auctoris sui beneficiis digno nequaquam respondere possit affatu:  uult tamen diuino mysterio profecisse, quod facta est. Nam cum ceteris animalibus hebetata caligantium crassitudo sit sensuum, uernat in hoc dispositione dominica hominum factura prestantior, quod sola uberius potest sentire factorem: que tamen cernuis est socianda recte pecudibus, si celestis ignara muneris, uelut elinguis, beneficia diuinitus concessa concludat. Nam ut absoluit a crimine in holocaustis mysticis, non habere quod offeras: ita digna piaculo res est, offerenda subtrahere. Parili namque iudicio censendus est, et qui nunquam loquitur per naturam, et qui quod loquitur, non reddit auctori. Idcirco, Domine, stupendi huius opifex elementi, aliquam tibi a nobis reddi credimus humili satisfactione particulam, quod totum cognoscimus nos debere. Quis enim  alius preter te mundi fabricam perpendiculo repentine iussionis exactam bifida auctoritate solidauit; cum primum precepti tui miraculo terra coagularetur in pelagus, et deductis deinde aquarum impressionibus illa naufraga post sitiret? Cuius etiam, nisi tue inuestigabilis fotu iussionis suscepta germina nutriuntur? qui calorem gignit infusis, qui humorem stillat arentibus? qui, nisi Deus noster, succidua iungit temporibus tempora, quorum terre fetus nunc igne feruescant, nunc glacie temperentur, nunc tepore animentur, nunc bibulo liquore conspergantur? Quis hec omnia et fecit ex nichilo, et per lucis ianuam a perpetue noctis furua densitate discreuit, fecitque perenniter laudanda dispositione piissimus, post lucis claritatem non horreri tenebras reuertentes  per dierum dies? Quis te uel dignus aut facundus laudator eloquitur, cuius terminata distributio succedente uarietate fit gratior: quo iubente dulcior lux est, que aliquando desinit, quam si iugiter permaneret? Ecce illa nox, que mundum hactenus iugo crudelissime deditionis oppresserat, populos a nexibus uiolente conditionis absoluit, et fit libertatis altrix, que mater fuerat seruitutis. In huius tibi, Domine, sanctissime noctis ministerio hoc cereum lumen offerimus, per quod caligo uetusta pellatur: in quo species trino compaginata consortio, societatis propemodum mystice glutino coniungatur: quarum ceram parauit nectareis partubus feta uirginitas papyrum ad alimenta ignium lympha transmisit, lumen adhibetur e celo. Nihil hic habet uox humana  quod consecret, ubi totum dirigit superna cognitio.  Agnoscit hic odorem suum salutifere uirginis filius, ubi sine coitu nascitur quidquid offertur. Non enim hic turicremis Pancheus adoletur ignis altaribus: non ad triste ministerium extremum mugiens bos percussa litatur: non bidentum fetus carnificis potius, quam sacerdotis mucro desecuit. Sufficit ad reparationem eternitatis perdite, quod non a nobis, sed pro nobis, Agnus occisus est. Procul hinc aberit lanista Iudaicus, qui per cicatrices inguinum animas sibi acquisitas tot solet numerare quot uulnerat. Christi nostri libamina infucata simplicitate complentur. Peragit dedicationem corporis nostri, crux, unda, confessio. Te ergo quesumus, Domine, ut sicut typico prisca mysterio, ita renouanda agmina ducat hec columna trans gurgites: estuet nobis semita  preparata per maria, et sitiat callis puluerulentus in fluctibus. Nihil hic est in quo discrepent antiqua nouis aut moderna ueteribus. Tu semper idem Dominus et sacerdos memoratus per prophetas. Hic est ad cuius precatum fluenta siccentur, ut Hebreus transeat, Aegyptius deprimatur, et mersis in aqua corporibus, sola sentiat culpa naufragium. Hoc autem tibi, Domine, caste operatricis munus, et hanc intacte matris sobolem commendamus; per quam meretur habere terra quod celi est: que per domos cereas diuino stipant mella compendio: quibus causa est numerose progeniei nescisse coniugium: ne dum copularum nexibus occupantur, laborandi tempus effugiant, et exspectent ut prolem suam turgida aluus effundat, quam herbarum lucro diligentius  possunt ore profligare quam semine. In huius autem cerei luminis corpore te, Domine, postulamus ut superne benedictionis munus accommodes: et 1 1Kb] si quis hinc sumpserit, aduersus flabra uentorum, aduersus spiritus procellarum, tua iussa faciens, sit illi singulare profugium: sit murus ab hoste fidelibus. Simul etiam quesumus te ut quia ad uernantis anni faciem passionis ac resurrectionis tue tempus aptasti, cum post concretas hiemali torpore glebas et infrenata glacie flumina, nouellas frondium tunicas gemma conscendit, et cum auctore germinum Domino nobis omnia reuiuiscunt: da multiplices fructus in terris, nostrum effice quod ostendis, et sacerdotis nostri, uel totius cleri incolumitate seruata, ubertatem temporum sine aduersa tempestate concede.





OPUSCULUM DECIMUM. BENEDICTIO CEREI. 

 II. Dignum et iustum est. uere dignum et iustum est, ut principe loco fores beate noctis, adhibito presenti ministerio, digna quasi claue reserentur: ut nobilis nuntius uite testetur aduentum, ut preconis merito secutura ponderentur, sacris fidem mysteriis uenerandus precessor accommodet. Iustum est ut proximitatem salutaris aque flamma manifestet: elementorum diuersitas in peregrina pace conueniat: lympharum in promptu esse remedia sacer ignis ostendat: agnoscatur non esse nature, sed redemptionis, quod concordat unda cum lumine. Letetur in operibus suis fabricator ille celestis, cum benedicit ipse quod tribuit: cum illud quod secreti sui producit origine, nobilitat sacramento. Intelligat lingue nostre ministerio specialem quam nobis concessit distantiam. Mancipetur laudibus eius  quidquid a ceteris animalibus iussit in homine esse prestantius. Quia optimi conditoris aperta sunt beneficia; et ira a pietate non discrepat, quando et artem nos supplicandi docuit, et suis muneribus uult placari. Ipse enim hominem sibi templi uice dedala prouisione formauit. Ipse penetralia cordis nostri sancto eruderata pandit introitu, nisi per propositum libertatis fedo obstruantur interna contagio. Quare, uniuersis rerum liquet arcanis, uitalem per sapientiam factoris machinam, nisi per suum studium, non perire. Qui nos et ad meliora formauit, et quibus itineribus salus peteretur ostendit. Cum enim ex humo hominem fingeret; cum terra uicturam migraret in formam; cum putre solum nouam transiret in faciem; cum insufflatione spiritus sui mouerentur arua  uestigiis, et tellus respiceret possessorem ex propriis abstractum sinibus inopina dote prestantem, habentem quod ipsa que mater putabatur esse, non dederat; cum referret gloriam nobilitata per sobolem; imperfectio erat, si actuum callem non suo iure disponeret. Quotidianus tamen, Domine, beneficiorum tuorum successus munera seniora transcendit, et estimatione sequentium uetusta superantur. Ille enim perpetuam destinatus ad uitam, ille de parente limo celi ciuis effectus, ad originem uoluntario errore detrusus est. Et quia dum liceret, noluit sectari meliora, sublimitatem perdidit quam feliciter degenerans dono conditoris acceperat, et ad prosapiem  duce culpa reuocatus exsilium fleuit. Hunc nisi omnipotentia tua, Domine, regeneraret perditum, parum posset prodesse quod feceras; et nisi opem ferret et numero et prosperitate fecunda natiuitas, prima in qua mortem error peperit, non iuuaret. Postremo, nichil esset quod ad fabricam nostram materiam humus prebuit, nisi unda succurreret: unicum nobis sacramenti huius solatium contulisti, quod aque diluunt peccata telluris. Ergo iam typus recedat; et qui imaginibus annuntiauerunt sequentia, conticescant. In ueritate tenemus quidquid colorata legis umbra promiserat. Tempus est quo corpora nostra, uel anime Redemptori Christo feriato mucrone dedicentur: quo salus per uulnera non queratur: quo sacerdotis dextera laniste opus abiuret: quo consecrationem impleat fides, lympha, signaculum:  quo humanum genus unde decidit, fons reducat. In huius ergo suspiciende noctis officio, uenerandis compactam elementis facem tibi, Domine, mancipamus: in qua trium copula munerum primum de impari numero complacebit: que quod gratis Deo ueniat auctoribus, non habetur incertum: unum, quod de fetibus fluminum accedunt nutrimenta flammarum: aliud quod apum tribuit intemerata fecunditas, in quarum partubus nulla patitur damna uirginitas: ignis etiam celo infusus adhibetur. Redemptor enim proprio aquas dedicauit baptismate: integritatem diligit quam et nascendo in matre seruauit: ut a propheta posset inspici, innocui corpus suscepit incendii, cum frondibus in rubo crepitantibus nulla  frutex detrimenta sentiret; cum arida pabulum flammis, dum lamberentur, ligna non fierent. Ergo proprium tibi est, Domine, quidquid in hoc cereo seruorum tuorum preparauit obsequium. Serenis in isto respice oculis, quod contulit celum, fluenta, pudicitia. Tu ad tribuendam benedictionem euocatus ministerio humani sermonis, inlabere. Tu resurrectionis tue tempore, quo uernat anni reuiuiscentis infantia, sumptam ex hoc contra procellas uel omnes incursus, fac dimicare particulam: ut sacerdotis nostri uotiua omnibus, uel totius cleri eius incolumitate concessa, ubertatem terrarum cum actuum innocentia et prosperitate concedas.





MAGNI FELICIS ENNODII [1 112Kb] DICTIONES. 



DICTIO PRIMA, [2 1Kb] IN NATALI LAURENTII MEDIOLANENSIS EPISCOPI.



SACRA PRIMA.


Quousque me iners diffidentia intra angustum patuit penetrale delitescere? quousque nimia cautio: terminos honesti pudoris exsuperans, dispendia opinionis que euitat, incurret? Usu enim rerum uenit inter homines, ut quantum fame decerpitur per audaciam, superfluum non minus pereat per timorem. Non enim debet notari uelut auare laudis assumptor, non ei ascribi cupido affectate deuotionis ostentui: apud quem res obnoxia pudoris stimulis adacta completur: quia sicut in umbram cogit glorie appetitus, oratione dum queritur; ita non reddere quod deberi noueris, proximitatem noctis indicit. Superflua scribere, res iactantie est: necessaria reticere, contemptus. Sepe uituperationis nostre mater est doctoris occultata  laudatio. Dicat forsitan aliquis animo consulendi, quod operis pressa magnitudine exhausti macies arescat ingenii, et destituta dicendi ualetudine garrulitas defectum mercetur ex copia: ceu si in alueum magni fluminis stillantis guttam fundas eloquii, nequaquam ad cursum proficis liquoris impendio, et uix humorem parturit, quod ad undas aptatur. Sed estimamus animo que dicantur ad pretium meritum dictionis: et uena que est per naturam torrida, frequenter currit a themate: eloquentie exilitas propositione pinguescit. Sepe pro eorum meritis quibus se mancipauerit oratio, dicenda tribuuntur; maxime si mera affectione laudando militet narraturus: tunc uerborum abundantiam transmittit affectio: tunc amor suggerit, quod negat ingenium.  Sancti Laurentii aliquatenus pro mea mediocritate bona dicturus, plenum quidem laboris opus aggredior, sed plenum caritatis. Facessat ergo formido uenerando inimica proposito: fugitiua est glorie mens subiecta terrori, clamante Paulo apostolo: Perfecta caritas foras mittit timorem ;  hoc est dicere et indicio certo monstrare, quia non diligit, qui pauescit. Sine culpa uincitur oneris immensitate, qui ad portandam sarcinam et si impar, tamen deuotus occurrit. His ita se habentibus, festa nascentis anni cur non uotiuo sermone concelebrem? cur lucidi natalis exordia silentii feditate dehonestem? Manca est sine sermone hilaritas, et simulacrum meroris est, occultare quod gaudeas; et afflictionis imitatio, uocem in letitia non habere. Ergo tibi, sancte pater, officii conscius uerba non tribuam? Libet tamen dicendi principia consecrationis tue deriuare de tempore, et cum anni renascentis infantia, florulenta, si ualeo, dictione uernare. Nunc cum terre succus per uenas arentium uirgultorum currit in  germina, et aluus sicci fomitis humore maritata turgescit: cum in blandam lucem nouelli presegminis come explicantur arboree, et omnis ramorum plectura diffunditur, uel que intra tunicam natura arctauerat frondium decora soluuntur: cum auium cantilena comitur sapore modulato: cum uita segetum glebis sepulta hiemalibus, quasi algoris repagulo emissa et tepore fota concipitur. Nunc in cano flore spem fructuum metitur agricola, cum mutuis palmitum brachiis uinearum texitur aprica formositas, et ante maturitatis tempus uultum frugiferum cultura componit, dans uenustatem falce domitrice, et luxuriam infecundam ferro fructificante compescens. Cum profundi gurgitis rabies blandum transit in sibilum, et eneruata tepore uentorum ferocitas migrat  in delicias nauigantis; dum tutum est cymbam salo laxare, et anchorarum morsus absoluere: dum fractura procellarum que nautas hactenus terrebat, inuitat, et per uda equoris spatia somnum gubernantis admittit, cum colore distincta geminato uerni opibus prata ditescunt; et in ordinatione summi pontificis  nature gaudium elementa testantur. Tibi ergo, antistes, nunc non reddam quod aliis prestare iam didici; quem ad pontificalem apicem grauitas, pudor, pudicitia, uenustas adduxit; qui tot dotibus uelut in aceruum coactis, canam dignitatem presentis officii suscepisti, habens tantarum honestamenta uirtutum, quantarum singule probatum facerent species sacerdotem? Taceo uniuersitatis in electione tua consonantiam, et discretarum nationum concordem sententiam non reuoluo: statuat ista loco laudis, cui non suppetit quod possit predicare de moribus. Momentis enim plerumque incerti fauoris aura popularis impellitur, et nescia examinis turba Quiritum, dum studiis rapitur, amat incognitos. In te libram tenuit, qui petitionis tue aut socium se prestitit aut auctorem.  Imperite cetus multitudinis meritum tuum expendit lance perfecti: et dum in te ornamentorum uarietas placet, quasi unus heres diuersissimi fueris instituti; sic singuli hoc de claritate tua censebant sufficere quod probabant: quia bona omnia nequaquam omnibus nota esse potuerunt: et speciatim ad fauorem sideris tui uniuersos illexeras, alteri ostendendo quod pius es, alteri quod seuerus, alteri quod bene acquisiti distributor patrimonii, alteri quod scires recte parta seruare. Id studii sumpsit uniuersitas, ut cum de proposita laude unusquisque uinceret, collatione tamen in preconiis tuis melioris tituli ab altero uinceretur. Nolo istis diutius immorari. ueniendum est ad laboris tui exercitia; quia ego, qui non sum in laudatione tua idoneus maximis, nescio  esse [1 1Kb] parua contentus. [2 1Kb] Nouellis te adhuc imposite dignitatis labentem uestigiis ineluctati temporis suscepit aduersitas, et tironem pontificii exercitatissimum militem aduersus libertatem impacta bella reddiderunt. Tu predonis nescisti timere seuitiam; tu biandimentorum quod in malitiosis nocentius telum est, scuto constantie uenena respuisti. Quotiens te qui certamine non potuit, insidiosa honorificentia lacessiuit? Quotiens in damno bone opinionis seruitii sui te credidit figmenta suscipere, hoc a te postulans, ut adhibito hostem colludio intra urbis muros concluderes, et ouium tuarum dissipanda lupis membra prestares? paris facti, quod dictu nefas est, multorum exempla suggerens. Que quidem tu uitanda despiciens, et ad uindictam sereni temporis seruans  memorie commisisti, detestabilia retinens, ne per obliuionem impune transirent, et maiorem horrorem excessibus debens, dum ruinam metuis aliorum. Sed remotis dicendi obstaculis, ueniamus ad illa que religioso sunt digna memoratu. Cum hostilis irruptio more pecorum Christianum populum per diuersa distraheret, tu uariorum generibus cruciatuum capiebaris in omnibus, tu paterna conuentus pietate  sustinebas tormenta multorum, ut ait Apostolus: Quis uestrum cruciatur, et non ego ? Inter ista tamen fractum te non uidit aduersitas: hoc triumphis suis decerpi sensit inimicus, quod capti sacerdotis animum non subegit. Pugnabas adhuc pro absolutione plurimorum, et tibi nichil metuens, de plebis tue anxietate pendebas. Nolo diutius tristibus immorari; nolo tragediam maligni temporis aperire, libens de illustri conseruatione tua aliquanta preteruolo, ne te narrando cogam denuo sustinere que passus es: quanquam doctor gentium in tribulatione exercitum se fuisse commemoret uociferans: Cum infirmor, tum potens sum . Taceo inediam, frigus, et iniurias, et illa que tibi inimici animus prouidit augmenta morborum. Sed, credo,  hec puerilia, et succo antique ualetudinis robusta membra tolerabant. Nonne emortuis per compages artubus, et a possibilitate propria longa iam etate distractis, sola anima flecti nescia sustinebat, et imitanda intentione aduersus impugnantes muro constantie stabilita certabat? Post hec ad rediuiuum statum libertatis optate nunquam pia uota despiciens Christus Redemptor noster occurrit, et fractas Romani nominis uires artifici medela solidata in uigorem salutiferum res contrita remeauit. Cum ex alto benignis oculis celestis dominator aspexit, Mediolanensium urbi lux est proprii reddita sacerdotis. Tunc cum rarus habitator, tunc cum error in domibus, et per dulcia cubiculorum limina confusa discursio; tunc cum ubique pauor et luctus, et Dei templa  ferarum habitationi deputata sordebant: cum marcens incuria splendidissima dudum atria situ uetusti humoris obnuberat, letitiam ceteris tuo dedisti de reditu, tu regressus ad lacrymas. Tunc more auium, quibus, dum terra niuibus uestitur, et alicuius loci in spem cibi spoliatur angustia, uideres que remanere potuerunt plebis reliquias confluxisse, et ad boni pastoris presentiam undique fatigatis balatu nemoribus greges accurrere. Alios tunc, multiplici sustentandi genere, mulcebas affatu; alios reficiebas impendio; alios hortabaris exemplo. Breui post in antiquum statum qui tibi post Deum debetur, urbs iam sepulta reualuit; et que non credebat in se reparari posse quod fuerat, cepit iam meliora emulari. Tunc qui uite usus est iam cernere erat omnia ad latiorem  profectum bonis successibus inuitari. Curro per singula, strictim referendo quibus opus est larga narratio; ad agonem uite tue, ad summi celebritatem propositi peruenturus. [3 1Kb] Secunda post dubium temporis nata est in Ecclesia Romana captiuitas, que te quasi iam diu desidem, et laboris fugacem de longe sinu quietis abstraheret; cum uix spe pacis laboris tui arma deposita resumuntur. Deberetur quidem,  nisi me laudis tue censura pertraheret, in lugenda causa silentium, ut in una etate memorie pereat res nefanda. Senatus ille curie celestis accitus est: ubi ex uariis prouinciis episcoporum turba confluxit: ubi cetus ille, quot hominum genera, tot sententiarum uarietates aduexit. Sed quibus inerat spiritualis sapor intelligentie, quasi ducem te principalis deliberationis caritate tenuerunt. Tunc quo minantium impetus blandimentorum melle domuisti, qua superbarum corda ueneranda humilitatis erectione fregisti, qua labantium animos consilii radice fundasti, explicare non ualeo. Rei geste notitiam scire cupidum ex facti contemplatione compello. Unum te secuti sunt tot electi, et in sententiam tuam reciderunt tantarum principes ciuitatum. Coquitur lamentationis estibus,  qui a te cruda obstinatione desciuit; et nichil habet in solatium preter calamitatis lacrymas, qui diuisus est. Dicat aliquis forsitan, rerum gestarum malignus interpres, quam sortita est de huiusmodi constantia presens causa decisionem: querat, qui fines de laudato sudore contigerunt. Huic ego fidens replicabo; te presule factum, ne sacerdotes ministros acciperet furor alienus: ne cruente indignationi pontificum sententia militaret: ne in usum male commoti traherent euenire posse quod uellent. Postremo improborum loquacitas obmutescat, huius saltem estimatione secreti; quia odiorum incendia que non ex impugnati merito, sed ex studiorum fomentis arserunt, nec sancte deliberationis potuerunt fonte restingui. Tibi ergo debetur uenerabilium custodia canonum.  Tibi quod sine episcopali nota contigerit, quidquid in presentia seuit improbitas. Tibi patuit quod aliis accusantes clandestina fraude texerunt: apud te compertum fuit, non satisfaciendum odiis, quotiens fide deseritur qui lacessit. Sed melius aliis seruantur narranda temporibus. Salue, Ecclesiarum sidus, et ad senectutem bonam Abrahe emulator accede; quia testimonium probitatis est, diu hominem in ecclesiastica arce seruari, ut scriptum est: uiri sanguinum et dolosi non dimidiabunt dies suos . Tu euo maturus, et ad religiosum sudorem primeuus exsupera. Tu pietate laudabili bonis disciplinis exempla suggere; malos seueritate compesce; et boni utriusque fibula operis in testimonio summe glorie sine labe perdura.



DICTIO II. [1 1Kb] Missa Honorato episcopo Nouariensi, in dedicatione basilice Apostolorum, ubi templum fuit idolorum.



SACRA SECUNDA.

Credo ego uos, fratres carissimi, tota mentis cura uenerari, quod in loco hoc, manente templi nomine, uetus perierit pro religione cultura: quod delubri reuerentia  fugatis instituatur libaminibus; quod sacrarium apelletur merito, postquam seniores hostias abiurauit, et in adolendi mutatione sacrificii diuine edis nomen assumpserit: postremo quod in alium statum inconcussis migrauerunt fundamenta culminibus: et cum ad structuram parum humanus sudor adiecit, quecunque fuerunt innouata sint, dum persistunt. In summa, cuius estimandum est miraculi, ubi dum modum teneat machina, adhuc non desistit ascendere, et in antiquis constituta uestigiis attollitur incremento? Requirendum sane quis huius operis, quis innouationis auctor exstiterit: predecessor nempe paruitatis mee [2 1Kb] uictor antistes. [3 1Kb] Future annuntiatrix innocentie diuinitas nomen imposuit: nam qui de his que suscipiuntur aduersus uitia mundana,  certaminibus predicto euentus accesserit, cum uocabulum didiceris, gesta cognoscis. Iste per spiritalem dimicationem, ut uictorem decuit, de criminibus triumphauit: et quidquid portio sinistra mortalibus ingerit, de eo casum non requiras, cum nominatum intelligas fuisse quod dictus est. Cuius merita orationis campum postulant, si me ad latiora progredi aut ingenii macies pateretur, aut meriti: quedam enim actuum nobilitas est, dignum inueniri laude magnorum. Hunc mediocritas nostra in edificationis cura dum sequitur, ad consummationem, Deo auspice, uota perduxit. Nemo estimet arrogantie esse quod dixi: fas est cum eo uota coniungere, cui par esse nequeas actione: quia assertio conscientie est meliorem in quacunque parte sectari: nunquam tenebrosum  callem, sicut estimamus, incurrit, qui eum quem nouit pretendere uite lumen insequitur. Luculentius tamen gestarum fidem rerum sermonis pandamus officio. Hic ante fallacibus dedicata prestigiis, et turpi pecudum cruore perfusa ueteres simulacra coluerunt: hic in diuinitatis iniuria, per altare infaustis cumulatum muneribus, res celo debitas demoniis obtulerunt: hic iunicum exta semiuiuis palpitantia motibus misero inquisitori futura cecinerunt: hinc fumus sordidis erem ipsum polluit sparsus per multa contagiis. Ad ultima, hinc mactata per lanistas hostiarum multitudo, quidquid Deus est effugauit, dum farra, sanguis, tura, ueruine idolis exhibentur: dum simplicem ritum etas Christo inimica non recipit, et multifariis [4 1Kb] censura laborante oblationibus  supernam mercatur offensam. Liberet ire per singula, et funestorum secreta lingue claue reserare, ni merito estimemus oris iniuriam narrare sordentia, et quod illos actione perculit, nos loquela contaminaret. Explicemus interim, quibus sint ista mutata successibus, quanto preuenta nox splendore fugerit. Ubi sunt sigilla numinum uotis imaginata facientum?  quorum facies in potestate pependit artificis? quibus pretium aut sollicitudo peperit operantis, aut metallum? Ubi sunt dii quibus potentiam dederunt homines fulgore gemmarum? En uideo, omnia ista, ut credo, fugerunt: Christus ingressus est: respiciamus quibus fultus auxiliis. uenerunt cum eo celorum radii, apostolorum diademata, Petrus et Paulus. Qui enim in restauratione edis essent necessarii, nisi architectus et petra? nisi lapis et superedificans? nisi fundamentum et opifex? Quid trepidatis pericula mortalium? quid anxio fugam paratis excursu? ille est, cui nullus uersutiam uestram lapsus abscondit: qui cum loco non moueatur, quocunque abieritis insequitur. ueni ergo, piissime Domine, et ad consecrationem operis tui plenus illabere. uice humani  per baptisma pectoris purgentur hec templa turpi hactenus dedicata patrocinio. Institue, Domine, uertendo sacrificia; et dum puris cumulamus altaria sancta donariis, presentiam tue maiestatis intersere, euocatus sanctorum merito sacerdotum, electi seorsum presentis [1 1Kb] Patris nostri Laurentii conscientia: qui tot plenus dotibus ad Ecclesie fastigia creuit, quot fecissent summum singula queque pontificem. In quo uernat princeps boni operis et mater honestatis uerecundia, religionis sancte nutrix patientia. Deum semper placatura pietas, qui ecclesiasticis membris non sermone uite instituta tribuit, sed exemplis: qui omnem callem quo ad Deum itur, dum preuius incedit, ostendit: adiuuante se Domino nostro Iesu Christo, cum Patre regnante in secula seculorum.  Amen.



DICTIO III. [2 1Kb] Data Stephano [3 1Kb] u. S. uicario dicenda Maximo episcopo



SACRA TERTIA.

Prodit religiose uotum conscientie mens laudibus deuota pontificum: assertio ingenii est, Deo obsequentibus mancipare quod loquimur. In quorum preconiis forte angustus sermo uulget imperitiam: manifestat tamen, si abstineatur, infantiam. Quis mendicam narrationem estimet, quam uota locupletant? Sepe in facundie dotibus pauper inuenitur uena predicantis, et e diuerso thesaurus cordis irradiat in egestate uerborum. Qui uice Dei iudicat, non desiderat picta colloquia, sed que infucatus commendat  nitor ingenii: quia in his etiam sine amore blanditur eloquentia, in illis splendorem suum ueritas nuda commendat. Sine phaleris est omne quod dictat affectio: ad unguem fabricantur illa, que uolumus non tam speciem recti habere, quam similitudinem. Ad te, uenerabilis mihi antistes Maxime, sermo est: cui in meritorum testimonio uirtus cepit a uocabulo, in quo actus eloquitur, qui nomen appellat: prouida parentum tuorum diligentia prius te eligi uoluit quam probari. Te olim secularibus inherentem titulis castrensis sudor excoluit, et ad Ecclesie gubernacula pars aduersa solidauit: sicut Deus loquitur per prophetam, Qui in modico fidelis, et in magno fidelis est . [4 1Kb] Te sacrarum iudex et consilii comitem meruit et laboris. Bene uenerandis initiandus  altaribus, et in laica conuersatione quod sacrum esset elegisti. Tu pudicitie in illa etate custos inuentus es, in qua et lex obsequitur desideriis. Satis enim est pueritie ambitum quem licentia fulcit, horreri. Christus milites suos quos in personam ducis attollat, inter acies querit hostiles. Adscitus Ecclesie, pontificem actibus implesti ante tempora dignitatis. Non fuit aduena benignitas, que nature innixa radicibus, de cano flore germen ostendit. Temporale est omne quod fingitur: perpetuum quod cum etate maturescit. Non tibi sacerdotium rem doni credimus euenisse, sed premii. Alius uulgi aura, gratia lenocinante, commendatur: tibi rigida circa culpabiles districtio dedit affectum. Manet te singularis sapientia: que licet generaliter optanda est, tamen existit  in magistro necessaria. Frustra monitoris personam suscipit, qui impacti non preualet estimare pondus officii: uilissimis comparandus est, nisi precellat scientia, qui est honore prestantior. Dedit tibi apicem res iudicii, non fauoris: dignus pontifice amor est, quem censura conciliat: deuenustat institutionis genium, qui per solam gratiam uult placere. Tu his conditus et formatus celi beneficiis, plus agendo populum instituis, quam loquendo. Illa monita discipulorum conscientiam eruderant, que prebentur exemplo: sine pudore inuitat ad innocentiam, qui illam non fuerit ipse sectatus. Te inter secreta penetralium quasi testem metuunt, qui peccare disponunt: nascentibus culpis metus, et reuerentia tua negat effectum. Qui inter exordia occurrit uitiis, et occasionem  lapsus adimit, et concupiscentie purgat auctorem. Hec beatitudini tue quasi strictim pro lingue mee commendatione dedicaui. Si precibus tuis uite successus arriserit, gestorum tuorum plena me relatione consecrabo: ut que uniuersis nota sunt, mansuris in posterum litteris, quatenus gaudeat etas secutura, seruentur.



DICTIO Iu. [1 1Kb] In dedicatione missa Maximo episcopo.



SACRA QUARTA.

Nunquam pauper uena timeatur ingenii, ubi diues est causa dicendi. Transit hominem, quotiens celestibus militat mens nostra culturis: nec in angustum redigitur narrationis exilitas, si opifici suo obsequium referat narraturus. Potest enim linguam facundie dotibus  ornare qui contulit, et dare uerbis genium quem fatemur dedisse sermonem. Nam prophetici dudum maciem iuuit eloquii, dum ad perfectam magistri eloquentiam et fortissimi monitoris tubam imbecilla Moysi erigeretur infantia: qui nullis gradibus dum peritiam meditatur effloruit, nec per etatis alicuius scientiam ad messem perfectionis ascendit: qui diu militem infabricato portauit ingenio: officium ducis iussus arripere, quia uerecunde renuit, constanter impleuit. Sic nos dedicationis festa celebrantes, inter spiritalis letitie bona prestolamur gratiam, dum paremus. Absit formido debilis: remoueatur fiducia inaniter concepta per studium. Nos de humane perfectionis schemate nec presumimus aliquid, nec timemus. Deinde quis in beati Ioannis prophete cuius  templum hoc sanctificauit ingressus, uel muta dubitet ora laxari? cuius senior gratia, quam natura, dum ante lucis ingressum pii uatis implesset officium, limen uite huius uirtute signauit. Nam uno eodemque tempore, et matrem fecunditate nobilem fecit et inofficiosa genitoris labia in loquelam pristinam usu remeante commouit. Nemo Ioannem nominans, post exempli precedentis miracula, pristinam lingue habiturum se suspicetur imperitiam. Post sacratissimum Zacariam cuius faucibus eliminata per istud uocabulum remeauit humanitas, ab uniuersis iure creditur Ioannes apostolus clauis esse uerborum. In huius comitatu Antoninus, uetusti heros seculi, et beatissimi Cassiani iuncta claritudo, faciunt de ede sacramentum, de terrena habitatione celeste collegium,  de manu factis quod nulla possit senectute uiolari. Occasum enim Deo oblata non sentiunt: nec ad uetustatem tremulam pietate fulta mittuntur: stat soliditas machine, quam Christus ingreditur: et originarie oblita fragilitatis, adipiscitur de possessore uirtutem. Tecta uilia de consecrantis nobilitate decorantur, dum rei caduce pretium tribuitur habere de Domino. Tu autem, frater sanctissime, huius oblator edificii, de mercedis retributione gratulare. Nescit spes titubare, cui bone fructus promittitur actionis: ab exercitio descendit retributionum fiducia, nec ullo nutat incerto qui laudanda meditatur.



DICTIO u. [2 2Kb] Incipientis episcopi.



SACRA QUINTA.

 Par quidem discipulis incipiens magister est, et inter exordia doctor nulla est ab auditoribus sorte sublimior: expertis honor debetur ingeniis: uix mediocrem cultum exigunt non probati. Illa sunt uera preconia, que longus sudor elicuit: blandimentum est, non iudicium, quotiens laborem gloria ingesta precesserit. Inter maculas numeret, quoscunque triumphos ante discussionem campi miles acquiret. Qui properatis subeunt Olympiaca bella uestigiis, Nunquid eis ante consummationem certaminis suppetit spes corone? dicente Apostolo: Non coronatur, nisi qui legitime certauerit . Ecce nec illos decet ante meritum predicatio, a quibus iuste poscitur post laborem. Nostra e diuerso prolixo distat calle conditio: quibus tantum decerpitur de fruge  innocentie, quantum accesserit de fauore. Nam sicut positi in tirociniis estimamus, plenum necessitatis et periculi iter est, in quo et sectanda est uita laudabilis, et fit probris uberrima, si desideret ab humanitate laudari. Actio nostra, si de bonis suis fuerit elata, sordescet, protestantibus diuinis eloquiis: Qui uos laudant, seducunt uos, et subuertunt semitas pedum uestrorum . Splendorem pontificis res, non lingua testetur: plus lucet claritas huius officii ueritatis indicio quam loquele. Ecce cernitis quam tuta sit causa subiecti, et quantis discriminibus sociata prepositi. Munia mea plus poteritis fulcire gemitibus, quam clamore. Nemo quod auribus lenocinatur, credat eximium: sermo noster, nisi anime medetur, abiectus est. Illum preferte, qui spiritali  falce sentibus purgat interna. Tunc pretiosum pastoris diadema est, quando suasioni eius grex ecclesiasticus, dum ad probitatem graditur, non repugnat. Ille sine fuco monitorem et feriato ore diligit, qui eius instituta sectatur. Additur quod imperitia nostra iustam sustinet de ipsa nouitate formidinem: qui nuper de ouilibus ad custodiam preparati, assuescimus de uniuersorum fieri necessitate suspecti; et cui uix fuit pro se fida cautio, suscipit officium cuncta metuentis. Scimus quantum erit humilior famulantibus, qui ad religiosum uocatur imperium. Necesse est ut etiam extreme conditionis personis obtemperet, cui imminet sic iubere. Ait enim doctor gentium: Omnibus omnia factus sum, ut omnes acquirerem . Modo Diuinitatis operatio adsit muneri suo, et quem  dignum apice tanto non inuenit, efficiat.



PRECATIO MISSARUM.

Dignum et iustum est. uere dignum est, ut inter exordia dignitatis tibi principiorum Domino supplicemus, qui mundi ipsius in nouam lucem prodeuntis infantiam, quanto bonorum tuorum secreto orditus es, tanta potentie uirtute solidasti. Stabat in admiratione sui tenera orbis inchoatio, et pene decoris proprii concussa stupore titubabat; ante agnitionem ordinis solam sortita de auctore substantiam: requirens quo esset rotanda lux attributa moderamine; qualem finem diei tempus exciperet, si per assiduos semper renasceretur occasus: si nox mundum fuscis ambitura complexibus, quasi rem originariam perenniter non teneret. In hoc ambiguo, ut certis famularentur  per longum confusa temporibus, Dei nostri exstitit lex uoluntas. Omnis dispensatio statutis prefixa limitibus tantum potuit, quantum prestitit qui creauit. Sic nos, pie opifex, inter sacerdotalis tituli auspicia, sole conuersationis irradia: per sudum de meritis nostris fulgeat dies officii: nulla subreptione, nullis diaboli blandimentis pereat quod uocamur: non liceat admisisse, quod non decet: recti studium, te imperante, transeat in naturam: adsit muniis nostris equalis operatio: composita seruitute beatum crescat imperium, nec subiaceat moribus, qui preminet dignitate: per Dominum nostrum Iesum Christum.



ORATIO ANTE MISSAM.

Collator bonorum Deus, cui effectus in uoto est: qui de medio populi Moysen in prophete persona  dedicasti: nam dum queritur de imbecillitate, te auctore conualuit: sumpsit meritum pontificis, dum iustus sui arbiter se uociferat nil mereri, cui apicem actione sublimem conciliauit humilitas: da parem nostris exordiis gratiam, quia propensiorem deberi actibus declaramus offensam. Non sunt inusitata que poscimus: benignitas tua testimonio tenetur exempli:  eo circa nos eris bonorum largitione clementior, quo substantia nostra facta est de peccati fasce procliuior. Da, bone imperator, dignam tua electione uirtutem: quia sub pio principe nulla militem decolorat abiectio: per Dominum nostrum Iesum Christum.



DICTIO uI. [1 1Kb] De hereticis et synodo.



SACRA SEXTA.

Pro ratione soluendum est quod pro ratione tacuimus: nam ut pateat et lingue nostre officia et silentium ordinatis seruisse temporibus, fide hortante in officium sermonis erumpimus. Idem enim est superuacue loqui quod necessarie non locutum, dicente enim Apostolo: ue mihi est, si non euangelizauero  ; et alibi: Tempus tacendi ; nos precipue quos prelati ceteris hortatur pondus obsequii, decet aut bona facientes eleuare, aut mala comprimere. Et quidem uos docere non aliud est quam stimulos admouisse calcaribus: nam quod ex proposito facitis, superbi sumus, si nostris debendum credimus institutis: sed qui bona studia probat, amplificat. Stat apud conscientias uestras quanta Nestorius et Eutyches, gemina diabolice informationis ostenta, diu castam Ecclesiarum Orientalium disciplinam perfidie fornicatione corruperint, qui iuxta Apostoli sententiam: Dilectionem ueritatis non receperunt, ut salui fierent: et ideo misit illis Deus operationem erroris, ut crederent mendacio : dum per subripientem scandali occasionem Christi  milites ille contentionum campus examinat: sicut scriptum est: Oportet esse certamina, ut probati manifesti fiant . Apud quem Chalcedonensis non uiuit commemoratio ueneranda concilii, in quo Dioscorus cum sectatoribus suis stylo pie districtionis addictus est, et sancte memorie Flauiani adoranda monimenta exsultans Constantinopolitana ciuitas recepit, cuius iam pridem firmauerant celestia decreta sententiam? [2 1Kb] Ubi gentium Timotheus ignoratur, qui propter suscipiende  recordationis Proterii cedem fieri plus quam patricida non horruit? Nam sacri persecutione pontificis, et genera criminum uicit et nomina. [3 1Kb] Scitur Petrus, et Cyrus, et Timotheus, qui dum iacenti manum Dioscoro porrigunt, corruerunt: hi de precessore  suo et studiorum hereditatem adepti sunt et ruine. Proinde, fratres, manentem in supernis patrum, et adherentem beato Petro tenete sententiam: quia nos munde Ecclesie et non habentis maculam optamus unitatem . Patienter sufferre non possumus uana in Christum nostrum et blasphema ructantes: scimus qui in putribus membris non utitur  terri medicina, serpentibus morbis prestat obsequia: nam nisi secentur labefacta, contaminant. Pacifica est cum his qui rectum nituntur impugnare, congressio: quis a bellis talibus timoris reuocetur obstaculo, de quibus uitali possit morte gaudere? quibus mundi huius potentibus, uel si minentur, acquiescendum credimus, quando aliud imperat qui regna moderatur? dicente Apostolo: Non sunt condigne passiones huius mundi ad superuenturam gloriam, que reuelabitur in nobis . Fluxa ecclesiasticorum corda aut turbant que in presenti uita sunt, aut delectant: quibus [1 1Kb] Acacius qui diro diaboli a sententia sua motus imperio, erubuit diu propugnatorem se fuisse ueritatis; et clari deserens ornamenta certaminis, triumphum suum quem sub Basilisco pio sudore  meruerat, debellauit: qui solis premiis suis pene tempore adeptionis inuidet, spem bonorum fructuum perfidie falce succidens. Grauius enim est, degustata bona quam intacta calcasse. Nihil defensionis superest homini, post dulcem iustitie saporem, ad mortifera schismatum uenena redeunti. De his que prefati sumus natum est, quod in Constantinopolitana nuper Ecclesia fertur admissum. Inde patimur sine uocis usura tristitiam: qui enim oblatis remediis non obediunt, merito nichil consolationis tempore quo premuntur, habuerunt.



DICTIO uII. In [2 1Kb] dedicatione auditorii quando ad forum translatio facta est.



SCHOLASTICA PRIMA.

 Ut campus militem, mare nauitas, fora causidicum, sollicitant incerta raptorem, ita auditoria linguas exercent. Nam que malum ratio suadebit silentium in loco in quo sunt premia constituta uerborum? ubi orationis palma, si hic gratia taciturnitatis? Bene soluuntur sudoris pretia, ubi sunt templa uictorie: bene effugatur seruitus inter atria libertatis. uincta hic ora teneat mens captiua: non agnoscit forum Romani populi, non liberalis eruditionis gymnasium, qui adhuc quasi in secessibus conticescit. Sint muta forte diuersoria: hic nichil est tam familiare quam pompa dicendi. Fescenninos sales hymeneis dare genium consuete professionis plausus hortatur: eriguntur lituis bellatores: uirtute debiles grauis buccinarum cantus attollit: data sunt uniuersis amica  incitamenta propositis. Quid ego faciam, doctorum optime, te loquente? si infabricata uerba intra uerecundum penetrale contineam, instituti me esse similis non agnoscas. Amicitiarum religionem in gratia parcus offendam, si nec translationis festa, nec debite tibi laudis munus exsoluero. Salue ergo,  nutritor profectuum, fax et splendor ingenuitatis: qui nobilia germina laboriosis purgando sarculis in fructibus facis agnosci: qui in cano flore nouelle posteritatis, quantum horreis paretur, ostendis: qui de ferarum cubilibus et bubonum habitaculis ad fora nos reuocas, unde maiores pene iam longa etate discesserant. Non enim patent eruditis loca ista, quibus scientiam non primoribus labris ipsa contulerint. Cuius enim tuba cognoscitur eloquii, nisi cuius puerilia innotuerint rudimenta sermonum? Tibi ergo debentur hec beneficia, quod citaturus reum causidicus inter atria iam probata dictionem metuendus incipiet. Tibi spes unica honeste professionis ascribenda, quod nobilitas decursis breui temporibus liberali sudore placitura est. Sed  quo me ignarum uirium tui rapit affectio, narrationis pelagus non pendentem? sufficit in loci amici et diei celebritate uota testatum. Ad uos reuertor, quibus paterna conuentus affectione uocem debeo commonentis. Reddite uos studendo origini, reddite natalibus lectione: nature lucem iubar dictionis ostendat: multiplicate suffectu scientie parentum titulos: ornate eruditione decora maiorum. Fului nobilitatem metalli nisi ad unguem manus ducat artificis, maternis pene hebetatur tenebris: et si non magistra politione uenustetur, nichil ei prodest sublimitas quam uena concesserit. Adiuuatur quidem doctoris instantia dotibus sanguinis mundioris; sed nisi limata non rutilant illa que se erigunt prerogatiua nascendi. Incrementum rusticum matris mammas inter sulcos  euacuat; et per pascua pecus agere, dum ab uberibus pendet, assuescit: patris brachiis, dum iuuencos fatigat, adiungitur: prensat dexteram grandia terris semina committentem; et sudorem originis sue in ipso lucis limine meditatur. Quid uos faciatis quos liberalibus pepererunt matres optime disciplinis? peregrinandum uobis est a germine ditiori, nisi uos nobiles instituta monstrauerint. Habetis preuium eloquentie morumque doctorem: currite prosapie stimulis incitati, et cum uos ad agonem premia promissa perduxerint, mei meminisse dignamini: quia sunt que a uobis post celestem retributionem suffragia hortator accipiat. Hec sunt, que uos nostris licuit uocibus admoneri. uos diligentiam pectoris mei expendite consideratione uerborum: non phaleratus  sermo, non illecebrosa tantum et depicta fucis narratio delectet: querite apud me non blanda, sed necessaria; non deliciosa, sed fortia. Nunquid iuuat pompam texere precepta daturum? qui probari non magis sensibus quam sermone disponit, affectum monitoris euacuat. Ponderibus ornetur dictio castigantis:  lancem in exhortatione teneat, qui gestit audiri. Institutor uirtutis plausus excludat: bene morata oratio imperat quod suadet. Hec si explicare nequeo facultate dicendi, amare tamen didici consideratione propositi et lectione consilii. Pars quedam probitatis est, si implere nequeas, nosse meliora. Sequitur examinatam intentionem effectus operis: proximus magistro est, qui diligit ornamenta doctrine. Deus tamen uoti se comitem iungat: et quod nouellis preceptor commendo cespitibus, in pomis tanquam de hereditaria possessione decerpam.



DICTIO uIII. Prefatio [1 1Kb] dicta Lupicino, quando in auditorio traditus est Deuterio u. S.



SCHOLASTICA SECUNDA.

Quotiens amomi flosculus, aut messis cassie per  depredicationem lasciui pollicis uiduantur, et ad dotem manuum humanarum nobile germen adiungitur, meritum cespitis odore significat, et nature genium prima uisione testatur: occultari se non patitur fetura sublimis: decus clari sanguinis non tenetur abscondito: uox munde originis licet in recessibus, semper auditur. Sed quamuis ita se res habeant, humanitatis interest, non tacere quod gestias: parum suscipit oneris, qui quod scit amore dignum esse, commendat: feritatis maculam non euitat, qui non festinat asserere, quod meritis nouit esse placiturum. Diem laudare quis abnuat? attollere solis radios quis metuat qualibet nocte sermonum? si themati obsequium prestat oratio, ab ipso suscipit dignitatem.  Proprii ergo macie non turberis ingenii, quando eloquii uilitas pretio suscepte dictionis eleuatur: erigere mens fasce depressa imperitie: dextera impacti oneris subleuaris. Sed cur longis inuoluimur? Presenti adolescentulo militat prefata narratio, quem rediturum ad proauos, non denuntiatione augurum, sed post Deum fultus spe mihi uestre perfectionis spondeo: nec futurum ambigo, splendorem te isti suorum posse reddere, quem aliis contulisti. Potest enim facile ueterum decora suscitare, cui fas est noua construere. Non credas hec esse solius incitamenta facundie. Tibi uni concessum est, claritatem aut dare, aut reparare maiorum. Stant ante oculos tuos non annosa pueri monumenta, sed recentia. Peritiam tuam Firminus et Licerius, etatis  sue sidera, hac uoce conueniunt. Suscipe, doctis sime hominum, utriusque plantam familie, et culmum in quo grauidas aristas parias secundus attende. Scalpe sarculis uberem terram, que si nostri est germinis fibula, fit tuis profecto laboribus responsura. Docendo libro adolescere maritata plantaria: nouelli dentibus uirgulti fructum surculi melioris accommoda: ueniat pomorum successus, dum ore tenero sublimior ab illo te docente planta mordetur: quia nisi edomitam terram terque et quater  agricole ligonibus scripserint, triticeam messem paliurus superabit et lolium. Munus Palladium et cana nemora baccis plurimis cultura locupletat. India multo sudore quo se iactat hebenum nutrit. Sabei uirga cespitis manu cessante non proficit. Industria fecit, quod Prestaneis rosas dumeta pepererunt; quas de spinis, ceu terre sidera, labor exigit. Felix est operantis instantia, quotiens glebis uberibus manus adhibetur. Tunc fessa brachia succo effuse ualetudinis intumescunt, quando integrum fenus ruricolis arua dissoluunt: nascitur exercitii desiderium de fertilitate telluris: uomeribus agendum est, ut per palmites exuberet dos autumni. Nunquam spumantia labris musta meruit, nisi qui uitium luxuriem curua falce resecauit: et in diuersis cultibus plus  quam uini acciperet, liquoris effudit. Talis est natura mortalium: rite comparantur arbustis rudimenta paruulorum. Quos postquam parentum sollicitudo a matris radice decerpsit, prouidendum est cui solo iuxta uota commendet. Post deliberationem doctoribus iura nostra transcribimus. Tunc fiunt institutione uestri, quos nobis natura concesserit: tunc incipit sibi tantum studiorum lima uindicare, quantum origo uix preualet. Pene enim non iniurium est, uinci prosapiem collatione doctrine: quia patris officium habet luxuriem comitem; preceptoris, sollicitudinem: genitor fit deliciis, institutor laboribus: libertatem origo tribuit, dignum libertate monitor facit. Ergo magis uestrum est, quod laudatur in homine: nemo enim, si desit testimonium  facundie, poterit predicare quod nascimur. Splendorem familie prodit lingua, quam tribuitis: fit preco generis, magistri beneficium: ineruditata nobilitas celeste munus abiurat. Adstringite ergo arctioribus uinculis per etatem erratici palmitis lapsus: sine sobole ramos ferro castiga: nouellum cespitem fotu quo cuncta fructificare soles, attolle. Habet adolescens noster, quodcunque de suis respexit, quod sequatur: nobis crede, actus tot stimulis peruolat, quolibet scientie fuerit equor ingressus: fodietur prosapie sue calcaribus: per tot ordines nichil nisi quod ad litteras inuitat, inuenit. Stat ecce ante te paruulus noster felicibus initiandus auspiciis: et sicut iusti hostia deuotionem sacerdotis expostulat. Paternam conuenit ore pietatem, ut qualibet  oratione constitutam in uite limine commendet infantiam, quam de parentibus non sermone exigit, sed quid desideret error ostendit; cogimur subuenire in necessitate paruuli, quam formido manifestat. Sponde tuis adolescentule [2 1Kb] digne primordiis: spem solidam de tua perfectione concipimus: bonum ingenium doctori optimo mancipamus. Sacri iam rudimenta uenerare collegii: ad Latiaris curie proficiunt sidera, quos uides scintillis modicis futurum lumen ostendere. Hoc auos dixisse sufficiat: mihi  remanet stricta insinuatio. Propinquum ad te consanguineus, orbum parentibus religiosus exhibui. Que res mihi affectum pueri faciant, iam tenetis. Si necessitudo respicitur, liber ab amore esse non possum: si pietas amica proposito, nostri fiunt filii qui parentum suorum presidio denudantur. Unum ergo uinculum uenit a prosapie: alio nos adstringit officium. Respice, uenerabilis magister, tot pro isto supplices manus, et in spe paruuli maiores eius, me teque considera. Genus est singulare laudis in doctoribus, discipuli eruditio. Achillis lingua Chiron innotuit; fecit sequacis meritum opinionem illius plus amari, cuius per se forte facundia in lucem non potuisset exire. Maro uester tantis institutores suos commendauit, quantis ipse notus est: et certe illos  per merita sua fama non prodidit. Hieronymus noster, nisi preceptorem suum Gregorium diceret, illo melior censeretur: sed illi applicanda sunt bona nominati, a quo sumpsisse uidentur originem. In summa, ut dixi, celum pulsat magistri opinio perfectione discipuli. Apud scientem rerum non obiicio obliuionem, quia nota commemoro: auara sunt uota diligentum. Deum precor, ut studiis uestris gratiam suam comitem iungat, ut quos a me limandos accepisti, doctissimos reddas: et illorum eruditio uestra quidem gloria, sed meum efficiatur obsequium.



DICTIO IX. [1 1Kb] Prefatio quando Arator auditorium ingressus est.



SCHOLASTICA TERTIA.

Notum cunctis bene mortalibus, quod dicendi laborem  negotiorum ferie pariant, et eliminatis curarum procellis orationum serena plus rutilent. Diem suum ingenia, nisi occupationem nebulis fuscata, non perdunt: sententiarum iubar cura uacuos respicit, et expeditus animus declamationum pompam commendat. Qui ceca remis temerarius freta proscindit, nudum sollicitudine gubernaculis pectus accommodat: et claui regimen sola qua magistrum nauis conuenit, inquisitione perpendit. Tunc stupea in uentos ex ueto frena laxantur: tunc rudentum uinculis diu libera maria uinciuntur, et imperiosis undarum cumulis homo dominaturus ingreditur, uiarum incerta astris recludentibus agniturus. Tunc Phosphorum, Pleiadas, Cynosuram, et quidquid iter monstrat inspiciens, ad celi ductum callis hominis  ordinatur; si tamen mens nullo extranee occupationis mordeatur ambiguo; nec peregrinantem notitiam magister inertie meror affligat. Quod si aut pigro torpore hebetatus animus dormiat, aut diuersis excitans stimulis per deuia distrahatur, nescit ad propositum suum totus occurrere, cuius membra prudentie lanista animarum cura discerpit. Inefficax semper est, et a molis sue ualetudine dissociatus ostenditur, qui non potest, quantus est, una tractatuum forma monstrare. Est tamen boni doctoris  expendere origine serpentis riuuli, qui scalpente ad ipsam terram ungue perducitur, quid sit eius in unum collectus alueus, quid sit ubi nascitur estimare, et uires fluminis non de his que accepit, sed de illis que potuit accepisse, colligere. Quorsum, uenerabilis magister, libertatis index, boni testimonium sanguinis, ingeniorum lima, fabricator sensuum, hec uerba premiserim, si requiras; me me locutus sum, fateor, me digessi: quem inter inscitie dormientis infantiam occupationes uarie et tristitia fortis imperitie mater oppressit: cui non datur duris soluere colla laboribus, ut studiorum lupatis ora decorentur. Meus sermo quod scaber est, et nullo splendescens dictionis attritu, intelligentie est et exercitii quod dedisco. Te inter palestra tua originaria lingue  palma sollicitat: te inter ciues, mei immemor, superba Delus annumerat. Tu Castalii gurgitis lautus possessor incedis; et ego uix arentibus labiis stillantem guttam marcidi liquoris infundo. Te sudore continuo, nulla diuersitate interpellante, utpote colonum suum, doctrine messis amplificat. At mihi uix de magnorum horreis pauper faseli esca porrigitur. Tu in sustentationem ruiture libertatis felix dextera subrogaris: me Ecclesie angulus etiam bona metuentem seculi presentis includit. Quid, rogo, uisum est dudum insignia eloquentie tue in me tam longe positum oculos destinare? Fuerunt magis alii, quos dictionis tue ornamenta componerent, quibus uerborum phalere per Latiales elegantias acquisite uicturum et apud posteros nomen offerrent.  Me tacito teneri tantum conuenit affectu dictis imparem et officiis sequestratum. Quid erigeris animos quos alter iam sibi uite ordo subdiderat? Quid ad te reuocaris per longa iterum interualla distantem hominem, apud quem sicut nefas est non meruisse laudari, ita crimen fuisse laudatum? Tua sunt, tua, ne dubita, aut eorum, si tamen inueniri potuerint qui sequuntur. Ad adolescentulum tamen, quem presentis diei auditoriis tuis auspicia dedicarunt, cum quo mihi parili infantia conuenit, si uenia me donatis, uerba conuerto. Cuius primordia quamuis infabricato sermone commendem, imperiis amoris excusor. Sub iugum mittitur dilectionis necessitate constricti: et dum caris prospicimus, quid nos deceat non uidemus. Hunc licet paterna debuisset  oratio prosequi: non est tamen a patre aliena quam porrigo. Debuit tibi, macte, orationem professio et mea. Felix istud nominis apud doctos auspicium, ditando scientie frugibus laborem circa studia necessarium promittit et nomine. Finde, adolescens egregie, pinguium dorsa terrarum: imprime dentem uomeris nouella adhuc incude formatum: exerce in studiorum solo quidquid optimum conuenit aratorem. Si scrutatus penitus fueris latentium secreta camporum, inuenies illic Deuterium, qui ubertate  linguarum germina tibi multiplicatis seminibus, et sudorem remuneretur impensum. Disce iam nunc uerborum luxuriem artis falce truncare; ut nouellus cespes sub ferri disciplina proficiat. Resecetur quidquid infecunda palmitum umbra transmiserit: ad solam uuarum spem uites tue ramos extendant. Talis ad genium tuum redeas necesse est: talis ad uota nostra respicias: et cum te grauidis scientie culmis ornaueris, tunc te magnum dici conueniet Aratorem. Quocirca spes in te premii nutriat laudis ardorem. Legi quia non est fortune Iusus, si quando inter feculentos quorum ego primus sum, imperitorum greges profecerit litteratus. Non metuas pressuram, qua grauantur instructi: magis laudis habet iacens peritia, quam culmina rusticantum. Erigit  doctos conscientia sua; et si quando incertis temporum flatibus opponuntur, sustinent mala, que seculis magis sunt ascribenda, quam meritis.

Prosecutionem meam quam uere rusticam in Aratoris commendatione contexui, felici tantum dicunt aliqui persone blanditam; cui fauorem de patris potestate conciliet dilectionem mentita necessitas. In cuius laudis ministerio uiuis et presentibus tantum seruiens, temporalem exhibet lingua famulatum. Que quoties in aliquorum preconio fucatis uerborum imaginibus ludit, fortiori studio conceptum mentis abscondit. Nonnunquam enim doctis tribuit stylus profundiorum cogitationum latebram, si dulcibus aures non bene merentium fomentis illexerit. Sed sequestrentur a nostro talia instituta proposito. Nos et scire  hec conuenit, et odisse. Cautius enim a prudentibus nota quam inopinata fugiuntur. Mihi ad laudationes amicorum nisi amor uerba transmiserit que in penetralibus conscientie caritate magistra dictantur, inter relationum uias sub fasce suscepti oneris palpitabo. Ergo [1 1Kb] classico meo, cui proprium sine fraude seruiuit ingenium, indices animi mei dictiones attuli; quia sine adulationis suspicione est inter equales amicitia personas: et tunc fida diligentum sinceritas approbatur, quotiens non uenit a potestate quod metuas. Mihi classicus non meretur imperiis, quidquid non imponit obsequio. Ferunt tamen aliqui, orbo parentibus fideli, auspicato gymnasia litterarum, personam religiosam debuisse magis uerba presentare. Orbum parentibus dixi, cui per felicia nature  damna communis pater et episcopus factus est proprius. Ille afflictorum consolatio, ieiunorum cibus, cecorum oculus, pes claudorum, tot pietatis sue species, tot misericordiarum gradus ad huius conuertit persone profectum. Et illud domni Laurentii, quod mundi necessitatibus succurrit, ingenium, in ministerio huius exercetur infantuli. Cui talis non sit, ut uere dixerim, gratiosa calamitas?  quem non iuuet amisisse patrem, sub lucrosa commutatione si talem conceditur inuenisse? Tanti uiri insignia, que implere nequeo, per profana uerba non temero. Ipse est, cuius est dulcis auctoritas, aut horrida dulcedo qui magistrum in ecclesia, magistrum in domo, magistrum in conuiuio, magistrum implet in iocis: qui nunquam facit quod sequentes nolit imitari. Cuius ad unguem polita conuersatio celeste iter discipulis, dum incedit, ostendit: minor enim laus est docere bene, nisi opere docenda monstraueris. Huius uiri suscepto adolescenti quid mea prestitisset oratio; quem euentus dexter de institutoris meritis manet, et de orbitatis prosperitate perfectio? Huic sufficiunt patroni preces: per quas merebitur institutis optimis imbutus degenerare sublimiter.



DICTIO X [2 1Kb] Gratiarum actio grammatico, quando Parthenius bene recitauit.



SCHOLASTICA QUARTA.

Quando debitas beneficiis reddimus gratias, credo quod abiuramus iactantiam necessariis obsequendo: nullo enim arrogantie tumor honestatis uelatur indumento, cum non glorie militant uerba, sed sanguini. Aliud est enim ut lauderis dicere, aliud dicere ne carparis. Ibi mens auara fame est subiecta iactantie, hic seruata ratione iure in locum glorie redigit, quod ex dictionis sudore contigerit. Iustis namque et superfluis declamationibus, et si pari fauor sermone, discretis tamen mentibus exhibetur: uno  quidem tyranni laudationes, et bonorum principum ore celebrantur, nec est aliqua inter eius qui meretur preconia, diuersitas, et illius qui usurpat. Quod nisi grauia iudicantum ingenia dicendi causas expenderent, nullum daret hec que etiam indignis contingit, acclamantium aura discrimen. Susceptarum secreta dictionum ab audientibus non examinantur lingua, sed pectore. In summa, aliud est recitantem blande et libenter audire, aliud affectum quo recites approbare. Sed iam omissis thematis commendationibus, rem potius mediocritatis nostre eloquatur. Parthenium quondam ad studia tua properantem, optime magister, sub oratiuncule mee insinuatione perduxi, tunc cum liberalium disciplinarum limen intraret, tunc cum incertum esset, utrum prosapie  nitorem eruditione loqueretur: nullo enim teste nobilitatis utitur, cuius sanguinem non prodit instructio. Tunc ergo predictum prosecuti sumus eloquio, quando fas non erat sermone nostro, qualis esset natus, ostendi: quia bonorum semper meritorum labes est habere lucem sanguinis, et nocte rusticitatis includi: prodi stemmatum uocibus, et imperitia fuscante delitescere. Aurum nichil est, nisi manu  componatur artificis, et fuluo pretium metallo lima fabricante iungatur: cessante industria, exigua est claritas que uenerit a natura. Fabrilibus debet studiis, quod in partu suo terra laudatur: fornacis beneficio et latentium fecibus uenarum quod in solidi traxit speciem ferro [1 1Kb] dominatur; et effera hominum corda, domitrice affectione captiua, uictum, nisi exercerentur, mortalibus non preberent. Artis est, quod liquidum maris elementum homo securus ingreditur; et paruo discrimine per ingenia iter mortis exsuperat. Magistra agricolarum simplicitas telluris faciem dum brachiis distinguit, uineta componit, et de prole arborum liquorem quo salus nutriatur, extorquet. Multis manifestatur indiciis, operantium diligentia, aut infundi quod origo non tribuit, aut quod bona tribuit custodiri. Et si talis est rerum  uniuersa conditio, quanto, doctor eruditissime, sollicitudo tua est eleuanda preconio, per cuius dexteram libertas iam iamque ruitura releuatur? per cuius peritiam aut instituuntur nouella, aut seruantur decora maiorum? uere fateor, nisi esses, breui succumberet, quidquid monstrat ingenium. Sed quid obligor maximis, qui sustinere parua non ualeo, et generalem facio gratiarum relationem, qui uix pro persona sufficio? Uberes tibi coram multis, emendatissime hominum, grates refero, quia agnosci a me Parthenium institutione fecisti. Tu de eius pectore scientie sarculo paliurum et lolium submouisti: tu triticeam messem qua propinquos pascat, eleuasti, felici in eo euentu per familiarum dissonantiam, unum quod sequeretur, et aliud quod fugeret, demonstrando!  O laudanda supra hominem tui uirtus ingenii! In una eademque persona, qua arte, quod utrumque descendebat a sanguine, quid disceret, et quid dedisceret, indicasti. Leto Deus gaudia nostra disponat euentu: procul sit quodcunque minatur aduersitas: plus in te laudandum est, quia discipulus tuus scit prosapiem uitare, quam quod prosapiem certat imitari. Ecce Parthenium propinquitas sua ex utroque generis calle descendens, alia agnoscit feliciter, alia feliciter non agnoscit. Quam timui ne prefata permistio dum ipsa diuersitate discordat, in deterioris iura meliora uita concederet, et pro uilitate temporum facilius in ipso pars indocta regnaret! Sed ostendisti mihi, etatis tue ornamentum, quia plus in consanguineo obtinui quam poposci. Celestia imitatus es  ubertate beneficii, quando impensione multiplici commendantis uota uicisti. Ecce iam hiemali pectore et corde algido dictionum flosculi uernant, et ridentia uerborum germina depingunt calathos exhibentis: ecce post gentile murmur de ore eius, que humanitatem significent, uerba funduntur. His ergo muneribus tuis nisi reddam uicissitudinem, prestitisse te estimes non merenti. Quisquis enim feriata lingua successus meliores susceperit, ostendit se quod attulit prosperitas non amare.



DICTIO XI. Que dicta est, quando Eusebii filius traditus est ad studia.



SCHOLASTICA QUINTA.

Licet sicut nouitas, ita habeant intermissa formidinem, et hoc sit cum de [2 1Kb] attrito fauoris publici frons refugit, quod fuit ante quam disceret; dum ad eluctatam reducitur usu dicendi pereunte senectus infantiam. Exercitus Olympicis certaminibus de palma confidit eculeus; et si non otio debilitetur, in suo iure credit esse uictoriam: semper ei coronam blandimentis efficacibus spes promittit, nisi uelocitati premium desidie languor excutiat. Artifex iaculandi de triumphis securus optat incerta: et cui occurrit semper in acie gloria, longa pace superatur: petarum hederas nobilioribus corymbis et uiridanti  specie nutrix ingenii comit assiduitas: cessante frequenti probatione mutescunt ora causidici: educatus in puppibus equor liquidum sine terrore nauta perlustrat: qui si ad terrenam uitam ducat officia, nec itinera astris, nec euentus deprehendit auspiciis. Agricola si aliquando uomerem illectus urbanitate contemnat, in deuium bobus dum scribit terga, rapietur. Ergo sicut artium in suo queque opere inuenitur mater instantia; ita nouerca eruditionis est negligentia. Talis est nostre, quam post temporum interualla producimus, conditio dictionis: non notum schema deferens, non pompam quam etate mercari debuisset ostendit: totam fiduciam de auditorum benignitate concipiens, sufficere credit ueniam pro fauore; satis esse pia uota pro merito. Absiste  procul, debilis timor: insinuandum orbitatis miseratio, orationem religiosum commendat officium. Quid faciat sermo peritie splendore dotatus, ubi causa etiam sine insinuatricis lingue placet officio? res impetrauit gratiam: sufficit ut uerba mereantur affectum: utraque secundis ad audientiam uestram ominibus conuenerunt. Dicam sane quod restat, quia tantum defrudo laudibus meis, quantum remanserit in presenti causa silentiis. Huic Eusebius nobilissimus genitor, par moribus quam natura, dum extremis pressus, humanitatis sortem profuturo in longum uelit superare consilio: dum uitalis anime uigore terreni carceris angusta calcaret, ac se spiritalibus habitaculis, cum a Deo uocaretur, refunderet; nichilque in mente eius esset de homine residuum,  nisi immaculata filii diligentia, illud, quod nec inter celestia ulla delet obliuio: hunc mihi quasi bene conscius fouendum, prout uires tribuunt, dereliquit: confusa sunt supremis deponentis uerba suspiriis. uidero quid aliis reliquerit, mihi sub Dei obtestatione dimisit heredem. Cui saporem uite labris primoribus contingenti gustum deprecor ubertatis infundi: ut prouocatus disciplinarum melle et fauis scientie, de domibus cereis ipse sibi liquentis elementi nectar assumat. Habet, doctor uenerabilis, laus tua per hunc ad cumulum perducta, quod capiat: ex talium profectu, meritorum tuorum plenitudo non refutat augmenta: quia discipuli elegantia  assertio est sine labe doctoris; eius maxime, cuius prosapiem splendidam tempus postulat scientie radiis adornare, ut decus originis in diem serenissimum procedat, quando oris in ipso iubar effulserit.



DICTIO XII. Data Aratori quando ad laudem prouectus est.



SCHOLASTICA SEXTA.

Thema, laus litterarum.



PRAEFATIO.


Littera de proprio laudetur splendida censu,
   Aduena nam cultus nil tribuet genii.
Ebria uestito plus lucent uellera Sere:
   Persica candentes colla decent lapides.
Nil iuuat externo componere membra nitore:
    Lux naturalis sidera nobilitat.



NARRATIO.

Omnibus rebus que estimantur preconiis, exhibenda est pro dicendi facultate laudatio: ab eloquentie dote radiantibus reddenda sunt litteris que debentur: quia sicut gratuitum munus, et opes et animum indicat largitoris; ita accepta denegari, auaritiam et impudentiam reserat supprimentis. Libemus litterarum numini quod de ipsarum fluxit altaribus: quantisuis enim materia ista copiis predicationis honoretur, qualibet effluat ubertate dictorum, de possessionis sue frugibus pasta satiatur: quia dum inter uireta que disposuit, propria oculos amenitate captiuat, habet quidem ipsa iucunditatem de graminibus suis, sed maiora capiunt messes ingeniorum  incrementa per dominam. Itaque qui fenus litteris soluerit, plus ditescit: dum per secretiores meatus, quasi per magnos alueos, que ad illas directa sunt fluenta, reducuntur: nec quod per guttas amiseris, aliter quam si relabentis Ionii ius habeas, possidebis. Quis peritie depositum neget, nisi qui desiderat mendicus effici dum reseruat? Istius rei fructus  in abundantiam refusus exestuat, dum ieiunos faciat incubantes. Ergo post opem celestem, post superni fauoris auxilium, ministra quibus utaris, ars ueneranda, preconiis; et inuentionis tue bono de his que a te fuerint directa, gratulare. A te orta in usu laudis amplectere: nos nichil manet in hac parte, quod dignum sit ultione uel premio. Fideli oris nostris famulatu si parum in  eleuatione meritorum tuorum suggerimus, hoc dedisti: nos horum amnium fistule sumus, nec quidquam de copiis commissi liquoris ebibimus: tu ut per nos meritis tuis satisfacias, quasi Aegeum pelagus, ut Pegaseus gurges illabere. Ante oculos uestros sunt morum uestrorum, si bene exempla retinetis. Salue sunt quascunque de censu uestro ad usuram gemmas admouemus. Ecce uerticem meum coruscans luce uestra diadema nobilitat, et pretiosorum lapidum fulgore uariato, crescit ex genio, dum competenter ostenditur. A uobis radicem sumunt instituta sapientie; per uos informata proferuntur. Nullus sine uobis pectori sapor est, nec libertas eloquio: uos ingenui testimonium sanguinis, uos materia pudoris,  per uos, quod cor bene dictauerit, lingua proloquitur: ad inuestigandam iter iustitiam uos prebetis, dum oppressum callem dumetis quo expetuntur superna, purgastis: uos triticeam de loliis segetem, uos fecundas de sterilitate ingeniorum glebas efficitis, et grauidas aristas ad scientie horrea, ne fames infantie possit preualere, portatis. Munde nitorem familie seruando, obscenam prosapiem peregrina luce perfunditis. Deo proxima res est uero infusa beneficio, dum per cursus elucubrationis tradite, ne optimi degenerent, et ut mali degenerent, salua stemmatum ueritate prestatur. Per uos de innocentum actibus, que ad instructionem sequentium pertinebant, gesta non pereunt: uestris in medium catenis transacta reducuntur, et sepulta reuiuiscunt: uos instrumenta  memorie, uos causa pietatis: uestris uomeribus humani pectoris tellus ad fecunditatem preparata describitur: uos religionis auctores, uos hostes criminum: uobis ducibus que per usum subripiunt, dediscuntur scelera, per quas bona discuntur: aut ad directum homines augetis propositum, aut mutatis obliquum. uestro exsules ornantur indicio, et a mundi culminibus seiunctos uos celo sociatis: malas conscientias aut intrare contemnitis, aut in sacrarium ingresse dedicatis. Facessat a litteris uel mutare quod dignum est, uel non mutare quod noxium: uestris uulneribus nulla per chalybem uestitos subducit instructio: ad penetralia illorum, et quos ferrum texerit, peruenitis: uestris umbonibus directa ab aduersariis tela repelluntur: nec speculis peritie uestre ulla clypeorum  crates opponitur. uos in afflictione constitutos erigitis: uos positos in corporum cruce mulcetis: sic gaudiis augmenta tribuentes, ut modum hilaritas et producta custodiat: si a uobis ueniant blandimenta, dulcescunt. Non licet contra imperium uestrum uel defunctum flere quem diligas; uos nuptiis, uos apte funeribus: scientie istius studium diuersissima in concordiam tenet, et utramque partem amplexa gratulatur: utinam uos longioribus coli liceret affatibus, et non uestris legibus deberetur breuitas, a quibus copia uotiua suggeritur! Per litterarum species in longum itura uox tuto committitur, et sine imminutione sui relegente solidatur. Ante uos ignara ordinis uixit humanitas, et ructantia glandem pectora sine modis uerba uomuerunt: uos inter unius nature  homines distantiam facitis, dum celestibus notitia uestri, pecudibus similes reddit ignoratio. In propatulo est, qualis ante hanc frugem fuerit mortalium deserta prosapies: cum illis enim quibus nobiscum par aduentus in luce est, per discretionem uestram non est conditio una sapiendi. ualete, ornamenta melioris seculi, et mundum quem eruderastis concesse a Deo, in temporum remedio possidete



DICTIO XIII. Quando Paterius et Seuerus traditi sunt ad studia.



SCHOLASTICA SEPTIMA.

Si nauta secundis flatibus feliciter humidi directum transit itineris: si bellatorem ducit successus melior ad triumphum: si per rhetoricos campos litterarum  miles iudicis fit fauore sublimior: nostrum est hodierno die momentis paribus gaudere de themate. Quid mihi est cum ingenii mei publicata et degeneri paupertate? ecce de suscepte dictionis messe ditescimus iucunda sorte, quando relatorem meritum relationis amplificat, et actorem causa commendat. Ubi est pauor, qui nos sibi propter imperitie conscientiam subiugabat? ubi frontis trepidatio, usu et exercitatione fragilior? obliuiscimur meriti nostri, dum claritatem loquimur alieni. Nunc discimus potentes et alios esse, uos facere, quando tantum et fama nobilis dat preconi. Nihil mihi cum dubiis; splendor laudantes illuminat: et immersos tenebris, si eius meminerint, sol recludit. Sed rursus hilaritas iungitur cum pauore, et fit socia exsultationis trepidatio.  Quando impar in modicis, sufficit in supremis? Nam qui claritudinem non styli luce commendat, obnubilat: et sicut ingenio facundorum crescunt modica, ita siccitate deuenustantur amplissima; et nisi estimatis uiribus aggrediaris sarcinam, subiacebis. Ecce Paterius et Seuerus ornamenta curulium, et parentiua uocabula purpurarum, eruditionem originariam in ipsis uite prestolantur exordiis: dedignantes non studiorum diligentiam cum sapore haurire lucis, quos indiscretis temporibus Dei natura donauit et litteris. Pro quibus, quid parentum decora, quid insignia uetusta nouo mentibus relator insinuem? Leuabor hoc onere, si fastos pro me, auditor, interroges: mecum campi solemnis illa uociferatio, mecum Seuerum et Paterium et aula ueneratur et curia: quorum quamuis familia meruit scipiones  et trabeas; seposita tamen ad tempus dote sanguinis, quod occasum per dignitates et post sepulcra nesciunt, moribus exegerunt. Mentior, nisi uiuit [1 1Kb] Paterius in opinione doctorum, et perenm ere formatus, illam eloquentie palmis nobilem inter peritos presentat effigiem. Horum prosapies adhuc quidem parua, iam maxima, gemmata pubescentis flosculi ora preferens, uocis presidium quod exhibebit, implorat, hoc taciti poscens allegatione colloquii. Iuuate paruulos, quos habebitis patrie mox parentes: impendite presidia defensoribus, et pugnate pro teneris, ne maturiores euo succumbamus pro uniuersitate bellantes. Scitis que domus pro generali calamitate desudet, cui debeatur pro communi securitate litatio: a qua fluxerit quod inter aduersa inter uos  ciuilitas non uacillat. Debet uobis origo nostra hanc tributariam functionem, ut semper nutriat patrie sue sine intermissione custodes. Ergo si nota sunt uobis bona germinis nostri, inserenda suggerite: ut quod nitet in semine, cultura melioret: habeat cespes radici obsecundans poma, que tribuat. Non sunt peregrina, non fugitiua que poscimus. Si Eleis et Olympicis conflictibus nutritur eculeus de parentibus estimatus, nos adhuc proficientium creatorum muniamur exemplis. uobis tantum prebuerunt obsequii  res secunde, quando propugnatorum uestrorum et adolescit posteritas, et adhuc patris auique tutela non deficit. Ergo his stimulis incitatum, doctor uenerabilis, suscipe uniuersorum uoces afferentem, et eleuatus consideratione meriti parem te multorum forma sententie: labora ut munitio nostra te sustinente solidetur, et ne inimica arietum uincat impugnatio, tu muris patrie studiorum arma coniunge. Scimus quorum tibi soboles committatur, ut quod natura ualidum peperit, confortet industria. Ducis erit, non originis, si de uiri fortis stirpe editus habeat inter bella formidinem. Sufficit te sic instructionis tue sudore crescere, ut presentes pueros formam ueterum facias obtinere. Sed dicas forsitan: licet te professio sanctior urgeat, me in istis non habet cura  postremum. Ego sum cui Paterium filium mater et uirgo sacri fontis aluus effudit: ego in anime eius secunda natiuitate aut recreatione sum genitor: ergo peculiaris eruditionis eius me prouisio respicit, cuius pater et inter celestia sum uocatus.



DICTIO XIu. In legatum, qui patriam hostibus prodidit.



CONTROuERSIA PRIMA.

Si excellentius crimen est, quod digna ueneratione persona commiserit, habetis, iudices, in uno homine duo diuersissima, et proditoris meritum, et sacramentum legati. Sed uincitur in ipsis uox superata primordiis: facinus uix credo, quod arguo: quis estimet in uocabulo integritatis consummatam cecidisse perfidiam. Cogimur dicere, quia nil mali aut  proditor metuat, aut uerus legatus admittat. Quid accusationi mee pro innocentia nomen opponis? insequentem posses effugere, si esses meritus quod uocaris. Nemo cautius malus est quam qui absconditur sub appellatione pietatis: tutum est iniquitatis exercitium, quod honestatis tegitur indumento. Facessat propositum prestigiis potius quam mente constare: eneruata defensio est, que nudi honoris nititur nichil ualitura testimonio. Ut nocentior contra patriam existeres, uiam tibi consilia nostra pepererunt: nos egimus, ut fortior hostis, dum propugnatorem querimus, appareres: non sentiremus que irrogasti patrie inimicitiarum pondera, nisi sumpsissent ab amicitiarum religione principium. Externis aduersariis sine labore congredimur: inerme pectus  inuenit, qui de gratie fruge in affectum prorumpit inimici: egimus federis tempore, ut generalem aduersarium, quid grauaret patriam, non lateret. Iste enim, cognitorum splendidissimi, si negligentius in suscepto functus officio, per animi tedium sociorum commodis institisset, capitale mereretur exitium: quale est enuntiasse hostibus interna patrie, pro quibus certasse sacrilegium fuit? quibus sunt expianda tortoribus, quando illud perdideris, quod nefas est non iuuisse? quantis colorum uarietatibus et urbanitate lethali ad hoc perductus estimatur, ut  legati personam putaretur implere? Solet uirtus que innata non fuerit, cura et nutrimentis institui, et transire in affectum, quod feceris studio falsitatis: usu honestatis robur adipiscitur, qui bonum sub diuturnitate mentitur. Seruasse adhuc beneuolentiam captiosam, nisi inspexisses ledendi callem legationis claue reseratum. Tale est, ac si egris sub febrium iactatione languentibus allaturus salutem curator adueniat, et animam in penetralibus suis sub medicinali specie exclusurus inquirat: quis, rogo, huic non pandat secreta uitalium, et in quibus adhuc locis uigor subsistat, annuntiet? facilis exstinguendi ministratur occasio illi a quo sanitas postulatur. Sic te, impurissime hominum, aduersus nos intimorum reseratione muniuimus. Ex uestro nunc, cognitores,  pendet arbitrio, si qui peccatis uicit uniuersos, non debet omnes reos superare suppliciis. Nascituras in posterum culpas incidite: eueniet ex unius cruciatu generalitatis emendatio. Genus pietatis est, circa hostem patrie esse districtum, ne dum persone parcitis, ad incrementum uitia prouocetis.



DICTIO Xu. In nouercam, que cum marito priuigni odia suadere non posset, utrisque uenena porrexit.



CONTROuERSIA SECUNDA.

Adest, iudices, nouerca, que ut satisfaciat odiis, non parcit affectibus: quam ne priuignus euaderet, elegit miscere eius casibus, quem dilexit: que seuissimarum more belluarum, de confusis mortibus tesseram fecit, dignos lethi forte estimans, quicunque  cum inimico illius potuere trucidari. Ruptis repagulis accepit furor eius exercitium, quasi neci deputatum perimens quidquid occurrit. Generalitati perniciosa esse desiderans, nisi defecissent toxica, adhuc ira crescebat: hausta sunt a duobus uenena, que reperit: quod in aliorum seruaretur exitio, non remansit. Heu! quemadmodum gemuit defectum poculi, cum cadauera pauca conspiceret, indignata sibi quod de funesto liquore plus defunctis, quam quod occideret, dedit. Quesiuit de exstinctorum uisceribus pretium mortis aliene, si licuisset, abstrahere; ut plurimis per guttas fata dispergeret, ut animarum penetralia uirus nobile possideret. Ante experimentum perniciosus effundebatur humor in poculum: fecit eam quid perdidisset, agnoscere, postquam de succis  abundantibus paucos exstinxit. Ubinam gentium fuit animus coniugalis diligentie? ubi maritalis sacramentum copule? Plus egit priuigni, quam tori recordatio: dum immanitati obsequitur, effugatus est uiri presentis affectus: credidit in quocunque uiuente priuigni remanere posse substantiam. Lucem uoluit profana confundere, et humani generis messem mundo labente succidi: quidquid in occasum potuit ire precipitans ueternis Erebi legibus diem nostrum cupiens scelerata submittere: ne illam uel post inferna odiosus inspiceret. Quantis gradibus et profectu scelerum ad uenena descendit? Diu exitium distulit, quod aliquando in tormentis constituto ingessit uice beneficii. Ante flagris, fame, frigore inimicum corpus  afflixit: postrema est in nouercali indignatione necis exsecutio. uellem in accusatione, iudices, diutius immorari, nisi facinorose penam prolixior lingua differret. Nolumus quas peroranti conceditis, ut addicenda in luce mereatur inducias. Quotiens, scelestissima feminarum, subdolis priuignum fouisti complexibus matrem mentita? quotiens innoxiis potionibus egisti, ut de manu tua mortem securus acciperet? Captata sitis, tempus et bibendi necessitatem forte ut citius lethum porrigeres, exorabat: habuisti misericordis opinionem priuigni desideriis obsequendo: quotiens matrum loca tenuisti, ut nouercam tutius exhiberes? Solet, libertatis presules, in coniugali consortio unius sobolis ut commune pignus attendi, dum affectio quam pater obtinuit  transit ad filium: decedentibus matronis, uirorum prouidentia, dum ad educandam posteritatem curarum participes querunt, sic nouercas inueniunt. Sepe tamen sub hoc uocabulo mater accedit, eo cautior circa germen alienum, quo sollicitius nomen tragicum uult uincere. Genitricem munit securitas, et sacramentum nominis sui: que etiam misericorditer creduntur irasci. uestras, infausta, blanditias iure respuimus, quibus per fucum malitie interna uestitis. Erubesco, cognitores sanctissimi, damnatam meritis suis diuturna impugnatione sustentare: non est anceps sententia, quam labore suspendo. Utinam exquisitis effugetur de luce cruciatibus, et lentis secta uulneribus existat superstes corpori suo! non uno tempore de propriis sedibus nocens anima  uellatur. In affectum reducitur puritas, quotiens generalitatis oculos expiaueris cruce noxiorum.



DICTIO XuI. In eum qui premii nomine uestalis uirginis nuptias postulauit.



CONTROuERSIA TERTIA.

Creditis, iudices, per hunc uictoriis lamenta misceri et triumphorum saporem disciplicere de premio? estimatis offendi deos in effectu rerum, et deduci ad penitentiam numina, que uota iuuerunt? Adest homo nequissimus, qui gemere nos imperat, quod patrie nostre uicit inimicos: qui consummatis preliis, dum laboris pretium flagitat, et hostes et bella commendat: qui exhausta putat laboris esse suffragia, nisi que iratis celicolis conferuntur: ut possit ciuitas eius  perdere, quod per ipsum creditur acquisisse. Confidit genium bellatoris pictis tabulis et imaginibus non teneri; nec requirit ut seruetur seculis ere formatus: sola opinatur esse gaudia, quibus euenit munus adulterii. Si ad hoc te casibus obtulisti, ut pro sudore tuo nominari pudeat quod requiris, nos non possumus scortis debere quod uicimus. Non pro amore bella gessisti, qui post aduersarios in ciuitatis medio cum pudore congrederis: sine causa hostes depulisti, qui eorum uicibus fungeris in triumpho. Habuimus statum honestatis liberum, dum casibus subiacemus: fugienda est uirorum fortium felicitas, per quam iungimur miseriis subditorum. Etenim, curie lumina, per minutias scelerum hunc opinamur  ad immania uota perductum? quantis gradibus exercitatum facinus peruenit ad hoc ut uitia laudibus mercaretur? Credebamus eum, dum uitam in tentoriis ageret, et ad insignia roboris duris corpus successibus inuitaret, ciuico amore constringi; ut per militiam eius, nec incendium urbis, nec sacras corruptela uirgines possideret. Iste enim emit tot uulneribus, ne alter facinorum fruge potiretur. Quid tibi debeam, crudelissime hominum, datur intelligi, per cuius beneficia superati exitum uictor ingemisco. Dicite, presules libertatis, quem potius habuimus qui animos nostros possedit, in tubarum clangore terrorem, dum ferri seges equorum fremitu minaretur exitium? Credo, ne libera patrum colla catenarum rigor astringeret: ne inuiolabilis matribus pudor ciuitatis excidio deperiret:  ne uotiua uirginitas sacris mancipata culturis predonis igne raperetur: ne famula castitas hosti pretium fieret insultanti: ne corporibus ex humana conditione liberatis, uis inimica subriperet, et aduersarie pudicitia libidini ad ultimum deducta seruiret. Quero a te [1 1Kb] heroa magnanime, quid de patria tua mali depuleris, si hec que timui uictor optasti, dum mortes hostium ictibus tuis numinum fauor addiceret. Percunctor utrum poposceris superos in illa necessitate fautores? Si fecisti, perfunctus periculis sacerdotibus eorum pro debita oblatione minitaris? si non adhibuisti pia uota certamini, quid tibi debeo, quem sine precibus suis generalis prosperitas comitata liberauit? Si intelligis, multum est quod debes numinibus, si studuerunt supplici: maius, si dederunt uictoriam non petenti.  Credo, digressus e prelio, loco principe delubra ueneratus es, et ibi gratiam retulisti, unde predam feriatis manibus certas abripere. uereor ne templis nulla face consumptis, ducat uestalem uirginem sors secunda captiuam.



DICTIO XuII. In eum qui seni patri cibos subtraxit. Data Aratori.



CONTROuERSIA QUARTA.

Nescio, iudices, utrum inueniatur pena, que criminibus satisfaciat impetiti. Interim deest lingue copia, quando facinoris nouitas superat arguentem. Iste est filius qui grandeuo patri, cum posset prebere alimenta, denegauit: id genii sceleribus suis associans, ut esset patre incolumi parricida. Putas euasisse  te debitum de non illata genitori morte supplicium? ut esses [2 1Kb] innocentior, pepercisti. Potuisses cruciatus quos intuleras, ultimo patris fine concludere, si manum iugulo medicam prestitisses: prima est malorum tuorum adinuentio, creatoris proprii exitium nec remouere ut pium filium, nec ut crudelem decet, inferre. Quid est quod inter utramque uiam, exquisiti inuentor periculi, neutram sectatus pasceris promulgata tabe genitoris? uixit, te procurante, eo infelicior pater, quod mori te procurante non meruit. Nemo, sanctissimi, dubitat mundi istius mala aduocata nece sepeliri, et communem sortem uotum esse  inter aduersa constitutis: necesse est optari, quod modum ponit amaritudinis. Rogo, quibus est belluis comparandus, qui procuratione sua infert dura sine termino? cuius doli, dum manus abstinet ab auctore lucis, letho commutanda pepererunt? Iam erat genitor istius annorum fasce contritus: iam per tremenda senis membra eui depopulatio uestigia olim robusta subuerterat: iam diuturnitatis morsibus in rugas que declarabat hominem, forma uergebat: non tamen sine spe subsidii ad maturitatem peruenerat, cui iam maior soboles arridebat. Potiori fiducia ad uictum congregata dispersit, quem semper scimus horrea sua in pignoris alacritate posuisse. Omen putauit cogitare de substantia, cui existebat natus incolumis: ad gelidam canitiem hoc putans posse sufficere,  quod reparatus in prosapie annis uiridioribus non peribat: cum repente egregius iuuenis tali patrem securitate nudauit. uellem paulisper, uenerandi cognitores, ad hunc uerba conuertere: sed reor perire monita, que profligatis moribus exhibentur. Putamus, uenerandi hominum, ad hos usus prolem cuiuspiam magisterio peruenire? sufficit germini institutio nature; quando quod solent facere doctores, infundit eorum pectoribus lex humana. Non est ex accidenti bonum, debita complere: nec deesse potest ratione preditis, quod auibus probamus insertum. uersa uice, aquilas legimus fetuum ministerio pasci: et beneficium parentum, quod implumes nati, quando ouorum tunicis exuuntur, indepti sunt, quadam districti equitate restituunt. Non putant uolucres esse liberum accepta denegare: quale est ingenium  quod circa diligentiam suorum alites nescit imitari? Transeo multiplicibus exemplis luporum rapacitates, ieiuno escas parentibus ore deferunt, et impasta uisceribus fera ad creatores suos currit ore locupleti. uos perpendite conscientiam rei, quali pena digna sit, que inusitata commisit: quia propagantur impunitate uitia, et nisi iudicantium censura succurreret, peccandi uis per generale corpus exiret.



DICTIO XuIII. In tyrannum, qui premii nomine parricide statuam inter uiros fortes dedit. Data Aratori u. C.



CONTROuERSIA QUINTA.

Quamuis, iudices, uirorum fortium effigies mansuro  perenniter ere seruentur, et per hec simulacta nesciant obitum uel sepulti: quamuis in eternitatem migret per has artes imago mortalium, et angustam humane nature legem uincat industria: tamen uirtutis pretium nec parricida aliquando meruit, nec tyrannus exsoluit. Quando munus innocentum aut sceleratus elicuit, aut oppressor libertatis ingessit? Statua, uenerandi presules, sudoris fructus est, iudicio reddenda purissimi: ut in utroque congruus nitor nec suscipientem deuenustet, si indigno auctori prouenerit, nec, si conferatur immerito, maculet largientem. Si libera aduersus tyrannum uox est uitia detestantis, si licet sub tutore criminum culpas urgeri,  dicam quod sentio. Inter duos nefarios res honesta uolitauit, et neutro munita presidio, nec a quo procederet, nec ad quem deflueret, cognoscebat. Res dudum decreta sortibus, et sanguinis comparanda suffragiis, ad quorum peruenerit iura, respicite: ut eam tribuat usurpator imperii, et accipiat patris exstinctor. Quo me uertam, nescio: inter uirtutum tuarum, uenerande princeps, deprehensus abrupta, nescio utrum accusem quod tyrannus es, an quod honoras premio parricidas. Utrique digni crucibus, et de presenti uita culleis effugandi. Non creditis sufficere, uos debitum uitasse supplicium, nisi et tu quod non licet, tribuas, et ille quod non meretur, acceperit. Iam dudum a te ista per audaciam presumpta sunt, cum arcem iustitie profligator intrasti, his ad dominatum euectus  suffragiis, quibus in altero statuam contulisti. Necesse est, amplissimi hominum, uniuersos fouere quod fuerint: nec utiliter, nisi ab emendatis, corriguntur excessus. Prodigus frontis est, qui punitorem mali credit facinorum sectatorem. Iudicis conscientia constringitur necessitate secreti, et non putat liberum condemnare in subiectis, quod ipsa non dubitauit admittere. Quantis successibus aut quam uariis incrementis ad hec sentina criminum peruenisti, ut tibi liceret ad sublimia peruenienti in tantum peccare, cum uelles, ut probrosos ad potiora statuis inuitares? Tu libertatis saporem felle seruitii commutasti: ille obsequia patri debita uertit ad gladios. Quantum laudanda sint que lesistis, aduertite: et feriato ore accusantis quid mereatur pater, et ingenuitas  estimate. Tu absoluta colla iugo miserrime conditionis astringis: apud illum nichil preualuit lex nature: hoc tu circa patriam geris, quod intulit hic parenti: in eo fortasse crudelior tu credendus, quod dura imperia sub uitali quadam morte dispensas: nec illis quibus est desiderabilis obitus, quasi medica manu prestas exitium: ille non passus genitorem in mundo subsistere, pernici ictu eripuit uitam lucis auctori. Nescio qua sunt criminum diuersitate discreti: interim si liceat, pena iungendi sunt. Si te circa ciues alicuius supercilii tumor eleuasset, reum te designaret lesa communio, et priuate abiuratorem dulcedinis immoderata nuntiaret erectio. Si ille creatorem toruo lustrasset aspectu genitore incolumi, habuisset meritum parricide. uidete quid dignum  his sit, qui ad delictorum fastigia peruenerunt. Nihil est quod residuum, aut afflicta credat patria, aut pater exstinctus. Facessat a nobis, principes uiri, argumentis acerbare commissum. Sufficiunt nuda reorum uocabula, nullo defensionis munienda priuilegio. Addam sane delicto quedam que sunt precelsa reatuum, ne ulla res uideatur, actione subtracta, quam sagacibus, ut estimo, uestigiis inuenistis. Ambitur parricide statua, fortium uallata lateribus, et simulacrum, quod aut [1 1Kb] litteraris cura peperit, aut Martius campus refudit, huius imaginem posthabetur. Duriter, si creditis, ferunt tot euecti titulis, nulla ab effusore se paterni sanguinis retributione distare: et  si qui animabus reliquus uigor est, deflent premia sua, que annisu roboris exegerunt. Ubi honestas, ubi studii liberalis efficacia, ubi munus pro patria dimicantis, si ereas formas artis possessor exhibet, et qui genitoris funus procurat, obtineat? uos tantum digna meritis exhibete tormenta: ne si impar pena impetitos addixerit, nec uobis debeatur laudatio directa censendi. Uno itinere uita pellantur, quibus pene par exstitit sors delicti.



DICTIO XIX. Data Ambrosio, in aleatorem qui agrum in quo parentes eius erant positi, pro ludi pretio dedit.



CONTROuERSIA SEXTA.

Postquam, iudices, deforme aleatoris studium deductus ad exilitatem census euaserat, et crescentem  certandi curam facultatum defectus addixit, ceperunt a turpi premio nec parentum sepulcra subduci: ceperunt exspectari dubia casuum de fauillis, et ridenda proponi contentionum momenta de lacrymis. Ubi sunt, qui dicunt perfunctas luce animas nichil cum huius mundi cultoribus habere commune, et post seculi segregationem diem suum habere translatos? Ecce iam maiores istius prope que obtinuerant sepulcra senuerunt, et de ipsis per diuturnitatem fiunt busta iam tumulis: et tamen apud comessatorem improbissimum adhuc creduntur in illis intentionis pretia non perisse. Post longa uite curricula fortuito nil debentes, euentum manes iubentur exspectare de tesseris: post profligatas, quas parentes tui per longam parcimoniam opes collegerant; post  multa argenti aurique pondera, que iutura heredem parcitas sub dimensione seruauit: urnas ueterum, ut essent in premio tabule, sterilitate deterior proles honorasti. Si mausolea precedentium minor posteri cultus ornaret, esset plectenda negligentia, et spectaret de illis penam iudicibus, qui filiorum suorum mores in alienis cupiunt emendare commissis. Pro festiuitate certa temporum lege redeunte, pro sertis, et quibus anime pascuntur muneribus, credidisti nefas, si genitorum tuorum sepulcra dominos non mutarent. Non tibi licuisset domos ultimas pro abducta ab hostibus pignoris tui redemptione distrahere: quero que sit necessitas quod alienum uideo in parentum tuorum cineribus possessorem: et nichil mihi aliud nisi ludus opponitur. O misera mortalis conditio, et cum denegantur  desideria, et cum infelicius conceduntur! Quotiens creatores tui sollicitis Deum mouere suspiriis, ne de huius usura lucis, quod infaustissimum creditur, et sine legitimo herede transirent? Editus, institutus, eruditus, ad hanc messem, iudices, ieiuna pudoris mente peruenit, ne in iure suo patiatur esse, postquam uniuersa perdidit, patrimonii largitores. Damnamus in scelerato uoluntatem turpissimam: nam contigit forsitan, ut ad probos dominos priorum tuorum ossa beneficio leuitatis emiseris. Communis est uniuersis defunctorum reuerentia, et circa religionem sorte ultima conditorum dignam poscit humanitas uniuersa culturam: excellentius tamen  maioribus nostris debita suprema redduntur, quos ita sibi ueneratio proponit ante oculos, ut diis credamus exhibitum in quibus defunctorum mandata peraguntur. Seruamus uniuersa que iusserint; non credentes impune contingere, quod de eorum fuerit preceptione uiolatum. Non inuenio, nouum facinoris genus qua explicem nouitate sermonum. Quibus fuit sacrilegium non parere, quale est eorum suprema domicilia pro ludicris uendidisse? Credite, cognitores, stare ante oculos uestros tot istius atauos uindicte tempora prestolantes, quorum placatione mansura in posterum circa parentes diligentia poterit sine labe sanciri.



DICTIO XX. In eum qui in lupanari statuam Minerue locauit.



CONTROuERSIA SEPTIMA.


Semper uenerandorum iudicum ancipitem credimus fuisse sententiam de confusione peccati. Ibi cognitoris, quo potissimum uergeret, hesit deliberatio, ubi dubia exstitit sors delicti: nam definitionem equitati congruam sicut uitia manifesta exigunt, ita obscura suspendunt. Quando in luce est facinus, quid spei remanet addicendo? Percipite, queso, animis, et interna estimatione tractate, qualis sit, qui et uirginitatis oculos, et lupanaris secreta uiolauit: et in utroque sacrilegus, nec flagitia ueneratur quibus inimicam testem adhibuit, et castitatis profligat ruborem quam indignis associat. Expostulo a te, humani generis ostentum, qui leuitatem tuam ad erigendum Minerue simulacrum religionis cultus adduxerit,  dum integritatis hostem illata de loci feditate monstret iniuria: nec reuerentiam te exhibere uenerie pollutioni clamat publicata corruptio. Nesciunt peccandi terminos, qui ad transgressionem sceleris excessuum amore prouocantur: modum in erroribus ignorant, qui crimina excelsa moliti sunt. Dum Dionem et Palladem, diuersissima numina, peregrinantibus mancipata sententiis, in unum fabricata deridens arte coniungis, fecisti religione tua acerbius quod delinquis. Res summo digna piaculo, miscere discordantiam, et in unum colligere, quibus nisi secretum prestiteris, contumelias irrogasti. Creditis inueniri hominem de hac mundi gemina conuersatione neutrum tenentem, et nec amicum uirtutibus existere, nec fidum uitiis inueniri? Solent aliquos erigere ad  despectum boni operis patrocinia culparum, et qui de sapore laudis alieni sunt, de licentie fruge gratulari. At te que istarum rerum inuenit sectatorem? meliori ordini contrarias manus attulisti: nec improbis sinceriter obsecutus colla submitteris. Odi, principes uiri, morum suorum remissos iudices: condemno, qui per negligentiam serenorum actuum in dubium trahuntur: exsecrabilius tamen detestor, qui  in utroque deprehensi, nulli exibent stabilem conscientiam. Pollicentur enim penitentie tempore honestatis affectum, quos fidem uideris exhibere peccatis. Si te, scelestissime hominum, ante ueneris delubra positum stimulasset Minerue recordatio, utramque potestatem male diligens ingenii tui memoria lesisset? fugisses illius domicilium, cuius aduersariam mente retinebas: qui honor est ibi eius statuam collocasse, ubi dea pudicitie potuisset commemoratione uiolari? Nesciendo, infaustissime, gradibus ad fastigia exsecrandi erroris accedere, pene postliminio bellum inter celicolas excitasti. uident illi oculi semper turpia, detestati iunctos quadam obscenitatis lege complexus. Dum procurante te interest lupanaribus captiuum numen; solus es qui ostendisti seruire  humane libidini superorum potentiam: et illis eos constringi locis, quibus fuerint a mortalibus deputati. Quam dissona erit in adolendis impensa sacrificiis? unius oblatio numinis alteri dabit iniuriam. Nam dum per prouidentiam tuam simplex puluinar gemina superorum potestas obtinuit, et in una ede pudor et luxuria conuenit, neuter deuotionem nostram fauor aspiciet: quas tu habitatione miscuisti, nos propriis habebimus offensas sacrificiis: qualia erunt munera, que gregatim portanda sunt per incestas et uirgines? una offendenda est hilaritate, et lasciuia placanda altera. Inter uerbenas et thura hostiarum erit causa certamen, et inde efficienda irata numina, unde mulcentur. [1 1Kb] Submouero sacrilegis prolixam narrationem: moras quas in luce reus accipiet,  inter supplicia consumat: quia deuenustat referentem et alienorum actuum turpitudo.



DICTIO XXI. In patrem quemdam, qui cum filium a pirata captum redimere non dignatus esset, ab eo tamen ali petebat.



CONTROuERSIA OCTAuA.

Thema. Lex. Liberi parentes alant, aut uinciantur: cuidam duo filii, frugi et luxuriosus: piratas utrique incidere: scripserunt patri de redemptione. Pater uero uenditis facultatibus piratas expetiit: cui optio data est, quem uellet, redimeret, quia parum pretii detulisset. Ille elegit luxuriosum, quia eger erat, redimere: qui cum reuerteret, in uia mortuus est: frugi piratas euasit: pater petit ut alat: ille contradicit. Actio contra Quintilianum suscepta. Ille enim  patrem tuetur, nos filium. Rogo ne arrogantiam putes, qui legeris.

Prefatio. [2 1Kb] Nunquid fas est aduersus Quintilianum nisi pro ueritate dicere? aut immemorem sui loquendi facit auiditas, qui tribuit uerba iustitie? Fallentes decet urbanitas, dum peniculo fucata mendacii peregrinum decorem laudanda uerbo tenus sumit elocutio. Sane solatio oratorie artis equitas asseratur:  eligo pompam, quam probitas defensa parturiet. Procedat contra eloquentissimum uirum celestium fauore munita simplicitas: de fiducia partium nostrarum oritur quod audemus. uos tantum, principes uiri, benignitatem uestram, salua aurium animorumque cautione prestate: ne cothurnus ille sublimior, oris facultate qua preualet, in possessione sua credat esse uictoriam. Quid est aliud aduersus eius impetus nos iuuare, nisi peregrinantem reducere post interualla iustitiam?

Principium. Gauderem, cognitores amplissimi, euasisse me pedorem carceris, uincla piratarum, nisi regresso mihi myoparonum loco pater existeret. Querit a me alimenta, quem nec auro ab hostibus, nec lacrymis liberauit. Putat quod illi debeat  regressus eius proficere, quem cum potuit non redemit. Frustra pastum beneficio legis imploras, qui factis tuis nature iura soluisti. Exhiberi uictum patribus ius decernit: non est tantummodo sacramentum istud in nomine. Dicat uel pirata, si pater es. Meliorem me fuisse mortuo sepe cum loqueris, nunquam ostendis esse, cum iudicas. uiam culparum germani decedentis attendite: ipse magis genitoris moribus paruit, qui prelatus est; ego quo omine uitam meam per extraneos ab istis actus exegerim, declaratum est cum me pater predonibus sponte dereliquit. ualida sibi uidetur aduersus sobolem argumenta proponere, cum propensiorem gratiam meruisse iactet culpabilem filium, et proximum sepulture. Queso, iudices, pronuntiate quid debeam. Interim clarum  est me et cineribus uitiosi fuisse postpositum. Non erubescit quidquam ab eo auctoritate parentis exigere, in quo esse noluit quod uocatur. Utinam mihi ad hos usus ualetudinem piratarum catena reseruasset! facerem prebitione indebiti alimenti patrem meum pudore captiuum, ut iniustus arbiter de proprie gemeret iniquitate sententie. Cibus enim qui ab illo prestatur, cui nichil boni mereris, exhaurit: ieiuna sunt saturitate sua uiscera, que non habent conscientiam beneficii ante collati. Nescio quid de duobus filiis homo ille spei sue residuum putet, qui unum terre reddidit, alterum passus est in perpetua raptorum dominatione seruari. Accipiat, nisi confunditur, quidquid exhausta suppliciis membra gemuerunt. Non noui quid senex a debilitato flagitet: interea quod  aduerto, sumus ambo pascendi. Quid mihi rationem modice facultatis adducis in medium: qui unum redimere uoluit, sic substantiam suam uendidit, ne pretium pro utroque sufficeret: quis infelicitatem meam, quis miserias possit exponere? cui post Cilicas et ipsa quam resumpsit esse fertur libertas obnoxia? Dicite quesumus, iudices, si et in patria mea debitores pronuntiabimur, quid euasi? Addidit creator sanctissimus dolere me quod emisissent uincla germanum. Quasi uero tantum a nobis exigat natura seruitium, ut compenset erepti fratris hilaritas quod remansi. Amorem debemus carnis sociis absoluti: credite dicenti manifesta: nesciunt intrare de altero gaudia hominem pro se timentem. Illud enim improbati more  clamat examinis, ditiorem esse quodammodo a quo aliquid poscitur. Talem technam in supplicationibus fucata seruat urbanitas, ut utatur composita humilitate pro iaculis: quatenus commento superbe abiectionis nichil ei relinquat liberum, qui rogatur. Licitatum pro ambobus censum testatur, quem pro uno constat expensum; exspectat geminam gratiam de beneficio singulari. Nescio utrum querendum sit quid cogitauerit, cum apud uniuersos liqueat quid fecerit. Exhausit partium tuarum defensiones pirata, qui de nobis prestitit optionem: teneat que sola desiderauit sepulcra de filio pater, qui tantum moriturum redemit; nam qui sano languentem preposuit, denuntiauit se horruisse uicturum: quid de superstite poscas, nescio, habens in consolatione lacrymas quas  emisti.

Narratio. Perpetuo, iudices, honestatis culturam et in etate peccatis amica seruaui: subtrahens impensas desideriis puerilibus, unde posset eui gaudere maturitas. Huius rei frugalitate fecimus ut remaneret patri quod pro luxurioso filio posset offerre. Quid de patrimonii exilitate causaris? si par moribus exstitissem, usque eo perducta res fuerat, ut neuter potuisset absolui. Inequalis est arbiter, qui proficere uoluit alteri quod nostro pudore condidimus. Quantum asserit paterna districtio, causa nobis diuturne captiuitatis probitas fuit. Sanus diligens, patri fratrique sedulus, talis reduci non meretur in patriam: et nisi exstitissemus una sorte captiui, sorduisset suspicione nostra regressio:  equales calamitate fuimus; sed patris amore distantes. Felix luxurie suffragio iuuenis, et ante magnam partem communis exhausit substantie, et ipsi profuit quod remansit. Me miserum, et semper paterna iudicatione captiuum! Prolusi in pace ante quod pertuli; et dum recti iter teneo, indicio parcimonie, qualiter inter hostes uiueretur, agnoui! Hinc est quod, cibo quem ministrauit feritas illa contentus, uixi inter ultima solatio consuetudinis, non humanitate raptoris. Quero qui me seruauit usus ille frugalior, si equi obseruantia patrum meretur offensas?

Obiectio. Quid quod barbarus dixisse se perhibet, Unius pretium pertulisti? debitum semper accipiunt obiecta responsum. De nulla pependisti auctione sollicitus: aurum quod exhibueras ante preces inimicorum  oculis obtulisti. Dum sic tibi uniuersa procederent, a nullo potuit ambigi quod sufficeret desideriis tuis unius liberatio. Mox tamen ut illa intra repleta squalore mortis intrasti, quid esses electurus, antequam optionem tribueret pirata, cognouit: non descendit ista de amore trepidatio; nichil ostendit ambiguum, qui de duobus filiis per omnia signa diligentie, quasi ad unum uenisset, annuntiat. Post egressum tuum fortiores me arctauere custodie: diuinitati gratias, si libertatem meam et hic tutauerit, quod euasi. Tua interim ad inimicos uocem uidetur emisisse sententia, Nisi studiose quem relinquo seruetur, elapsurus est. Diis ducibus fuga nostra ante oculos hostium locata efficax fuit.

 Excessus. Preterea, ut est fandi locuples pater, et uiuendi diuturnitate didicit presentare quod loquitur, callens imponere necessitatem mentibus per auditum, dicit omnibus in humanitate degentibus cibum esse communem, et ab uno flagitat quod non licet quemquam negare, generaliter allegans deberi uniuersis quidquid terra produxerit. Sed quando in communem usum seges triticeam sobolem et liquorem uineta fundebant, nec uiritim tellus erat distributa cultoribus: nullus inter hostes filium sic reliquit, ut crederetur gemitus pretulisse seruitiis. Ignoro, iudices, postquam elegerit lacrymas, de superstite quid requirat. Sed metum nobis legis obiectat, et quod inter parentes et liberos scriptum est, sibi deberi uult, qui nichil exhibuit de parente. uoluntatem nostram, dum cogimur, querit; et desiderat  hoc nos exhibere pietati, quod ipse professus est excusantem non posse negare formidini. Nunquid misericordie locus est ubi instat imperium? quod non licet subtrahi, non possumus dicere liberalitate conferri; clementia nisi ingenua non uocatur: quidquid non dare preuales, ceu intermunus computa, si dedisti. At frequens nobis nature iteratio et sanctum creatoris nomen obsistet, quasi usura lucis, dono parta celestium, inter illa que ab hominibus tribuuntur possit ascribi: sacrilegium est superorum indulgentiam semen dixisse mortalium, de sola habet libidine testimonium pater crudelis. Iungit etiam oneribus meis, dum reposcit solatia destituti, dicens sibi ciuitatem potuisse succurrere, ni redissem.  Quid aliud uoluntas ista manifestat, nisi ut rursus me pirata suscipiat: si grauis est inempta uisio prolis tue; certe, uel quod soles magno comparare, meum bustum sine pretio possidebis: etas quidem pollicetur uitam, sed tormentorum magnitudo, quam acerbiorem te digresso pertuli, promittit exitium.

Exempla. Deinde protulisti exempla paterno digna proposito: sed interpretatione uiluerunt: quasi etas cana desideriis tuis formam, et non imitationem sanctis prestiterit institutis. Quid magni Aenee humeri ponderis de creatoris fasce senserunt? aut pressit filium corpore, cuius ipse fuit sepe baiulus actione? uis scire quia eripi de hostibus meruit? ante oculos locatum est quod noluit, ne grauaret, credens sibi sepulturam procumbentis Ilii ruina prestari:  et ne procedentem natum uita digniorem senilia membra retinerent, occasum ciuitatis dixit satis esse pro tumulo. Ille predonibus euadente filio remanere uoluit: remeasti ad patriam tu relicto. Quid nobilia Scipionis pro genitore suo facta commemoras? cum ille pro auctore sedulo dum se obtulit, totum dedit, sed non consumpsit uniuersa que debuit. Semper uotorum bonorum est causa consimilis, nec discreta sunt studia benignitatis. Pronuntiat quid de filio mereatur, qui eum ad officia nature, nisi coactum, estimat non uenire. uincla, nisi paream, lex minatur: quid refert? Ad hanc me consuetudinem suppliciorum a te procurata formauit diuturnitas, quamuis longa penarum tolerantia non faciat contumacem.  Miror tamen, nisi quod effugi de barbaris pater intulerit: nichil est unde declinentur predones, si sors ipsa sequatur in patriam, una est, quantum uideo, genitalis soli et peregrinationis aduersitas, nec dispar amaritudo redeuntibus et captiuis. Nequaquam tamen quid intersit inuenio, nec que potissimum ceruices meas catena nectat inquiro: rigentis ferri nexus incurram, aut gule uectigal exhibeam, una conditio est. Ieiunus epulas portabo satiato, et, quod est deterius, non amanti. Quantis oblata a me proiiciet alimenta fastidiis? quo deuotionem meam rancore calcabit? homo quem misericordem habere, et dum essem inter extrema, non potui. Ex equo me et germanum meum redemptione litteris poposcisse denuntiat, paribus absolutionem implorasse lacrymis, in simili epistolas constitutos  sorte dictasse. Non renuo, non refuto, habeat de hac obiectione uictoriam. Illud tamen flagito, que causa fecerit ut quod duo poposcerunt, duobus est debitum, unus acceperit? Pro utrisque maria intrasti, et liquentis elementi minas, quantum asseris, pietate duce transisti. Quis de gemina caritate credat homini cum uno redeunti? Nunquam misericordia nisi periclitata laudatur; quo pudore cessante effectu predicatur affectio? Nunquid semper secretum pectoris innotescit ueraciter claue sermonis? pietas que non etiam muta rebus tenetur, ostentum est. Inter omnes homines inconuulsa amor radice subsistet, si ualet ista iactatio. Lex dicit: Aut alat, aut uinciatur. Clamat pater: Pastus iste parenti, uel si non redimat, iam debetur. Ad has te equidem partes,  cum ab officio cui eras per naturam obnoxius cessaris, armasti; proficit uentoso munimini, quod genuine negatum est turpiter puritati. Crede mihi, lex cum parentem locuta est, non tacuit redemptorem: hortata est, iussit, extorsit uniuersa sufficienter impleri religiosi operis sacramenta per nomina. Calamitas mea sensus tuos ad huius rei intellectus obnubit: redemptio filii que est in diligentia necessitudinis, esse non potuit in preceptis. Impietatem meam, et in liberatione fratris inuidiam, dum Ledea pignora laudas, accusas. Nescis quia si inter illos tue distributionis processisset equatio, generasset errorem: nam unum in perpetuo decore lucis, alterum in iugi noctis possessione damnasset. Mentior, si alia iudicia tua exstitere de filiis. Quidnam esse censuisti, cum  unum nunquam habiturus pirata dimitteret, alium nunquam relicturus quasi patre tradente retineret? quidquid post oculos tuos in illa ferali terra sustinui, a te processisse non dubito. Spes mihi uniuersa consumpta est, postquam sine me de solo barbarico redemptor abscessit. Quas naues ad littora inhumana tendentes non primus inspexi, et quidquid uanescente uisione non sequebantur oculi, mente comprehendi? quia sagacius inspiciunt aliquid, qui promptius prestolantur. Quotiens ante aduentum tuum, si quando nos lustrare erem pirata permisit, in extraneis mihi personis pater occurrit, et uidi has quas sibi amor sine mentiendi dedecore pingit effigies? His imaginibus diu sollicitata corda feriuntur. Heu! quotiens  renuenti mihi cibos quos pirata prestabat, hac barbarus consolatione subuenit, Nil metuas, nil de hac afflictione suspires: si creator tuus superest, parum a libertatis statione seiungeris. Ecce aliquando adfuit sors cupitis, alacer mihi aduentum istius et predo nuntiauit. Non longe fuit ab integre amore clementie, qui redemptorem letus excepit. Non habuimus, iudices, dominos inhumanos; fuerunt qui potuissent et prece molliri: si auri inopiam compensassent lacryme, uno tempore utrosque reduxerat; testatus est noluisse fieri, quod non est magno precatus impendio. Expendite, queso, quid a me iure postulet, qui mihi in ultimis nec supplicatione subuenit. Adiecisti quod priuilegiis nature munitus sis, et quod in me deliquisti non liceat uindicari. Sed non habet  innocentie prerogatiuam, qui defensionem suam locat in apice. Insons actionis luce niteat: citra dissimulationem crimina confitetur, qui in hoc tutelam suam estimat quod precedit: reos nulla defendit auctoritas; in facinorosis sacramenta nominis euanescunt.

Epilogus. Et hoc, sanctissimi cognitores, ita post custodias latronum alio labore pectoris allegaui, quasi, etsi essem debitor, ualerem exhibere quod poscitur. Non considerat spoliata carnibus ossa, dominorum inhumanitate sordentia, et patefacta per carnifices nature secreta non respicit. In corpore meo in lucem quidquid homo est protulerunt tormenta, et penetralia uiscerum instante cruciatibus barbaro, cum pater mihi dedignaretur adesse, uulgata  sunt. Modum transit atrocitas, que uel in debitis exigendis non principe loco uires interrogat. Tu cum uideas etatis in me ualetudinem miseriarum fasce mollitam, cum eui robur multiplicium calamitatum uarietate contritum, cum et necessitate senecte habeam et inuidiam iuuentutis, non a me desistis poscere quod et hostis remisisset exhausto. Tu accipies tributariam functionem, et adhuc me magnitudine nominis, et genio parentis incessis, cum miserationem quam debes cuicunque homini, despicias exhibere uel pignori. Superna dispensatio hac intentionem tuam mercede locupletet, ut rursus prolis tue funera uotiua respicias; et qui grauaris de uiuaci presentia, desideriorum summam capias de sepulcris.



DICTIO XXII.



CONTROuERSIA NONA. Prefatio.

Copiose quidem egregius adolescens inuentorum suorum diuitias in ordinem digerens, uerborum quoque ubertate ditauit, et que pro religione esse credidit, digno reuerentia ore deprompsit. Sed procul opinionis insidias cessent malignorum commenta tractatuum. Nos contra Aratorem dictionis pectus opponimus. Sed nec erumpentem in lucem laudis palmitem inimica falce truncamus: sed quem uerborum callem sequi debeat demonstrantes, scimus in illo nobis clarius, si eum preferri contigerit, triumphandum quia de nostris hausit quidquid Deo amplificante de scientia opum largius effuderit.



THEMA. LEX. De capta ciuitate hostium sacerdotes et uestales uirgines liberi dimittantur.


Post secundos bellici certaminis euentus, inter triumphos et laureas uires habere non potest lex ad resistendum recitata uictoribus. Quid gladiis per affectionem mortis egimus, si erit quod post prelia formidemus? Iacet ante oculos meos quidquid hactenus minabatur exanimum, et postquam fusa est inimica congressio, nescio quid nobis afferunt defunctorum principum decreta terroris. Nescit probate qualitatem uirtutis expendere, qui de chartarum freno superbit armatis. Acquiescant istis inertia corda repagulis; ego quidquid mihi licentiam tollebat, ense dispersi. Illud tantum potest nobis quisque negare, quod nolumus. Illum contentus sum habere terminum,  ad cuius me transgressionem desideria non uocarunt. Mihi quidquid preualuero habere lex tribuit. Otium et toga denegantes aliquid ferant: mihi totum natura peperit, quidquid in procinctu constitutus extorsero. Sola nobis scripta iura sunt, nil timere. Et hec quidem auribus uestris, quasi bona esset formula que obiectabatur, asserui. Nutrix tamen uirorum fortium lex, uindex libertatis, patrie munimentum, iubet post certamen heroas suos recidiuam intentionem habere de premio; et gestis non contenta felicibus, dum tollit sudoris pretium, frangit studia dimicandi. Ergo ne bona sunt precepta que ne boni efficiamur occurrunt? Quecunque fructum adimunt laborum, censores prudentissimi, de aliena nos facultate castigant. Nunquid equum est habere  ualetudinem sanctiones de externo iure conscriptas? aut uidetur rationi uicinum spem de futura possessione precidere? Quid nobis religionis in sacerdotum personis opponitis? Deo duce, quem in illis ueneraris, obtinui. Cuius intuitu desideras eos de iugo nostre seruitutis euadere, ipsos noueris teneri illo imperante captiuos. Contra superos nititur qui quoscunque illorum sententia prosternit extulerit: quos festinas eripere, nequaquam fuerant effecti hominum, si meruissent ministri esse celestium. Ecce tecum de sapore legis, quasi non habeam que responsi loco obiiciam tela, contendo. Quam iustitiam putas in illa iussione, que ut hostem fulciat socios imperia propagantes addicit? Tolle spem prede, tulisti uota certaminis; et si defrudatur genius laureati, ad penitentiam  rediet quidquid contemptu lucis expetiit. Facessat a prudentibus equitatem huiusmodi non dico lege, sed tyrannica inscriptione requirere, que ingrata numinibus, inimica uirtuti, contra fas et iustitiam pugnat mentito colore pietatis. Nescis, loquacissime hominum, quam iustus dolor de amissa laboris fruge nascatur. Hoc est dicere, quidquid diis ducibus acquisistis, eripimus. uidi urbem inimicam quasi uno incendio senescentem, et illas celicolum sedes desertas et spoliatas diuinitate prosterni: et putas remansisse quidquam quod non debeat esse uictoris? Quid quod ipsa friuola et inanis constitutio obscuritate confunditur? Dicit enim, sacerdotes uel uestales uirgines debere libertate gaudere. Credo  illos nominat in quibus domicilium suum esse celi habitator ostenderit, quos maiores esse hominibus etherius fauor sua luce signauerit. Indicit eorum reuerentiam quos agnosci uolunt diuina pontifices. uidimus miseros quos tuetur iste inter fauillas lapse urbis de sola exspectantes lamentatione presidium, et, nichil habentes fiducie de proposito, inter turbas captiuitate pressas errare. Non illis erat diuinus splendor in uultibus, non que officium nuntiaret hilaritas. Nesciunt inter aduersa turbari, quibus in seculi tempestatibus de innocenti conscientia portus occurrit. uidimus afflictiores ceteris trepidantibus, quibus nuda nomina lex ridenda concedit. Quis remansit locus in meritis, si sacramentum istud solo restat in titulo? Dici credo aliud, aliud esse pontificem.  uidi sepe ante confectas ieiuniis facies directa in iugulum tela cecidisse, et retusos ab inermibus gladios rigentem perdidisse naturam. Si creditis religiosa dicturo, non fuit templorum minister, qui inter quelibet discrimina humano eget auxilio. Scit supremus arbiter possessionem suam noua luce uestire. Non latet celestis illa permistio; et quamuis humane fragilitatis tunica uestiatur, effulgorat. Quid quod ipsi parati ad famulandum ueniunt, qui trahi ad seruitia non merentur? Hac extremitate qui indignus est, non rebellat. Occurrunt ad obsequia, quorum mens est digna culminibus; et peruicaciam mortalitatis eliminant, quos nefas est ad inhonesta constringi. Isti tui pericula, si nequaquam absolui mereantur, intendunt. Non possunt subtrahi hominibus,  quos non intelligimus quidquam amplius habere de hominibus. Iuuate me, socii, iuuate consortes: et garrulitatem impugnatoris mei auxiliante ueritate comprimite. Agitur res de qua quid senserit superorum sententia iam tenemus. Addicantur immeriti, ut bonos possimus habere antistites. Instituantur per istos quos suos esse non conciliatrix fabula, non incerta defensio, sed ipse summi Dei fulgor enuntiet.



DICTIO XXIII. [1 29Kb] In abdicatum, qui, patre necato, matri quoque insidiabatur.



CONTROuERSIA DECIMA.

Postquam, iudices, abdicatus filius, in iusti exsecutionem doloris, patris factum, matris consensum, gladio  uindicauit, turbare se estimat innocentiam cognitorum, et aliquid de manifesti facinoris absolutione subripere. Nescimus que in defensione sui uerba commentitia sceleratus inueniat, ad cuius nos confutationem uulnus ostendimus. Malo perseuerantie  perditus filius, postquam necauit patrem, opinionem matris contendit exstinguere: dolens quod euasimus pugionem, telo famam insequitur, cui pro sexus uerecundia plus timemus. Nos ruptum patri, nos scelerati iter ostendimus. Ille contra uerba non penitet. Ne quod nobis fidum uideatur exstitisse subsidium ad sententiam suam traxit paruulum nostrum, quem fuci nescium fabricata uerborum arte subuertit, faciens et illum perire, qui putabatur esse residuus. Quid prestigiis nudam desideras uelare iustitiam? nec odiosus parcere potuit, nec quem mentiris amasse, percutere. Nunquid argumentis opus est, ubi factum suum propria uoce ueritas testatur? perdidisti spem defensionis, cum genitricis ferro membra describeres. Sed licet procurator formosus et nitidus, nos ad hec  inspicienda oculos non habemus.



DICTIO XXIu. Ex tempore, quam ipse Deuterius iniunxit.



ETHICA PRIMA. THEMA.


Perfunctus pelago Diomedes, tutus et aruis
   Naufragium deflet, quod sine lympha fuit.
Quam propter uarios contendens uicerat estus,
   Uxor ad alterius transierat copulam.
Causa querelarum simulato nomine uera est.
   Huius uerba, precor, comite uos placidi.


[2 40Kb] ALLOCUTIO.

O numina, si uobis non eueniunt cuncta disponentibus, diuisa potestas est, aut et malorum estis auctores. Quod si humanarum rerum quemquam ex  numero uestro cura sollicitat, felicitatem mihi redeuntis tribuite, aut errorem quem finistis ingrati. Si celum uocanda piorum possessio, si propter momenta letitie mortalibus orata tribuuntur, nolite beneficiis uestris sociare uindictam. Cur taliter ad effectum uota tetendimus, ut pararetur celitum suffragio de occasione prosperitatis aduersitas? Reddite, queso, propitii incommoda que tulistis; restituatur pelagus, ne terreno pereat fama naufragio. Secundis rebus proximum est quecunque accesserint mala nesciri. Ignominia que me in facie perculit, non tetigisset absentem. Uxorem, pro nefas! nisi ad eam rediissem, amisisse non crederer: inflexit statum meum abiurata calamitas. Stationi propior fuit liquentis error elementi: portum in genitali solo perdidi, quem  sepe in uasti gurgitis sinibus acquisiui. Heccine est domus optata, cuius desiderio periculorum promittebatur obliuio, cum spe sequentis gaudii presens malorum poterat forma nesciri? Cui unquam de miserarium terminis sunt nata principia, aut de perfunctis  casibus euenit exordium? Aliquando optata contigit non amari? aut accessit ut hominem lederet fuga discriminis? Me nouis semper pessima ictibus fortuna perculit: cuius si in deterius uergit mutatio, simplicem nocendi feruet speciem, ne successionibus insolescat. Uxorem, malorum comites, habui ad pudicitiam nature luce transmissam, cui splendor oriundi creuerat institutis, ut gemino defensa propugnaculo nullatenus facinorum crederetur ictibus subiacere, nec dura castimonie obscenitatis euisceratione mollire. Illa nunquam fuluum metalli quesiuit ornatum, nec pretiosorum candore lapidum niuem corporis imitata est, non ulla habuit decoris adiumenta, dum placuit, sciuit coniugalis iura sacramenti fucatis studiis non iuuari, nec obligatum tenuisse  coniugem, quando alium preter eum qui descendit a moribus quesiuit nupta fulgorem. Mansit illa educandorum pignorum seruitus libera, dum talem se prebuit, que et desiderari meruerit, et uirum nunquam putaret absentem. Illa sexum mentis firmitate durauerat, dum illa muliebris imbecilla consilii de uirili ceperant auctoritate substantiam. Iam lapsibus ordinis sui doctrina medicante repugnabat, et translata in usus alteros feminarum ridebat excessus. In summa, talis periit, quales solent a maritis lacrymas impetrare. Circeo, ut aiunt, poculo a se translata est, et in uotum migrauit adulteri. Sed quid agamus inter anxia et incerta deprehensi? Recipiat nos pro remediis exosa nauigatio, lassate manus rudentibus stupea rursus uincula meditentur; hereat clauis dextera,  ut frenate puppis per gubernaculum iura moderetur; depictus sideribus axis reddatur aspectui; dispositionis nostre itinera noctium dirigantur indiciis. Sit solatium luminibus meis, si profanati non uideatur terra coniugii: fugiamus patriam, in qua tale effectum est matrimonium nostrum, quod et amisisse pudeat, nec audeant uota recipere.



DICTIO XXu. uerba Thetidis, cum Achillem uideret exstinctum.



ETHICA SECUNDA.

Intercepta est pio quesita fraus materna consilio. Inuenerunt Achillem nostrum fata et ab alia natura subreptum, nec profuit quod sexum quem ei origo dederat astutia commutauit; feminam diuturnitate non didicit, et uiri fortis animum mollis consuetudo  seruauit. Quis credat inefficacem fuisse prouisionem, quam et dea et mater inuenit? Non est premium immortalitas, quam nec genitrix transmittit ad sobolem, nec per eam quod filium casibus furetur occurrit. Ut nunquam doloribus subducamur, numina sumus. Que est ista conditio, quando de penetralibus uiscerum nostrorum quod letho seruiat exhibemus? Celicolum potentiam aut liceret posteritati conferre quod possidet, aut caris descendentibus pro lamentationis termino daretur occumbere. Inferiores hominibus sumus quibus similes paremus: in hoc deterius Parcarum ludibrio subiacentes, quia nescimus exitia pignoribus obligate. Superorum maxime, aut prosapiem nostram subduc fortuitis, aut nos pro beneficii  collatione submitte. Liceat pro caro, si non uincimus interitum, uel subire. Stat ante oculos meos orbitas, idcirco deterior, quia illam pro eternitatis mee sublimitate presciui. O lugendam numinum felicitatem, cum illud quod de aduersis ignorari non licet, non donatur auertere! Recordor preteriti sollicitudinem temporis, et curas meas quibus nequidquam inuigilaui reminiscor. Quid profuit Stygie paludis auxilio nati corpus armatum, dum illud quod a nobis sumere debuit quereremus a gurgite? In membris prolis nostre, quem dea tenuit, locus est uulneris. Cur non laxioribus digitis lympha se miscuit, ut ex toto exclusisset ictus superis unda sublimior? quid etiam iuuit Chironis elegisse magisterium, qui etatis lubricum doctrina solidaret? Credo  diuersis institutionum callibus, ut bellum filio placeret, inuenimus: apud monitorem fortissimum actum est ut uires que sequebantur tconsilia non haberent. Quis miscendum feminarum latebris uirum saporem uellet haurire certaminis, et inde prouideat pignori, unde facit perire quod prouidet? Iam duratas spiculis manus ad calathos frangebamus, et illos humeros quos spoliati leonis terga calefecerant, auro distincta uel murice palla claudebat. Non facilis transitus fuit, iuuenem nostrum puellam post gustum laudis imitari; nec astute componitur, quod non in teneris etatis primordiis imperaui. Sed quid transacta recolo, cum animum future calamitatis pulset immanitas? uideo Troie fumantis excidia, et statu eam manente subuersam; uideo Hectoris prelia acerba Graiugenis, qui idcirco creuit opinionibus, ut soboli mee, dum  occumberet, triumphi crescat ad pretium; raptatum quadrigis adhuc bellaturi corpus agnosco, et Achillis mei minui commodis, quod de pondere decrescit exstincti; uideo, quod ire proficit, perire compendio. Sed quid his laudibus pascor orbanda? reliqua silentio tegam, ne ante doloris tempus narratione conficiar. Habeat consolationem de taciturnitate eternitas nostra, quam non habet de natura.



DICTIO XXuI. uerba Menelai cum Troiam uideret exustam.



ETHICA TERTIA.

Etsi grauibus dolorem meum raptor inflammauit incendiis, etsi pertulimus faces iniurie, debito tamen rogo immensi auctor sceleris cum coniuncta sibi uniuersitate consenuit. Pene felix contumelia est que  talem meretur, etsi cum maximo sudore, uindictam. Quis respuat suscipere necessitatem triumphi termino concludendam? sapor sequentium amaritudinem rei precedentis excludit: dulce fit quod doluimus, quia doloris nostri penitet prouocantes. Abducte mulieris turpiter occasio nostri exstitit mater augmenti; peperit a nobis sequestrata uxor imperium, et de adulteri complexibus nobis edidit patriam quam tenemus: qui riserunt celibem, uideant superba hostium colla calcantem. Habuimus coniugem honestis per longum moribus institutam, alieni ignaram contubernii, que non optaret desiderare quod non licet. Non illam usus precipitauit in uitia; sed scelerati predonis impulsu secuta est Paridem uoluntate captiua.  Nunquam ad hoc illam erexit forma conscientie, ut se crederet adamari: quia, ut confidimus, turpissimis sunt moribus que pulchras se esse meminerunt. Talis ultio decuit magna peccantem; funditus procubuit, qui sibi uenerande sumpsit culmen uxoris. Talibus utere, adulter, hymeneis. His te Alecto pronubum sectatur insignibus; et placari nos sic conuenit, et Paridem sic perire. Dictauimus matrimoniorum iura non sermone, sed gladiis, presumptionum segetem ultrici falce uastantes. Multis ad conseruationem proderit, nos perdidisse coniugium. Dicite, que ubicunque accepistis nomen uxoris, si non, quotiens uitia subripuerint, Menelai et nomen et uirtus occurret. Quibus non est in studio pudicitia, erit, ni fallimur, in necessitate; et par per omnes  disciplina seruabitur, ubi unam formam et uolentes custodiunt et coacte.



DICTIO XXuII. uerba Iunonis cum Anteum uideret parem uiribus Herculis exstitisse.



ETHICA QUARTA.

Tandem aliquando qui iudicio nostro responderet inuentus est, qui de inimico nostro, et dum uincitur, triumpharet. Herculee uires, nisi eliserint, non iacebunt: quem prouidimus, et de casibus est superbus. Stat propriis magnus uiribus, sed erit maximus per ruinam. Nescio utrum Hercules ualeat par esse, uel si Anteum non liceat ulla ratione prosterni: at si hosti nostro blanditur aduersitas, nos ad laureas peruenimus. Scimus futura, sed conuenit superos loqui  quasi humana mortalibus. Prouideat Hercules quid eligat esse faciendum. uincendus est congrediente inimico, uincendus est et iacente. Qui uenena lusit in cunis, qui pacauit Erimanthi nemora, qui ceruam uelocitate precessit, optionem habeat quid sequatur: aut hostem periturus deiiciet, aut si certamen metuerit, cum suis cautibus iam sepultus. Lerneum periculum, nisi fallor, orietur de consummatione certaminis. Quis non credat nichil superesse quod peragat, cum humi fusus aspicitur? At nostre partis intentio de oppressione suscitabitur, et augmentandi roboris causam feliciter pro inimico perfuncta res suggeret.



DICTIO XXuIII. uerba Didonis cum abeuntem uideret Aeneam. [1 1Kb] Nec tibi diua parens generis.



ETHICA QUINTA.


Quantum docet inclementia, perdidisti testimonium generis, quod opinione mentiris. Constat ueneris non  esse filium nil amantem: ordo rerum est ut prosapiem mores annuntient, et quo quis auctore in lucem uenerit, eius facta sectetur. Diua Idalie nescientem respondere beneficiis non agnoscit. Non fama filios, sed conuersationis monstrat equalitas: si diuersa sit conscientia, uix credenda est esse soboles que uocatur. Te potius Caucasei rigoris prerupta genuerunt, aut conceptum in recessibus montium saxea aluus effudit: et ne dira nutrimentis natura mollesceret, [a 1Kb] eripientes [2 1Kb] salutem Cytheris Hyrcane tigrides alimenta prebuerunt: nutriuit te illa feritas que trucidat. Nam quid mihi dissimulatione pollicitor? aut quid sperando meliora sustentor? Non reddidit fletibus lacrymas, quas eius amore torta fundebam: non gemitus meos propriis mens cruenta est consolata  suspiriis. In doloribus meis, quod unicum est remedium, non exhibuit pari dolore collegam, quia pene [b 1Kb] solus est in etate terminus inuenisse participem. Sed que eloquar nescio, que re inquam. Hec nec dexter Iunonis oculus, nec summi Tonantis patietur aspectus, ut pro tot impensis sequestratione consumar, nec aliud pietate promouerim, nisi ut merear non amari. Heu fides ab uniuersis proturbata mortalibus, et quod hactenus numinibus homines iungebat, expulsum! Suscepi [c 1Kb] miseranda naufragium, et eius ditioni reginam subdidi manente felicitatis sorte captiuam: feci ut ageret dominum profugus imperator. Nunc furore succensa discrucior, quare possessor me deserat, ingemisco. Ergo Apollinis uocatus auguriis abscedis, et sortis Lycie casum certis et  apud te iam manentis preponis imperiis? Scilicet celestibus crudelitas ista procuratur auctoribus, et interpres superorum ad hos hominem compellit excessus, ut diligentis littora quasi solum hostile diffugiat; ut per tempestates salutem prodat, qui solum fugit affectum. uade, ulterius non morabor. Habet uindictam mei uia qua deseror, habebit pelagus in furore iudicium; raucos tumentium procellarum estus exaudiam; uocabis inter pericula Didonis nomen, que et fuit portus, et prebuit: aut certe, quod timeo, ne dum uindicor me uiuente moriaris, euentum expetite nauigationis post usuram lucis agnoscam. uide sceleribus indebitam mercedem; perire innocens ante cupio quam merentem.


Durus et indomitus ueneris se semine cretum
 Iactat, et abiurans collaudat stemmata diue.
Edidit ergo uenus fugientem nomen amoris,
Pectoris et rabidi fudit clementia uirus.





CARMINA. 



LIBER PRIMUS.



I. [1 10Kb] ITINERARIUM BRIGANTIONIS CASTELLI.


Celsior astrigerum Titan conscenderat axem,
   Lampade cum plena totus in orbe patet.
Flammiger ardenti sorbebat flumina Cancro,
   Cum segetem messor falce domat propriam.
Siccatur dum fonte bibens, dum mundus anhelat:
   Iussus in occursum Gallica lustra sequi,
Torrida non timui que uincunt arua Syenem.
   Puluis, flamma, sitis, dos fuit obsequio.
[* 1Kb] Quid iubar, et ualidos renouas mihi, Musa, uapores?
   Plus erit algentes me superasse uias.
Quidquid plana calent; quidquid sublimia rigent
   Frigoribus, passum dic sine lege poli.
 Bellum nature, quod discors fecerat annus,
   Aestatem atque hiemem detulit una dies,
Indutum nebulis canas superare pruinas
   Edocuit [2 1Kb] uates feruidus imperio.
Presserat estiuo corpus sub fasce lacerna,
   uestitus tenui tegmine nudus eram.
Cum fugit ex oculis constanti tempore tempus.
   Lampada nam Phebi dux fuit ad glaciem.
Optanti brumam deuoto contigit horror,
   Quesitusque calor nil dedit indicii.
Matronas [3 2Kb] taceo, scopulos atque inuia dictas,
   In foribus blandas, cetera difficiles.
Illexit miseros facies depicta uiantes,
   Calcate diras mox peperere neces.
Nominibus propriis nil fallit sacra uetustas,
    Tot leti formas sic uocitare uolens.
Scrupea descissis pendebat semita plantis,
   Nec uisu facilis, credite, callis erat.
Quid labyrintheos priscorum fama recessus
   Inuoluis linguis, quod timeat relegens?
Illic artificis laudandus constitit error,
   Cum torsit rectum Dedalus ingenio.
Hic natura homines per summum portat Olympi,
   Quo liquidum tranans ire columba ualet.
Parcite, Pierides, pelagus fluuiale silendo,
   Ne reparet sermo, fors bona quod pepulit.
Duria [4 1Kb] nam Sessis, torrens uel Stura, uel Orgus
   Marmoris Ionii seuitiam superant.
Dulcia cum uariis succedunt leta periclis,
   Effectus rerum cor solidare solet.
 Nil mihi cum dubiis prosunt obliuia tristi:
   Ebria letheo pectora fonte fero.
Limina sanctorum prestat lustrasse trementem,
   Martyribus lacrymas exhibuisse meas.
Ecce Saturnius, Crispinus, Daria, Maurus,
   Eusebius, Quintus gaudia magna parant.
Octaui meritis da, Aduentor; [5 1Kb] redde, Solutor,
   Candida ne pullis uita cadat maculis.
Hostiles laqueos scindat mens conscia recti:
   Hoc semper placeat quod decet, hoc liceat.



II. DICTIO [6 1Kb] DATA DEUTERIO u. S. GRAMMATICO, NOMINE IPSIUS EUGENETI u. I. MITTENDA.


Gaudia transcendunt uires, uox leta superbit,
   Ingenii maciem prospera non metuunt.
 Dulcia temporibus famulantur fila secundis:
   Quod felix meruit, nobile carmen erit.
uox iusti questor, legum substantia, nobis
   Ceu Phebus mittet tympana, plectra, lyram.
Docta Camenarum ceat pia turba sororum,
   Offerat arguto pollice quod loquitur.
Turgida fatidici uix possint pectora uatis
   uirtutum species enumerare tuas.
Tu decus Italie, spes tu fidissima recti,
   Fax, tuba causarum, purpura nostra, uale.
Luminibus locuples solem te Roma uocauit
   Celsa, Quirinali suscipiens gremio.
Eloquio lyncem, tu subdes uoce leonem,
   Melle tuo serpens gutturis arma premet.
Fetibus orbate ferrent tibi munera tigres,
    Que dolor et feritas aure pauente daret.
Te pene demessum ceu florem dextera fati
   Dum lacerat, Christus perculit exitium.
Reddita se melius nunc uincit uita beati,
   Actibus asseritur quod uenit a superis.
His fretus, non legatos, nec uerba precantum,
   Callida fucatis artibus elicui.
Ipse ego, mendice transmittens uerba Thalie,
   Donum more Dei te precor ut tribuas.
Hortulus exigua sociatus parte retardat
   Spem solidam, fieri ne merear dominus.
Hanc mihi largiri non spernas, lumen honorum,
   Sic uoti compos secula nostra colas.
Sic [1 1Kb] te regnantis sublimet celsa potestas:
   Sic currant meritis aurea fata tuis.
 Amphion Dirceus tetigit quod pectine, uixit;
   Nulla mori rerum tunc animata potest.
Commoda de Musis nunquam fluxere tot annis;
   Affectu pretii quas mihi concilia.



III. PRAEFATIO [2 1Kb] NEPOTIBUS PROCULI DICTA SUB DIE Xu CAL. MAII.


Exprimit in spicam tellus iam feta papillas,
   Lacte maritatis turgida cespitibus.
Stringitur in prolem sparsus per gramina succus,
   De guttis faciens progeniem solidam.
uestitus gemmis protendit brachia palmes,
   De gremio ligni pampinus ecce uiret.
Iussa per augmentum nunc siluam perdere uites
   Frugibus ut crescat, uulnera conciliant.
 Euocat, inquirit gaudens infantia mundi
   Nutricem, tepidi quam dedit aura poli.
 Ludit per faciem camporum rustica pubes,
   Respiciens duri dulce laboris onus.
Annus reptat ouans tractus per murmura ueris,
   Fracta locuturis mella ferens labiis.
Cum rebus noster balbutit carmina sensus,
   Aurea principiis dextera portet opem.
Blandior ad falcem messor perducit aristas,
   Si rastris segetem pectere continuet.
Nunc stirpem Proculi dans uernum suscipe, doctor;
   Ne feruor teneros decoquat immodicus.
Seruentur leges; ceu census littera currat.
   Horum Pindareus flumina uicit auus.
Docta Camenali cecinit qui carmina plectro:
   Cuius Apollinei nil tacuere chori.
Phebus in auxilio repetat mox fortior illum,
    Artis nobilitas [3 1Kb] Marsya si ueniat.



Iu. [4 1Kb] EPITHALAMIUM DICTUM MAXIMO u. S.



Prefatio.



Annus sole nouo teneras dum format aristas,
    [a 1Kb] Natura in thalamis, orbe tepente, sedet.
Pingitur et uario mundus discrimine florum;
   Una soli facies, gratia, cultus, amor.
Arbuta uitali coalescunt uda uapore;
   Ignea concretus semina succus alit.
Erigitur genio tellus tumefacta marito;
   Torrida lasciuis silua uiret spoliis.
Lactans cespitibus in nodum truditur herba,
   uitea gemmatos brachia dant digitos.
In rerum cultu lex iungit pronuba tedas;
    Aura poli ut sponsum germina cuncta facit.
Ergo pari uoto lux, celum, flumina, Nereus,
   Montes, prata, fere gaudia concipiunt.
De te quod uernat sortitur, Maxime, mundus;
   Et naturalem dos tua comit opem.
Cui sanguis, census, genius, mens, uota superstant,
   Musarum primo fulta supercilio.
Secula te fidei monimentum nostra dederunt,
   Corporis et cordis uirginitate parem.
uincentem meritis sponsam dat candida uita:
   Que cum te superat, sic tibi palma uenit.
Huic niueis concors arridet flamma labellis,
   Alba uerecundas spargit in ora notas.
Adsit oro fons loquele, uoce, mente, pectine;
Ars, natura, Musa, Phebus qua tumet facundia.
 uile nil decet sonare in Maximorum laudibus:
   Conterunt Phebeia celsum sepe dicta uerticem.
 Orbe captiuo uenus alma fusis
Dotibus florum per amena ludens,
Dum facit uernum pretio et micantis
   Sidere forme;
Spreuit aurati decus omne pepli,
Aduene pompam noluit metalli
Ditior cultu stetit effugato,
   Sparsa capillos.
Nobilis si quod bibit arte uirus
Lana, mentito potior colore,
Dic [a 1Kb] et algentis pelagi lapillos,
   Nuda superstat.
Fulserant raro sub hiante filo
Pectoris gemme in roseis papillis.
Inuidum membris abigens amictum
    Altera lux est.
Proditum risit sine nube corpus,
[b 1Kb] Carcere irrupto nituit serenum:
Quodque seruabat male tuta uestis,
   Proditur arte.
Aliger laxo remeabat arcu,
Marcidam damnans otii pharetram,
[c 1Kb] Sanguine in nullo made acta letus
   Spicula gestans.
Tunc sic alloquitur matrem fluitantibus armis:
Perdidimus, genitrix, uirtutis premia nostre.
Iam nusquam Cytherea sonat, ridetur Amorum
Fabula, nec proles nascenti sufficit euo.
Frigida consumens multorum possidet artus
uirginitas feruore nouo: sublimia carnem
 uota domant: mundus tenui uix nomine constat,
Primeui tremulos fractis imitantur ephebis.
Rara per immensos seclorum, respice, campos
Coniugii messis: per flores sola uetustas
Exserit albentes ieiuna et pallida canos,
Una fides rerum nulla dulcedine flecti,
Et si quid teneros potuit transducere mores,
Preceptis calcare malis: seruatur ubique
Iustitium; culpa est thalamos nominasse pudico:
Tu remissa iaces, et tanti nescia iuris
Nuda per effusos respectas membra capillos.
Surge, age, et obstantem properanter discute somnum.
Nec te, quod turpe est, captiuum numen habere
Iura pudicitie, uel lex malesuada putetur.
    Talibus arsissent dictis et uiscera ponto.
Colligit in nodum passos lux aurea crines,
Et naturalem concludens ueste decorem,
Mutauit formam. Tunc quidquid fulget iaspis.
 Que uiret in pretio [1 23Kb] pasture ficta smaragdus,
Et latet in conchis melior custode ueneno
Alba uenit, niueum sumptura ex corpore lumen.
Palla per accinctos decrescit splendida lumbos,
Et zona teneras compressit dura papillas.
Affatur natum, Quem, spes mea, figere tentas?
Quem sequimur? quoue ire iubes? post otia maior
Flamma decet: discant populi tunc crescere diuam,
Cum neglecta iacet. Superos nil perdere somno
Ostendant geminis reparata incendia curis.
Maximus ecce, uides, generis spes unica summi,
Dulcibus illudit per longa obliuia tedis.
Sectatur matrem, que celo purior ipso est
Femina, quam scimus mulierem uincere mente.
Hic domuit puerum, mores sortitur auorum,
 Quod pudet heu, longo nobis nescitus in euo est.
Huius ad abstrusas ueniat mea lampada fibras:
Suspiret, cupiat, discurrat, ferueat, oret.
   Hec ait: et sobolem fotu complexa benigno,
Mollia mellitis arctauit ad oscula labris.
Ille uolat celeri tranans per nubila uento,
Omnia lasciuo socians elementa furore.
Ut stetit, et iuuenem forme conspexit in ostro,
Tune Dioneum tumefactus despicis? inquit.
Huc uenerem culture ueni: qui tardius arsit,
In multum calet ille rogus, celeresque fauillas
Restituet quecunque pyre subducitur arbor.
Deprompsit iaculum, quo diuos fixerat omnes.
Tum pulcher teretem flexuram perculit arcus:
Singula diuerso traxerunt brachia calle.
 Pennigeri uultus presentet dextera fatum.
Moxque ferit, leto factum clamore salutans.
Ille ego, qui trepida semper contemptus adhesi
uisceribus fugitiue tuis, hac uictima matri
Litamus, multis quam tu non suspicis annis.
Ecce iterum magno rimatus sanguine cretam
Quam thalamis iungat, cernit sublime puelle
Sidus, et attonitus ad matrem lumina flexit,
Germanam credens collaudat nobile furtum.
Sed teneram leuiore ferit puer ille sagitta,
Inque uirum totos contorsit fortior ictus.
Post hec digrediens permulcet pectora dictis.
Nostra tuas, iuuenis, confortent uulnera uires.
Nam quicunque mea est percussus cuspide, crescit.
Hec faciunt multos, si credis, bella nepotes.
 Sis felix, semperque feras mea uulnera tecum.
Nunc me Pierio fauore iutum
In leta, proceres, locate fronte.
Sustentent gracilem per omne carmen.
 Qui doctum faciunt benignitate.
Quod nunc ingenium premunt pruine,
Distendat refouens decore uernum.



u. ITINERARIUM PADI.


   Ingenii cultor, fons oris, copia lingue,
Humor Castalius ueniat, quo Thracius Orpheus
Naufraga diffuso succendat pectora fluxu.
Adsit, et arentis coniungat cordis hiatus.
Eridani dicturus aquas, nisi flumine largo
Sicca Pegaseo perfundam membra liquore,
Torrida ieiuno uix stillant uerba relatu.
Undarum cumulos ut narrem, suggere lympha.
Quam bene pandit aquas, cui blandus murmurat amnis?
    Anni tempus erat, quo uernat mitibus uuis
Palmes, et autumni proponit dotes in orbe.
Imbribus externis madida cum ueste Lyeus
Distendit tunicas uuarum carcere musti.
Uberibus pluuiis [2 1Kb] petrarum lege subacta
Tunc sibi forte Padus captiuos texerat agros,
Canebant spumis et turgida dorsa minaci.
Currebant stantes per fluctus culmina uille.
Seruauit raptum pelagus tunc littore tectum,
Et mutans terres mansit fortuna casarum.
Respiceres siluas stationem perdere iussas
Ad flammas properare Pado ducente uoraces.
Tunc ego feruenti germane tractus amore,
Cui natum Parce demessum pollice diro
Sustulerant, uiduamque domum constante marito
 Reddebant, [3 1Kb] urbis peperit que semper Auerni.
Hanc ut solarer uel uitam prodere legi.
Regnator Ligurum fluuiorum maximus ille
Sub iuga transmissus gemuit sub pondere cymbe.
Intumuit, rursusque minas flatusque remisit,
Quique polos uicit, soli mihi cedere iussus.
Sic pietas elementa domat, sic cuncta cercet
Cuius grata Deo tenuit miseratio mentem.
Ecce iterum madidis contectus nubibus ether
Hausit aquas, quibus omne ruens submergeret aruum.
Non celi faciem conspexit naufraga tellus,
Et stellis uidue micuerunt dira tenebre.
Errauit piscis sed non captiuus in edes,
Et populus fluuii per mensas lambuit escam.
Euomuit pelagus hominum penetrale profundum,
 Humida pulueribus clauserunt equora campos.
Perfunctus primis recidiua pericula uidi.
Ille triumphator tiro ad certamina Nerei
Frigida per liquidas gestabam pectora lymphas,
 Nec siccis oculis respexi marmoris i as.
Cum subito absorptum uidit uetus accola pontum,
Risit et obiecti restantia signa pauoris.
Ditia permixto fulgebant arua metallo:
Eridanus claris radiabat comptus arenis.
Nauita me letus suscepit protinus alno,
Sarcina cui felix dudum concesserat omen.
Indoctus clauum rexit de pondere tutus.
Et me festiuis, Christo duce, pertulit oris.



uI. [4 1Kb] DICTIO ENNODII DIACONI QUANDO ROMA REDIIT.



[PRAEFATIO.]

Amica est homini ad genitale solum reuertenti semper hilaritas, dum metus quoscunque ei peregrinanti mens anxia peperit, quasi prefinitos et celo grauante dispositos se euasisse confidit. Debetur ergo uox serena  letitie, ne muta gaudia meroris imaginem sortiantur. Cui enim pateat exsultantis animi secretum, nisi oris claue reseratum? Reduces etiam cycnos alis ludere Mantuanus asseruit. Quid ego faciam in medio deprehensus abrupto, qui et regressui meo debeo dicendi fidem, et proposito tacendi necessitatem? Secede, queso, ad tempus officii censura grauioris, nunquam te opportune gaudiis miscuisti. Prophetarum insignissimi sub legem uersuum uerba redigentes carmine desideria sua et uota cecinerunt: diuino pectora dedicata colloquio plectris ecclesiastica per populos iura diuiserunt. Cur ego in ordinis et meriti constitutus infantia emulari summorum facta non studeam, maxime cum narrandi simulacrum altaris militem ad excipienda que contra fidem eueniunt  bella corroboret? Nec dubitabo dicere quod presenti constat exemplo. Didicimus iam quo turbine pro amore fidei hasta iacienda sit, neque nos uirtutis pretio uel titulis mediocris conflictus eleuauit. Dicam ergo libens musico stylo gaudia mea: quorum perfectionem maximis promitto me, Deo adnitente, eloquii litteris nuntiaturum. Pulsabunt me oblatrantium uenena linguarum, sed professionis et ingenii exercitiis aggregabo quidquid contra accusati meritum maledictor ingesserit. Usus iste est bene nitentis conscientie, opinionis lucro iungere morsus emulorum, et fame compendia de inuidia aucupari. Male pertinax dens liuoris infringere; et qui oblocutionis fomitem de loco glorie queris, obmutesce. Dic unde fructus eueniat meritis, si iactantie deputas quod  sudori nostro placemus. Labor est discipline amicus, et religioni quadam cognatione sociatus. uelut uda presegmina peregrinis maritata fomitibus nobilitatem fructuum ramis tribuant, quam parturientia diu [1 1Kb]  nesciere plantaria: ita dotatus liberalibus institutis bona mentem cura grauidam ad spem germinis melioris attollit. Pelluntur animo consiliorum toxica humanis preparata necibus, humor succi lethalis aboletur, quotiens huiusmodi occupationibus ingenia se submittunt. Hinc ad clariora digredientibus diuinorum patescunt secreta librorum: quorum ianuam sensu pulsante dum reserat, populis se duce peruium facit iter ignoratum, dum fastidiosos eloquii splendore, parum doctos fabricata Latinitate, et, ut aiunt, artifici rusticitate perducit. Quis talem salutis non diligat indicem, non sequatur, qui necessariis dulcia, dulcibus seuera miscendo amare uite dogmata, et uelle cogit inuitos? Sed istinc alias cepti compleantur honesta uota propositi. Apud scientes rerum loquimur:  res uirtutis est, gaudium continere; secunde diligentie per elaboratum tramitem luculente dictionis ostendere: hodie maxime, cum mei portio limen ingressa facundie dat parenti exsultatione eloquentiam quam negat ingenium, cum donat causa quod natura non prestitit. Macte insignium adolescens uirtutum, qui in cano flore pomorum numerum monstras. Das pellere afflictionis glaciem, et ad uernum me dictionis inuitas. Nam dum quod tu debes studiis, ego impendo letitie, puto ambo proficimus. Simile est enim, rudem instituere, et ad declamationis affectum reuocare iam desidem.


Post canas hiemes, gelidi post damna profundi,
   Tranquillum quotiens nauita carpit iter,
Meret, et infidi desperat prospera ponti,
    Quamque uidet faciem non putat esse salis.
Sibilat aura leuis, ualidas timet ille procellas
   Fluctibus et blandas estimat esse minas.
Lintea si crispant Zephyri pendentia malo,
   Et dulci ludit spiritus obsequio;
Confusam uentis naturam perdere leges
   Iurat, et antiquum credit adesse chaos.
Gaudia sic tollunt placidis discrimina rebus;
   Nulla fides letis integra, nec dubiis.
Non aliter uariis tenuit quos Roma periclis,
   Littoris optati reddidit ad gremium.
Permulcent pelagi numen uenerabile cantu,
   Anchora quod proprium mordet obunca solum.
Flamina sed lassis tenerum factura soporem
   Perturbant mentem militis equorei.
 Arma ratis subigit, remos et lintea uibrat:
   Sic mens naufragium suspicionis habet.
Adueniat siccis qui pressit cerula plantis:
   Nam portus felix ille salutis erit.
Qui latices uinxit fundens in pocula saxum,
   Qui lapides soluit, qui solidauit aquas.
Quem genitrix fudit seclis sine semine feta,
    Ad matrem iungens uirginitatis onus.
Qui mortem proprie superauit munere mortis,
   Dans uitam mundo, funere quem peperit.
Ille per excelsum uideat me dexter Olympum.
   Tunc patriam teneam, tunc stationis opem.
Nubila laxati uerrant licet equora uenti,
   Rimosam puppim nil nocitura petunt.
Dulcia compositis quatiam tunc tympana chordis;
   Floribus et pingam carmina nostra nouis.
Ut fatear, dictis constat bene dicere letum;
    [1 1Kb] Tristia nil capiunt pectora uersiloqui.
Sed redeat uernum, cesset iam bruma timoris:
   Stringite que nectant frondea serta comas.
Cantem que solitus, dum plebem pasceret ore,
   Ambrosius uates carmina pulchra loqui.



uII. AD [2 1Kb] FAUSTUM DE CARMINIBUS EIUS.



Prefatio.


Nisi didicissem quod serenitas conscientie uestre huius mali scabiem abiuraret, inuisum milii eloquii uber astruerem. Facessat a bonis actibus res amica perfidie. Me tamen nocitum cautela uestra denuntio. Suspendistis hactenus ab ingenioli mei ariditate imbrem fructuum nutritorem. Deus bone! quam peregrinas in me et ex uestri oris diuitiis acquisitas dicendi opes intelligo! Adiacet dictis locupletibus, quantum sentio, rubiginosos lingua et sensu hebetes peritie lima componere. Est uobis quoddam cum hominum factore collegium. Ille finxit ex nichilo, uos reparatis in melius. Gratias ego refero de suscepto  carmine, cum de dilato meream beneficio. Ad Camenalem ignominiam, quibus nunquam [3 1Kb] Gluuidenus deest, uersus adieci; et periture, ut dictum est, charte prodigus non peperci. Legite iocunditatem motura pemata, et familiari stupenda, ut aiunt, decora comprimite.


Fluminis in medio succendis uiscera, Fauste,
   Cuius alit magnam carminis unda sitim.
Quis ferat ardorem laticum, flammasque fluentis
   Cognatas sicco sorbeat ore potans?
Fonte uaporiferum pariunt tua uerba calorem:
   Aestuat unde iecur, pocula prospiciunt.
Ingenii quisquis festinus tendit ad amnem,
   Non putet ambiguum, sic bibit, ut sitiat.
Nobilis occultum condiuit lympha saporem,
    Computat et damnum, si minus inde feram.
Lubrica Cecropio confidens lingua cothurno
   Nil iactet priscos nobilitate senes.
In ueterum morem pangit noua carmina Faustus,
   Qui per membra suum desecat arte melos.
Doctus ad incudem uerba infabricata referre;
   Quosque facit uersus, terque quaterque probat.
 Aetas cana refert digitis animasse Maronem
   Quod fingebat opus uiuificante manu.
Tu uerbis faciem tribuis, modulamine membra.
   Quod natura Deo, hoc tibi dant studia.
In uetulum dexter si uertas plectra cadauer,
   Primeuum facias edificante lyra.
Si flores simules gelidi per plaustra Bootis.
   Mox Helicem uernis sibilat aura modis.
Ninguida lustra rosas, fundant tibi frigora mustum,
   Feruenti Pallas sidere dona ferat.
Piscis in ethereo quem portas uertice tranet:
   Si iubeas uersu, marmora ceruus amat.
Faucibus e mediis impasto uiscere predam
   Ore potens tollas, quam tenet ore leo.
Iam scio Castalii quo me traxistis amores;
    Accedunt culpis munera uestra meis.
Sutilis ad tumidas rapitur mea cymba procellas,
Hibernos passura Notos: quam nauita pauper
Rimosam tenui fingens de cortice puppim
Composuit, nomenque dedit sine laude phaseli.
Illa nec Aegeum pelagus, nec littora Phryxi,
Nec quecunque ualet trux equora uerrere fundo.
Aeolus, agnouit: placidos sed gurgitis alti
Prelegit bene cauta sinus, ubi seruiat Auster,
Non ubi regna petat: quotiens ibi remige lento
Sibilat in tremula discurrens aura carina.
Lintea nam summis dum crispant [1 15Kb] nexa ceruchis,
Que portant mortes, prestant mihi flamina somnos.
Huc uertam puppim, certis mea carbasa uentis
   Commendans, cursus artis opisque mee.
 Flecte uiam uelis, clauumque ad littora, Phebe.
   Anchora proscissum mordeat unca solum.
   Musa dictorum caput optimorum.
   Herbidam fingens hederis coronam,
   Quam per exsectos numeres petas,
         Necte capillos.
   Sulcat immensum pelagus carina,
   Nescit ad clauum manus apta ferri,
   Quo uocat dextrum regimen per undas
         Artis amicus.
   Pergis ad Faustum trutinam loquele,
   Ore qui uastum ualet ut profundum.
    Luce quem mundus ueneratur ipsa
         Dexteriorem.
   Aurium libram tenet in Camenis:
   Illius ferrum secat omne uulnus,
   Quodquod internis latet in medullis
         Carminis egri.
   Si [2 1Kb] meos uellet modicos thyrambos
   Mente qua cunctum moderatur orbem,
   Inter infantum triuiale murmur
         Pendere, laus est.
      Lux mea, Fauste,
      Spesque salusque,
      Litterularum
      Munera parua
      Suscipe letus.
       Sic tua summus
      Germina Christus
      Lucida seruet.
      Porrige dextram
      Nominis almi.
      Grata Tonanti
      Farra piorum.



uIII. AD [3 2Kb] OLYBRIUM, DE EIUS ELOQUENTIA.



Prefatio.

Non canit fistula, quotiens rusticum pecus agrestis pastor inspexerit. Muta nemora formidolosam solitudinem pariunt; et ubique metus est, quando nullus in solatium deserti sonus auditur. Sed si aurarum sibilis  arborum come lingue speciem mentiantur, et ridente frondium motu appellet hominem iucunda concussio, putabitur ambientibus latera cetibus interesse: nec aliquam erumnam gemit, quem inter secreta sua ipsa natura quibuslibet alloquitur. Iuuat tunc exsulationis comitem fistulam labiis admouere, et flatibus per testudinis rimosa dispersis quamdam de spiritu et aura componere rationem. Tunc Palemonem suum rudis et infabricata lingua compellat, tunc numerat quantis seruare caulas sit opus excubiis, tunc multiplices luporum insidias quas acuit fames magistra suspirat, tunc in sermonem cadit quidquid efflauerit; huius se solari, huius nititur  mulcere collegio. Cui talia agenti si quis sermocinantem fidibus citharam doctus admoueat, et loquacia fila irrisor urbanus apportet, in ancipiti est quid eligat nuda simplicitas, dum lyre tactus, licet errantibus digitis, dulcem et qui animam frangat crepitum reddit: nefas tamen putat, si alieni tractus amo e propositi, auitam discat scientiam non amare; ut dum infrenis ambitus rusticantis doctrine terminum non metitur, superiorum affectu, et ipsa se possibilia intelligat perditurum: cum nescientem quid ualeat mapalium alumnus ipsa paterne institutionis mediocritas quasi externa contemnat. Non aliter me, uir amplissime, inter maxima curie sidera computande, iubar facundie, ingeniorum flamma, splendor eloquentie, dictionum census, per nemorum inuia ad  instar pastoralis fistule que uiliter narrantur, oblectant, metuentem citharam tuam, laudantem plectra, que, ut superius texui, agrestibus digitis meis urbanus adiungis. Amoue, queso, quam adhibes ad inuitandum me, elucubrati sermonis illecebram. Absint quibus etiam apud peritos uteris uincula colloquii. Compesce uerborum digitos, quibus soletis renitentium animas ad desideria uestra compellere. Liceat me aut silentio inscitiam tegere, aut per stridentem stipulam aliis triuiale carmen afferre; uobiscum fabulari, res est meriti ueteris, et noue felicitatis. Quod si mei immemor ego tentauero, adeptus contra utilitatem propriam solis currus, iuste subeo Phethontis exemplum. De quo quia sermo contigit, et forma cautionis accessit, quid facto opus sit, subiectum  carmen ostendit.


Fama refert, ueterum que nescit perdere gesta,
   Que loquitur semper quidquid in orbe fuit.
Germina dum lucis Titan dispergit in axem,
   Et ditat mundum nobilibus radiis:
Uda uaporiferas cohibent dum lora quadrigas,
   Et nitidum gurges mittit ubique diem.
Undantes doctis manibus sol flexit habenas,
   Artificem dominum lux bene nota tulit.
Sed Phethonteo postquam dare regna precatu
   Non exploratis uiribus instituit:
Degenerem primis rectorem motibus astrum
   Sensit, et excussis currere cepit equis.
Tunc totam sonipes lucem de naribus efflans
   Non tenuit legis tempora certa sue.
 In flammam cessit splendor, quod luminat ussit,
   Quodque animat terras exitium peperit.
Tunc et Hyperboreas dum frangit lampade crustas
   Epotis Tanais siccus abibat aquis.
Crystallum fluxit, sed cursus fluminis arsit:
   Quod lapides soluit, nexuit Eridanum.
Sic ego rhetoricum tentans transcurrere callem,
   Aggredior currus solis et imperium.
Nescio quid uariis impendam sideris oris,
   Nescio quid teneam, cuncta calor superat.
Curia te pollens teretem formauit ad unguem,
   Et patribus iussit lumina ferre tuis.
 Tu Phebum reddis: fumat tibi uictima pinguis,
   Pro qua cessissent fulmine celicole.
At mihi uix illud transmittunt pauperes horti,
   Rubra quod acceptum testa refutat olus.
Sum, fateor, cuius distillent uerba relatu,
   Que maciem monstrent pauperis ingenii.
Carmina nulla cano, nec me modulante Camenas
   Mansurum dabitur pollicis ore sophos.
Quidquid Apollineo loquebamur pectine, cessi
   Oblitus lingue, quam mihi fila dabant.
Rustica per teneras errat mihi dextera chordas,
   Confringunt dulces barbara plectra modos.
Ah quotiens uitreis Helicon mihi fluxit in herbis,
   Arridens labiis que facit unda sitim!
Ah quotiens hederis redimitus tempora duxi,
    Aonium mulcens carmine concilium!
At nunc per siluas, inter spelea ferarum,
   Agrestem certus ducere militiam,
Grandia per ualidos commendo semina sulcos,
   Ut germen uite destituant lolia.
Lactea ne mentem denudent uerba solutam,
   Et dictis mollis dicar et ingenio,
Non mihi per campos discurrat lingua patentes,
   Mascula nec lituis dicta feram grauibus.
Ne mea grandisono flammentur corda cothurno;
   Et tumidus scriptis moribus esse puter.
Qui mihi tunc portus famam petit undique lector.
   Sed stabilis pudor est, si taceam, proprius.
Tu celum teneas, me terris linque quietum,
   Qui solum noui, quod bene nil didici.



IX. DICTIO QUAE HABITA EST [1 1Kb] IN NATALI SANCTI AC BEATISSIMI PAPAE EPIPHANII, IN ANNUM XXX SACERDOTII.



Prefatio.


Sentio quid plerique taciti loquantur in sensibus, et apposita cordis aure uocem cordis intelligo. Clamant enim ista silentia quid sibi aliene professionis homo querat ex themate, quid insignitus humilitatis titulis per crepantes ex more uulgi cuneos uocem plausus exspectat, quos tumescentibus fautorum bullis aura popularis exsuscitat. Olim talia dicunt debuisse componi, cum adulantibus adolescentie floribus et pueritie adhuc in illo, et secularis licentie uerna riderent, cum reboantibus efferri decuit  acclamationibus, tunc cum capi potuit etiam fucate uoluptatis specie: nunc cur recitet publice, quem laus nec decet publica, nec delectat? Hi meminerint quod ego rem nostri muneris ago, quem in sacerdotis preconiis constat sentire que debeam. Cui quamuis nunc intempestiuis laudibus reddam modica, tamen maxima post debebo, in cuius ministerio quidquid ualeo prestat impendi. Simul etiam percepi animo quod si reddenda est de otioso sermone ratio, non minus de otioso silentio. Erant enim otiosa silentia, si letantibus circumfusis omnigenum mentibus solus, cum dare possem, uerba subtraherem. Quippe cum etiam in obsequiis celestibus hymnos deceat  adhiberi, et credamus exsortem humanitatis Dominum hominum meris laudibus demulceri, et hoc ab his speciali quodam iure quos donauit lingua reposcere. Quid antistes faciat, qui propriis orationibus egit ut possim? [1 52Kb] Scriptum est enim: Dominus dedit mihi linguam eruditionis, quando oporteat sermonem dicere . Oportet nunc, ut censeo; et ad loquendi tempus ostium cordis aperitur. Sed nunc non ego in peticis laudibus ora laxabo. Absit a me sentina carminum, que sicut uera non laudat, sic nec uere laudatur. Nunc fauete mentibus certa dicturo. In quo opere si minora pro ingenii exiguitate non dixero, pro iactantia maiora non fingam.


   uatibus antiquis dicendi maxima uirtus
Illa fuit, doctis si scirent fallere uerbis.
 Laus erat in laudem mentitum pangere carmen.
Tunc operi fraus apta fuit: nam more pete
Seruantes quod crimen habet, uetuere pudore
uera loqui, carmenque fides despexit ubique.
Ars placuit, quam culpa decet: nam doctior error
Extorsit certis metuenda pemata linguis.
Lex docuit sine lege loqui, cum uindicat arte
Quidquid iura negat fandum: retinacula morum
Numina fallaci finxerunt sordida cantu.
Phebum, et ter ternas dixerunt esse sorores,
Castalium laticem, uarias quoque Palladis artes.
Tum laurus, tripodas, cortinam, tympana, plectrum
Narrabant: illos a ueri tramite fugit
Sensus, et errantes uisus delusit imago.
   Nunc linguam cithare, que cantat pollicis ore,
 Sperne fides: magis ille ueni nunc Spiritus, oro,
Cuius inexhausto reuiuiscit semper in anno
Quidquid terra creat, gignit mare, parturit ether.
Qui freta diffundit, solidum dat corpus in aruis,
Saxa ciet iussu, metuit quem cautibus horrens
Caucasus, aurito famuli cum fortia sensu
Corda domat: qui cuncta uidet, quem cuncta tremiscunt;
Fons, uia, dextra, lapis, uitulus, leo, lucifer, agnus,
Ianua, spes, uirtus, uerbum, sapientia, uates,
Hostia, uirgultum, pastor, mons, rete, columba,
Flamma, gigas, aquila, sponsus, patientia, uermis,
Filius excelsus, Dominus, Deus, omnia Christus.
Nunc precor ut dictis adsit: qui pectora prisci
uatis ut ingressus, Pharaonis tempore regis,
 Adiuuit gracili locuturum uoce prophetam.
Se stupuit tunc ipse, reor, bene conscius oris,
Murmuris et soliti, complentem principis aures
Pondere, uoce, sono, sensu, probitate, pudore.
Tu famulum, tu, sancte, mone: da soluere grates,
Quas debere iuuat: sanctum complectimur omnes
Ecce diem, uoluit quo se iubar indere terris,
Promptius et radiis animas animare propinquis.
Quo gaudet mundus, cum non sint gaudia mundi:
Cernis adorantem pauidos submittere uultus
 uatis in obsequium? Natalis tempora sentit
Festa, nec admissis contemnit tristis alumnis.
   Iste dies cunctis uite, cunctisque salutis
Causa fuit, ueteris dissoluens uincula noxe.
Christus in hoc tribuit decus et tamen in aruis
Ausoniis, parili populos qui mente gubernet,
Et gentes pietate regat: quibus auctor Olympi
Pollicitus simili regem probitate parauit,
Dexter et ipse Deus solio dat iura corusco.
   Proximus hic celo, cui recti conscia mens est,
Semper erit, quem iusta probant, quem iudice mundo
Publica uota legunt: fateor, suffragia magna
Contulit, ut sedis gremio frueretur inempte.
Libera te dominum posuit sibi turba perennem,
Seruitio laudanda suo. Proh quantus ubique
 Feruor erat! sancto mundi plaudente tumultu,
Omnibus idem animus, turbis uox omnibus una.
Sic tamen alterutrum certabant uincere uotis,
Ceu sibi cum diro bellandi cominus hoste
Causa foret: uulgus proprio tunc sanguine uicit,
Pollicitum quotiens fuerit sufferre pericla.
Caspia non aliter cum tigris feta Niphatem
Circuit, aut catulos rapiendi format ad usus,
Ardet in absentes, seuis mortalia mandat
Membra animis, hominumque necem petit ore cruento.
   Alter in hoc senium teneris miratus in annis,
Alter in antiqua iactabat stirpe parentes:
Alterius contenta parum de sanguine mens est,
Digna referre uiri uirtutum stemmata mille
 Commemorat: quanta tituli tunc claude superstant,
uincuntur quotiens, et morum gloria uictis
Parturit insignem per secula longa triumphum?
Ille pudicitiam, que pulchro in corpore uernat
Pulchrior, et casta ridentem luce figuram
Laudibus ad celum portat: decus illa profecto
Attulit huic facies, que multis causa pericli
Sepe fuit: pulchrum satis est mansisse pudicum.
Hec nisi de summo non dantur culmine Olympi.
Sic ubi contingant, uel forme commoda sanctis
Mentibus accrescant, bello se uincere certant
Tunc homines, funditque decus uel munera terra
Dextra anime, uiuitque sibi, dum deperit illi.
   Hec cum multiplici populus narraret ab ore,
Una fuit cunctis sententia fixa cateruis.
 Turba sacerdotum, uenerandaque curia seclis
Elegit, uoluit, meruit, suscepit, amauit.
   Ecce aliud dictuque nouum, mirabile cunctis
Transieram, quod quisque pauet, quod suspicit orbis.
uix primeuus erat, tremulis cum limina lucis
Calcantur plantis, cum matris ab ubere raptis
Blandior a tenero succus subducitur haustu:
Callida mentitum genitrix cum forte saporem
Herbarum querulis infundit dura labellis,
Nesciat ut natus gustu cognoscere matrem.
 Unde subornatum sorbetur, lacte negato,
Faucibus insuetis ridenda fraude uenenum.
Istius illa fuit, cum signum contigit, etas.
Nam fulsisse ferunt huius cunabula magno
Lumine, cum tantus micuisset splendor in illo,
Quantus in obsequium potuit tum fungier ether:
Cum iussus seruire uiro, mortalia raptim
Membra leuat lapsu gradiens celer ignis Olympi,
Cornipedum pernix cursus imitatus equorum.
Prospera non aliter puerum tunc flamma pererrans
Circuit, illustrat, ueneratur, suspicit, ambit.
   Tum pauidus genitor submisso lumine fatur:
Summe Deum, sancti custos qui culmine celi
Omina dextra facis, que cernis lumine dextro:
Hunc tibi de primis et adhuc reptantibus annis,
 Sancte pater, uoueo, quem necdum cassibus arctis
Lubrica terrenis innectunt secula culpis.
Nec faciant: sit, summe Deus, tibi munus opimum.
Hec ait, et lacrymas quas promunt gaudia fundit.
   Crispinum petit inde libens, quem dicere digno
Non datur eloquio, nec si modo surgat Auerno,
Qui potuit rigidas de rupibus Apennini,
Flumina cum starent, ad plectrum ducere siluas.
Helias fuit hic mage: nam quis Heliseum
Linqueret in terris, duplicato munere palme.
Nutriuit quem lacte pio, quod ab ubere Paulus
Pressit, euangelicis plena est cui dextra papillis.
Salue, sancte parens, semper saluete, recepti
Crispini cineres, ad cuius iura redundat
Quidquid in hoc Christi miramur dogmate dignum.
    Tu bene transmissum tibi censum possides heres.
Res non parua docet triplicatis iuncta talentis.
Monstrat ab occidui reuocatum partibus orbis
Quod supplex captum transmisit Gallia uulgus,
Effera te uiso didicerunt pectora flecti,
Armatum precibus superasti, maxime, regem.
Sic pugnax gladios obtundit uerbere lingua,
Sic ferrum expugnat uerborum lamina fortis.
   Nam si fanda ferunt, sociant qui maxima paruis,
Sic Dominum exspectat domitatis uillicus aruis,
Cum bene mollitos incurui dente ligonis
Scribit agros, faciemque soli sic pectit aratris,
Ut spumet plenis currens uindemia labris.
Inserit externas peregrino in cespite plantas,
Aduena coniunctis sociatur nexibus arbor,
 Truncantur stirpes, demessum falce maritat
uirgultum, tenero lignum mordetur hiatu,
Germine nobilitas consurgit non sua paruo,
Surculus ignoto coalescit munere diues,
 Dum madefacta nouo iungit plantaria libro.
Pestanis pariter depingit terga rosetis,
Regius agresti uestitur murice campus.
Lilia [1 1Kb] pro nitide funduntur lumine calcis:
Tunc pingit uiolas, cythisos, colocasia, calthas,
Cinnama, serpillum, narcissos, balsama, costos.
Tunc rediuiua serit que portat germina phenix.
Hunc iubet adueniens dominus discumbere seruum:
Surgit, et ipse suis manibus dat fercula mense.
   Sic tua ter denis, animarum cultor, in annis
Halant rura rosas, interpellata nec ullis
Frigoribus marcescit humus, quam uere perenni
Seruat odorato meritorum cespite doctor.
Arbuta siccantur quotiens tua rore negato,
Infundis lacrymis, cophinum quoque congeris illic
 Stercoris immundi: tunc ramis surgit opimis,
Tum fecunda Deo nascendi iura superstat.
   Suscipe nunc dexter, uite lux aurea nostre,
Gaudia que faciunt modicum tibi promere carmen.
Cum mea uota Deus produxerit ordine cepto,
Fulserit et docilis quem plantat dextera palmes;
Debita post centum reddam tibi fortius annos.
En statui quodcunque tibi nunc scalpere carmen;
Nodoso sub iure, pater, quod nexuit arctis
Diuersa sub fronte modis lex proxima pene,
Usquam ne fallax mutaret syllaba. Dixi.



X. [2 1Kb] HYMNUS uESPERTINUS.


Nigrante tectam pallio
Iam terra noctem suscipit.
 Ut uiua dulci funere
Reconualescant corpora.
Mortis figura blandior
Bustum soporis admouet,
Anhela lucis estibus
Dum mens tepescit otio.
Lux, Christe, uita, ueritas,
Ne fusca somni tempora,
Tetris parata umbraculis,
Nos ad tenebras euocent.
Nox nulla nos subdat sibi,
In noctis atre tegmine,
Sed nec caloris ebrii
Mentita pingat corpora,
uerum reatum nesciis
 Falsi ministrans criminis.
Tu per quietis munera
Assiste custos peruigil.
Hostis procul sit callidus:
 Quod ledit, illud dormiat.
Qui dente seuo mandere
Certat cubantes lectulis,
Hic membra uinctus lugeat
Pulsare sese quos foues.
Madente carne spiritus
Non enecetur naufragus.
Ornet cubile castitas,
Que prima uirtutum micat:
uiuat fides in pectore,
Que luce uernat perpeti.



XI. HYMNUS II. IN TEMPORE TRISTITIAE.


Deus perenne gaudium,
Pax, Christe, cordis anxii,
 Portusque fluctuantium.
Quem nec procella, turbidis
Si uerrat ima motibus,
Potest fugare a pectore.
Qui mersa ponto subleuas,
Qui subiugata sarcinis,
Qui dux prophete naufragi,
Dum uiuit esca bellue,
Dum nescit equor quod tenet,
Tutum ferino gutture
Exactor abrumpe cibum.
Diro reductus remige,
Custode saluus pessimo,
uates locutus te Deum
Tunc iussa gessit fortior.
 Immunda lymphis sobriam
Per busta terris uixerat
uiuens sepulcra pertulit,
uiuentis ornet prandium.
Secreta ceti prodidit
Testis uerendus intimi.
Sic nos precamur, rex Deus,
Merore fractos ut cibum
De uentre curarum rape.
uiuit medullis quod necat,
Turbantur alta uiscerum,
In fonte carnis ardor est,
Qui mergit, urit, afficit:
Sed si serenus aspicis,
Pressura gignet gaudium.



XII. HYMNUS III. DE S. CYPRIANO.


uatis Cypriani et martyris
Cor, lingua, sensus, dignitas
Mortem ferendo proferunt.
uitalis ictum nex dedit,
Mucrone parta lux micat.
Dictis fuit prefulgidus,
 Et ore diues unico,
Torrentis unda gurgitis,
Impacta cornu spicula
Sermone uincens promulo.
Opes uerendi pectoris
Qui iure Christo reddidit.
Nunc munus implet pristinum,
Orator orat, obtinet,
Et dura causis temperat.
Facit beatos ex reis,
Peccata rumpens carmine.
Non flamma, carcer, uinculum
Potest nocere quos iuuat.
Mactare iussus hostias,
Lugenda risit numina.
 Instante mox periculo,
Fugit pericla funere.
Paruas loquendi schemate
Moras remisit ictibus,
Acciuit enses letior,
Currente letho plus celer.
Proconsul [1 1Kb] esse seuior
Nequiuit ille Maximus,
Dum quod minatur munus est:
Nec tardat ira lenior
Christum uolentes uisere.



XIII. HYMNUS Iu. DE PENTECOSTE.


Et hoc supernum munus est,
Quod linguis lingua militat.
 Quis non tonantis premia
Per dona eiusdem proferat?
Facit loquendo qui sapit,
Dignum loquatur ut Deo.
Infundit ecce Spiritus,
Et ora rursus instruit.
Intrat [2 1Kb] ueterno pectora
Euiscerata nubilo.
In hac apostolis die
Dum uerba uerbum diuidit,
Sermone mundi prepotens
Et corda mundi contulit.
Summi feratur laudibus
Homo, habet ora gentium.
Thrax, Gallus, Indus unus est.
 Quod blanda ludit Grecia,
Quod seuit atrox barbarum
Stridor Canopi murmuris,
Quod [3 1Kb] lingua latrat Parthica,
Pectus repleuit hospitum.
Mundi ad salutem curritur
Nolente mundo tot uiis.
Quod sacra nunc remissio
Paschalis instar gratie
 Dum mysticam septemplici
Ornat coronam munere.
Augmenta plenitudinis
Opes ministrant diuiti.
Nunc mente, uoce psallite,
Hoc nostra uox et mens Deo.



XIu. HYMNUS u. DE S. STEPHANO.


Quid Stephano potentius
Dicas coronam, martyr est.
Hoc est homo, quod premium.
Fructus laboris nomen est.
Laus hec breuis prolixa sit;
Sic euocantur inclyti.
Necis minister, aspice,
 De morte uitam conferens.
Hoc dat salutem, quod necat.
Felix sub istis ictibus
Fit sempiternus exitu.
Cruore lucem preparat,
Celum sepulcri munere,
Hostem ut triumphus effugat;
Ceu palma sic congreditur.
Hic primus intrauit uiam
Nullis subactam gressibus.
Secreta lustrauit poli,
In ueste carnis abditus
Clamauit, Ecce Filius
Consistit in dextra Patris.
Dum saxa ferrent impii,
 Dum mille lethi machinas,
Solus bonorum conscius,
Orabat ex fide loquens,
Ne nescientes noxios
Celestis ira perderet,
Insons erat uesania,
Reum furor prouexerat,
Per uota currebat labor:
Crucem gemebat carnifex,
Crescente quem subegerat.



Xu. HYMNUS uI. DE S. AMBROSIO.


Celo ferunt Ambrosium
Nomen, honor, uel actio.
Nil debet hic facundie,
 Dos omnis est a moribus.
Fortis iuuantem non cupit
Umbone munitus suo.
In carne carnis nil agit
Regina mens in corpore,
Confregit omne lubricum,
Sic uixit ille non sibi,
Sed totus auctori Deo.
 Adiectus hinc apostolis,
Reduxit expulsam fidem,
Dixit triumphos martyrum
Lingue uirentis laureis.
Hic ore predam sustulit
De fauce serpentis feri.
Qui bella Christi militat,
Nudus timetur ensibus.
uiuit sepultus et iuuat,
Clauum tenens Ecclesie.
Iustina [1 1Kb] uires perdidit,
Dat pena uati premium.
Sedis memento lux tue,
Exorna, sancte, posteros.
Auctore fultus nobili
 Ne dux sereni culminis
In nube tectus horreat.
Qui [2 1Kb] pastor est antistitum,
Quod fucat, omne submouet:
Gregem gubernat principum,
Magister est docentium.



XuI. HYMNUS uII. DE ASCENSIONE DOMINI.


Iam Christus ascendit polum
Necauit ante funera,
Lethum sepultus expulit,
Mors mortis impulsu ruit.
Cantate factum secula,
Funus subegit Tartarum,
uicit peremptus exitum:
 Mors inde luget pallida,
Presumpsit unde gaudium.
Escis uorator captus est.
Est preda raptor omnium.
Iam rete uinctum ducitur,
Iacet catena in nexibus.
Serpens uenena protulit,
Mitis terit superbiam,
Agnus leonem euiscerat.
Plus istud est potentie,
Quod nostra, Christe, suscipis,
Et ueste serui absconditus
Nos ad triumphum prouehis:
Quam si e coruscis sedibus
Fulgore terreres reos.
 Deus patet per omnia,
Nullo remotus tegmine:
Sed ut iacentes erigat
Dignatus esse quod sumus,
Redemit ipse ius suum.
Ouem reuexit perditam
Pastoris ad custodiam.
Leuate portas, angeli,
 Intrat tremendus arbiter,
Maior tropeis hostium.



XuII. HYMNUS uIII. DE S. EUPHEMIA.


Que lingua possit, quis ualeat stylus,
Tante triumphos uirginis eloqui?
Nunc mente molles discite masculi:
Exempla prestat, sumite desides,
Puella fortis cum superat uiros.
uirtus teneri nescia semper est,
Nec iura sexus, fractaque mens ei,
Que corde Christum conciperet semel.
   Soluunt caducis pectora uinculis,
Quibus repostus mentibus est Deus.
Tormenta torsit fortia corpore:
 Lassante pena creuit amor crucis.
   Si scire posses uincere martyrem,
uesane tortor, parcere disceres.
Flammas, flagellum, carnifices, rotas,
Cui crux sequenda est, non metuit nimis.
Hanc cum caminis igne crepantibus
Iussisse fertur precipitem dari
Priscus [1 1Kb] , ueneni fonte nocentior

Huius ministri dum cuperent nimis
Fornacis esce tradere martyram,
Lux tunc Olympi luce serenior
Opus remouit seua uolentium:
Cum uoce monstrant qui gladium simul.
 Nos hinc precamur dirige Tartaro,
Nam nostra sanctam non uiolat manus.
Turgescit illi felle iecur calens:
Mox saxa, fossas, uerbera, bestias;
Maius uenenum blanditias parat,
Quibus uirago fortiter obstitit.



XuIII. HYMNUS IX. [2 1Kb] DE S. NAZARIO.


Angusta uite tempora,
Paruis coacta terminis,
Mors sancta donat crescere,
Aeterna fines preparat.
De fruge casuum uenit,
Quo surgat humanum genus:
In stirpe Nazarius bona
 De morte lumen addidit.
Nerone felix principe
Diuersa perpessus mala,
Lustrauit orbem non graui
Pauore cordis algidus:
Sed ut profanis inderet
Quo calle conscendant polos,
uerus magister actibus
Exempla, non uerbis dedit.
Nam ductor ille fortis est,
Qui bella uiribus docet.
Quem dicta militem trahunt,
Si dux gerendis abstinet?
uentosa lingue hortatio,
Quod forma prestat, non habet.
 Sed magna postquam semina,
Scribente terram sarculo,
Glebis refudit optimis,
Mediolanum mox petit,
In qua triumpho nobili
Carnis ruinam reppulit.
Qui cede non digna iacens,
uatem [3 2Kb] tremendus mox monet,
Ut clara rursus munera
Mundo refusus adderet.



XIX. HYMNUS X. DE S. MARIA.


Ut uirginem fetam loquar
Quid laude dignum Marie?
Det partus, ornet, exigat
 Quod clausa porta, quod patens
Exposcit, ipsa suggerat.
Sint uerba ceu miraculum.
Quid mens requiras ordinem?
Natura totum perdidit.
Hoc est salus, quod uincimur.
Cum sola uirgo degeret,
Concepit aure filium:
Stupente factum corpore,
Turgescit aluus spiritu.
Quod lingua iecit semen est,
In carne uerbum stringitur.
De matre cunctus noster est,
De Patre nil distans Deus:
Utrisque partus integer,
 Que gignit et qui precipit.
Nil maior ille seruulis,
Sed nec minor creante fit.
Fons dicta clausus accipit,
Fons membra clausus egerit:
Nec rima cessit arctior,
Et uera proles emicat.
Dic, mater et uirgo, precor,
Quisquamne claudit exiens
Arctantur exta fetibus,
uinclum pudoris natus est.



XX. HYMNUS XI. DE S. MARTINO.


Cum gesta Martini loquor,
Nil laude dignum transeo:
 Diuisa uirtus omnibus
Unum coacta pretulit.
Labore magno martyr est,
uictore carnis spiritu:
Hoc est triumphis proximum,
Si bella calcent intima.
Perdente uires corpore,
Res fixa constat laureis.
Sublimat hostem mentium,
Qui uota membrorum fecit.
Hic fontis ignem nesciens,
Calore feruebat Dei:
Undis uapore iunctus est,
Christo dicatus actibus.
Qua ueste ludum texerat;
 Hac rex nitebat etheris:
Sordente panno acquiritur,
Quo fulget astrorum globus.
Quam iusta commutatio!
Astrum rependit indigens:
Et regna mendicus parat,
Mox sacra uite contigit,
De plebe lusit demonum,
Iussit fauillis surgere:
uixere tactu funera,
 Flagella passus est libens.
Quibus coronam nexuit.
Compulsus ad antistitem
uotum repugnans induit,
Quod sancta compleuit fides.



XXI. HYMNUS XII. [1 1Kb] DE S. DIONYSIO.


Dionysio Christus dedit
Quot bella, tot uictorias.
Exsul piorum ciuis est,
Urbis superne particeps.
Constantius uatem loco
Quondam tyrannus expulit.
Non cessit iste turbido,
 Creuit periculis fides.
Hoc sancta dic professio,
Te pena tradit prosperis:
Optata mercaris malo.
Persiste tortor adiuuans,
Lux hec negando ceditur.
O quam beata aduersitas,
Si sic triumphant exsules!
Nihil uerendo martyre
Confessor ille destitit.
Dispersa mors quos afficit,
Ad uota mortis euolant.
Nil lenta perdit coctio:
Intrat latenter abdita.
uitale funus meror est,
uelox medela transitus.
 Risit furorem principis,
Fide manente cursitans:
Fixus per orbem ducitur,
Qua sol coruscat acrior,
Negans bibendi copiam,
A te, tremende, sumimus
Ceu nostra, que remuneras
Tu mitte sanctum poscere,
Quod ipse nobis conferas.



LIBER SECUNDUS. EPIGRAMMATA.



I. EPITAPHIUM HOMINIS BONI.


Mente bonus, probitate nitens, et [1 9Kb] nominis auctor
   Sic iacet angusto dic dolor in tumulo?
Spes domus immense modico contecta sepulcro est,
   Artantur paruis culmina cespitibus.
Quid decus in pueris, quid prestant limina uite?
    Non exspectatis mors uenit ordinibus.
Quid iuuat hunc, teneris senium quod pretulit annis
   Funeribus iunxit funera multa suis.
Occidit, heu, iuuenis, qui texit crimina uite
   Tempore culparum uiuificante Deo.
Aspice, primeuos metuis qui forsitan annos,
   Aetas uincentem non tenuit puerum.
 Exemplum terris linquens, ad sidera raptus
   Confessis rectum quam bene monstrat iter!
Bis denas hiemes, totidem transcendit aristas,
   Quem subito ex oculis sors inimica tulit.



II. EPITAPHIUM HABUNDANTII u. I.


Nunquam morte perit meritis post busta superstes,
   Funera sublimem non capiunt animam.
Sanguis, honor, genius, probitas, constantia, census
   Interimunt multis dotibus exitium.
In commune bonus non sentit damna sepulcri:
   Fila legunt Parce que dederant miseris.
Pendula lassantur que plebem stamina portant,
   Fortia contingunt licia nobilibus.
Cana uenerandi renouabant secula mores:
    Inque uicem templi pectora munda tulit.



III. DE EPIGRAMMATIS PER ARMARIA DOMNI FAUSTI FACTIS.


Consona diuersis finxisti carmina libris,
   Suscipiat gaudens littera quod tribuit
Nescio qui tantum non laudet, Fauste, pudorem,
   Cum reddis si quid lecta dedere tibi.
Depositum perdit mens recti nescia semper,
   Ad mores redeunt hec documenta probos.
Si tamen admittis dexter mea uerba, fatebor,
   Qui pollet magnis paruula iure fugat.
Laudentur tereti quos pingis carmine uates,
   Mascula [1 6Kb] rhetorico schemate lingua tonet.
Ceu Paulus Christum docuit hominemque Deumque,
   Quo prestat cunctis gaudeat eloquio.
Attica per Graios ditentur dogmata sensus,
    Et nostrum stupeat Grecia docta decus.
Moralis strictis, narretur physica certis,
   Historiam monstrans indicet historia.
Comica per limam numerentur, fortia plausu,
   Conueniunt operi lucida dicta tuo.
Non ualet hec alter: sed Faustum dicere summa
   Ludus erit semper, si bene nota loquor.



Iu. DE PLAUSTRO QUOD EPISCOPUS DONARAT.


Antistes summus Plaustro te nobile donat.
   Pandit iter magnis, omina dextra facit.



u. [2 1Kb] EPITAPHIUM RUSTICAE.


Rustica, perpetue non te sors pallida uite
   Sustulit, interitum nec tibi morte dedit.
 Purior etherias graderis sine carne per arces:
   Sic uitam caste funera nobilitant.
 Quid mirum, uiduata tibi sat constitit etas,
   Coniugis ad natum cum bene ductus amor.



uI. EPITAPHIUM MELISSAE.


Corpore deuicto moritur quicunque, superstat:
    [* 1Kb] Donat lethi legem crimina sola homini.
Nil tibi, uirgo, perit: carnem mens pura refudit
   Que nunquam mundi uixit in obsequiis.
Funera, busta, rogi, scelerum stipendia cessent:
   De uita ad uitam transitus iste placet.



uII. 


Occisor mortis, dux uite, planta salutis,
   Aspice, nunc [3 27Kb] serpens ecce uenena fugat.
Et quod supplicii species et mortis imago
    Iam fuerat miseris, est mihi certa salus.



uIII. uERSUS IN BASILICA SANCTI XYSTI EPISCOPI FACTI ET SCRIPTI, QUAM [4 1Kb] LAURENTIUS EPISCOPUS FECIT.


Antistes genio pollens, probitate, pudore,
Ornauit donum meritis, et lumina uite
Ad pretium iungens operis, hec templa locauit.
Lapsa per incertos non spargit fama recessus;
Sed ueteris facti uiuit lex aucta per euum,
Quam dexter capiat Laurenti munera Xystus.
Sic manet officium, quod sanctis contigit olim.
Obtulit hic templum, ueniens quod consecrat ille.



IX. ITEM IN BASILICA SS. QUIA ARSERANT AEDIFICIA QUAE PRIUS IBI FUERANT, ET SIC FACTA EST.


 uilia tecta prius facibus cessere beatis.
Sic splendor per damna uenit, sic culmina flammis,
Consurgunt habitura Deum. Si perdita crescunt
Ignibus innocuis, si dant dispendia cultum;
Qualis erit reparans crepitantibus aucta ruinis?
Laurenti tua bella gerens incendia uince.
Sordida marcenti latuisset terra recessu,
Si status faciem tenuissent antra uetusta.
Sed postquam superi flammas misere secundas,
Ad lumen cineres traxerunt ista colendum.
Huc oculos conuerte pios, qui cuncta uapore
Predicis mundanda, pater, rebusque docendos
Instrue, ne uerbis titubet mens nescia recti.



X. [5 1Kb] IN DOMO MEDIOLANI.


 Aedibus ad genium duo sunt concessa per euum,
   Si niteant crustis, aut domini merito.
 Herbida [1 1Kb] pasturam simulantia saxa uirentem
   Illiciant oculos nobiliore dolo.
Pellat opus tamen arte, regat natura figuras,
   uiscera dum lapidum fingit imaginibus.
Candorem roseo perfundat doctor ab ore,
   Depingat sparsis congrua membra notis.
Aurum, culmen, ebur, tabulas, laquearia, gemmas
   Non datur humanis plus rutilare bonis.
In pretio cautis fors et sine lege iocatur.
   Moribus ut constes, crede, laboris erit.



XI. 


Antiquum ecce nitet templum, quod sorduit ante,
   Cui faciem ueterem lux noua composuit.
Perdidit antiquum quis relligione sacellum,
   Numinibus pulsis quod bene numen habet
 Di quibus hoc patuit, possessas linquite sedes.
   Quod fecit uictor, uictor ubique tenet.
Addidit ad cultum merito successor et actis,
   Qui morum nomen hinc, Honorate, geris.
Nubila uiperei qui gestat corda ueneni,
   Non datur ut faciat culmina pulchra Deo.



XII. 


Aspice de cuius biberit domus arcta fluentis,
   Atria quod superat porticibus modicis.
Pontificis summi studio constructa renidet,
   Laurenti proprium possidet ista diem.
Splendida per census consurgunt tecta ruinam,
   Occasum nescit quod uenit a Domino.
uix caries senium comitata hoc deterit unquam,
    Gloria factoris quod bene condiderit.
Fabula de magnis nunquam tacitura reseruat,
   Quod uincens euum nomen ad astra ferat.



XIII.


Ille fuit rigidi semper seruator honesti,
   Terribilis culpis, supplicibusque pius.
Quem nunquam flexit uitium, miseratio semper,
   Iudicium facie certus ubique dedit.
Crimina corripuit uultu, compuncta refouit,
   Conscia secreti detulit ora tui.
Hunc utero genitrix celestem fudit in aulam,
   Ubera subducens tradidit uberibus.
Cana uenerandum stupuerunt secula uatem:
   Moribus ante fuit, quod gerit officio.



XIu.


Qui possessa diu felix habitacula liquit,
    Que creuit Domino sic uiduata domus.
 Aulica suscipiens moderamina raptus inemptum
   Quod pretio mentis queritur, obtinuit.
Nunc locus irriguo retinet quod sorbuit haustu,
   Prospera custodiens faucibus acta semel.
Extemplo quisquis successit mansor et heres,
   Ingresso dextrum contulit ista pedem.
Quid prestet consors ad sanctam discite uitam,
   Si reddunt mundos tecta dicata uiros.



Xu.


Da, Pater omnipotens, per secula longa, precamur,
   Spes et certa piis hospitibus uenia.
Candida ne meritis fuscentur stamina nostris,
   Neu metis sistat palma parata meis.
Surgat qui proprie genitricis fotus in aluo
   Ad gustum uite per tua dona uenit.
Tu mea uel tenui perfundis corda sapore,
    Tu testem linguam sanguinis esse facis.
Celsa tenebroso frondescunt arbuta luxu,
   Que nullis strinxit falcibus agricola.



XuI.


Eloquium certus nature constitit index,
   Perfecti fontem querere qui sitiat.
Libertas semper studiis reseratur honestis,
   Infabricata latet nobilitas studiis.
Captiuum uenis seruasset terra metallum,
   Ni daret inuentor quod uocat in medium.
Scrutator fuluum concessit pallidus aurum,
   Qui polit, ingenium sic facit esse suum.
Hactenus Ionium perlustrans remige pauco
   Ad portum cymbam flecte, Thalia, meam.



XuII. SUPER [3 17Kb] REGIAM TRICLINII IN DOMO.


Nauita per postes suspendit munera ponti,
   In foribus propriis flumine parta gerens.
uenator portis apponit missile ferrum,
   uestibulum galea comitur armigeri.
Discitur in ualuis ars, uirtus, nomen, origo.
   Nos frontis signo credimur esse Dei.
Sic nostrum pande studium dux littera recti,
   Ut domus ingenium non taceat Domini.
Qui gestas Latium satiatus pectora rorem,
   Aspice serpentes hic Heliconis aquas.



XuIII. IN [4 49Kb] MISSORIO, QUOD HABET LORICATUM IUuENEM SUPER EQUUM, TENENTEM uICTORIAM IN MANU.


 Ecce tenet uictrix pennatum dextera numen:
   uenit, et ad reditum non habet arma uie.
 Pugnacem gestans sonipes per terga minatur,
   Aduena cui terror ridet in arte bonus.
Discat Hyperboreis famosum germen in aruis
   Nature genium, cum simulacra uidet.



XIX. DE LEONE MARMOREO, QUI AQUAM MITTIT IN DOMO.


Aspice deposita blandum feritate leonem:
   Ore uomit lymphas pectoris obsequio.
Unda fluit rostro, dens mortis pocula mandit,
   Naturam perdens bellua nos satiat.
Effera dum uitreos effundunt guttura fontes,
   Dira salutiferis corda lauantur aquis.



XX. IN BAPTISTERIO AGELLO UBI PICTI SUNT MARTYRES, QUORUM RELIQUIAE CONDITAE SUNT IBI.


 Conditor [1 1Kb] Armenius, supero qui dignus honore est
   Hic peperit fontem uiuificantis aque.
Plena salutiferis gestemus uiscera lymphis.
   Ne sitiat potans contulit una semel.
Rapta sepulturis animauit corpora pictor:
   Funera uiuia uidens mors eat in tumulos.
Illorum tamen iste locus complectitur artus,
   Quos paries facie, mens tenet alma fide.



XXI. DE [2 1Kb] SCUTELLIS SEPTEM HABENTIBUS FERAS uEL DIANAM.


Delia, ceruus, aper, tigris, leo, bucula, pardus
   Apportat mensis fercula, docte, tuis.



XXII. DE [3 2Kb] COMPOSTILE HABENTE SEPTEM GAuATAS.


Diuersis dapibus confinia proxima seruat,
   Dum claudit uariis fercula multa uiis.
 Limitibus certis quod iunctus diuidit ordo,
Unus in argento quam bene uenter habet?



XXIII. DE [4 1Kb] EO QUI UT FILIUM MATRI RECONCILIARET, FURTUM FECIT.


Quis rogo per facinus crimen compescuit unquam?
Amplector sanctas, que dant bona semina, fraudes,
Augmento rumpunt dum iurgia seua perito.
Qui natum matris per culpam reddit amori,
Hunc odiis constat missurum semina pacis.
Ordine peruerso fallax concordia pugna est,
Cum belli facies tribuat mentita quietem.



XXIu DE EO QUI DICEBATUR MERETRICIS FILIUS ET ASELLIONIS ESSE.


Di, prohibete minas, quas partus nuntiat horrens.
Quem lupa sordenti conceptum fudit asello,
Coniugis illicibus satiauit uiscera prole,
Edidit et pecori sobolem fera prodiga legis.
Quid faciat rumpens naturam conuena discors?
Unde sequenda petat natus, quis dicere possit?
Quem stultum genitor, furem dedit improba mater,
Nobile degenerans tenuisset culmen ab istis.
Sed uitiis proprium te norunt, crede, parentes,
Elinguem, trepidum, iactantem, fraudibus aptum,
Gutturis immensi, sorbentem quidquid ubique est.
Qui semel assuetas humano sanguine fauces
Pandit, et ad uiles non uertit terga iuuencos.



XXu. DE [5 1Kb] CAUCO CUIUSDAM HABENTE PASIPHAEN ET TAURUM. EX TEMPORE.


Pasiphe niueum linques nec in arte iuuencum,
 Diffusis collo manibus petis oscula supplex,
Pulchrior et certis illudis ficta puellis:
Candidus argentum superat bos luce coloris,
uiuit amor, taurus, mulier, sine corpore uero.



XXuI. DE EO QUI NUNQUAM NISI IN DEPOSITIONE FILII PAuIT.


Preparat in fletu qui fercula lauta uocatis,
Annua per lacrymas celebret sollemnia magnas.



XXuII. ALITER.


Nunquam stante domo pascit, mihi credite, tantos,
Qui tumulos natis, et mensas complet amicis.



XXuIII. ALITER.


Conuiue miseri luctus deposcite multos:
    Prandia tot uenient, funera quot fuerint.



XXIX. ITEM DE CAUCO [1 1Kb] HABENTE PASIPHAEN ET TAURUM.


Blanditur mulier, sentit bos, membra mouentur.
   Attulit ars formas: quis dedit hic animas?



XXX. ALITER.


Et fictus rigidam seruat, uenus improba, mentem
Taurus, ut admotis suspendat rostra labellis.



XXXI. ALITER.


Si tibi sunt anime, pictor, quibus inseris artem,
Mollior in tauri claudatur spiritus ore,
Fortia si misere non dantur corda puelle.



XXXII. DE [2 1Kb] EO QUOD MESSALA CONSUL ENNODIUS IN COGNOMINE DICTUS EST.


Consulis ad genium nomen pro stemmate iunxi:
   Dans lucem fastis, sum trabeis potior.
Quid palmata tuo tantum de murice uernas?
   Plus fucante dedit [3 1Kb] purpura nostra tibi.



XXXIII. DE OBLOQUENTE SIBI ADuOCATO.


Improbe, quid fractis confundis singula uerbis?
   Depingit mores obruta lingua tuos.
Accipis, exposcis, presumis, renuis, ardes.
   Tristia, blanda simul, fortia, fluxa facis.
 Ira, pauor, rabies, patientia tempore in uno,
   Tot facies gestas pectoribus uacuis.



XXXIu. uERSUS SCRIPTI AGELLO, UBI [4 1Kb] FILIUM ARMENII ANGELI CHRISTO OFFERUNT, QUI PeNITENTIAM EGIT.


Suscipit oblatum ueniam cui contulit lesus.
   Post culpas anime sunt holocausta Dei.
Perge, puer, teneros superans bene conscius annos.
   uictores iuui candida uita pios.



XXXu. DE [5 1Kb] EO QUI GALLIS IPSO PRAESENTE OBLOCUTUS EST, CUM ESSET DETRACTOR uENETUS.


Illudis Gallis, ueneti male tincta propago.
   Nil candoris habes, mens tibi quod genus est
 Despicis insontes maculate uernula terre:
   Sed natos Rhodani nix probitatis habet.



XXXuI. EPIGRAMMA [6 31Kb] IN SUBSCRIPTO.


Quod tibi nature dederit lex germen amice,
   Hoc mihi fons tradat uiuificantis aque.



XXXuII. IN DOMO ANTE ORATORIUM.


Commoda de damnis mercaris, gaudia planctu,
   Si tibi de Christo est indubitata fides.



XXXuIII. ANTE OLEARIUM.


Hoc est quod nitido membrum completur oliuo:
    Nil potius sanctas conuenit ante fores.



XXXIX. ANTE HORREUM.


Horrea parua licet, sed mens est largior illis.
   Non parcens opibus diuitias merui.



XL. ANTE SCALAS


Adueniant animum reserante teste figura,
   Quo semper uotum proditur indicio.



XLI. ANTE CELLARIUM.


Nulla penum laxat mentis pressura sinistre:
   Effluit expensis quod spatiis latitat.



XLII. ANTE COQUINAM.


Non mihi diffuse dant prandia celsa coquine:
   Nec plures uenter concutit artifices.
Fercula pauca damus numerum uincentia cultu,
   Gloria nec mense damna salutis habet.



XLIII. [1 1Kb] ANTE CANAuAM.


Sobria cella cadis uinum quod seruat onustis,
   Corpora confirmat gressibus acta suis.
Infundunt multis irarum pocula flammas:
   Mitescunt nostro bellica corda mero.



XLIu. IN INGRESSU HORTI.


Respice, qui gressum sinuas per amena uireta,
Ut discas cultis lucem preferre diserti.
Arridet germen, quod lingue pingitur ostro,
uer habet in bruma, qui flores carmine gignit,
Per glaciem zephyros exhalant uerba tepentes,
Ebria fulgenti maduerunt murice dicta,
Omnibus in rebus sermonum purpura regnat,
Oris ad imperium submittunt colla chelydri.
Algida cum roseo iuuenescunt sanguine corda,
Primeuos gelidis ostendit littera membris.
uertit ad obsequium nature munera doctus,
Aetates, species, mensuras, tempora, formas.



XLu. INTRA HORTUM SUPRA LIMEN.


Collaudet spatiis hortorum commoda lautis,
   Plurima cui satiant iugera culta famem.
Ditior extentos superat dos larga minorum:
   Nobilitas uera est, que nitet in modicis.
uenit ad inclusum postponens gratia campos,
   Prodidit angustis quid faciat studium.
uernat in ingressu uiridanti porticus umbra,
   Cui fudit genium uitifer ipse Deus.
Exornans magnis foliorum texta racemis
   Aestiuis iunget commoda frigoribus.
Lilia nam, laurus, oleas, commista rosetis
   De cultu proprium fecit auere diem.
Serta triumphantis frondem que monstret amicum.
   Contulit affectus aurea terra suos.
Largus opum poscat maioris premia uoti:
   Hoc satis est nobis, quod sine fraude libet.



XLuI. [2 1Kb] DE MURENA INL. F. QUAE [3 1Kb] IN SEPTICIO CLAUDITUR, ITA TENUIS EST.


Spiritus exhausto uoli at prelubricus auro.
 Candida lassatum uix tangit membra metallum,
Afflixit pondus pretium fornacis anhele.



XLuII. ALITER.


Aurea per nebulas dissoluit fila magister:
   Luserunt dociles flamina fulua manus.



XLuIII. ALITER.


Contulit hic uentus pretiosi membra metalli.
   Quod finxere timent, nec capiunt oculi.



XLIX. ALITER.


Est nichil, et teneo, conuincit dextera uisum.
Stringitur arctatis digitorum nexibus aura.



L. DE EO QUI FICUS MUNERE ET TESSERAM SIMUL MISIT.


 Damnati [4 1Kb] fructus mittit tua dextera ligni.
Hec hominem [5 1Kb] dira spoliarunt pabula primum,
Et nudis, serpens, post fraudem sorte minaris.
Parce, precor, donis: casus et damna reserua.
Quid nocitura putas insontis poma saluti?
Ante ferax lethi tunc mortem depulit arbor,
Fixa triumphigeris cum ramis uita pependit.



LI. DE ADULTERO ET MOLLE.


Omnia memphitis retinentur secula textis.
Seruiuit nunquam Laurentius ante Neroni,
Nec timuit ualidas uicit qui corpore flammas.



LII. ALITER.


uir facie, mulier gestu, sed crure quod ambo,
 Iurgia nature nullo discrimine soluens,
Es lepus, et tanti conculcas colla leonis.



LIII. ALITER


Exige mendaces populorum uxorcula barbas,
   Ne minuant questum mascula labra tuum.



LIu. ALITER.


Respice portentum permixto iure creatum,
Communis generis, satius sed dicitur omnis.



Lu. ALITER.


Ludit in ancipiti constans fallacia sexu:
Femina cum patitur, peragit cum turpia, mas est.



LuI. IN BAPTISTERIO MEDIOLANENSI.


Mundior excocti fulgescat luce metalli,
   Munera disponit qui dare digna Deo.
Ante uaporatis Laurenti uita caminis
    Constitit, ut blandum nobilitaret opus.
Marmora, picturas, tabulas, sublime lacunar
   Ipse dedit templo, qui probitate nitet.
Aedibus ad pretium sic mores conditor addit,
   uellera ceu Serum murice tincta feras.
Qualiter inclusas comit lux hospita gemmas.
   Nix lapidis quotiens pulchrior arte rubet.



LuII. DE IOuINIANO, QUI CUM HABERET BARBAM GOTHICAM LACERNA uESTITUS PROCESSIT. EX TEMPORE.


Barbaricam faciem Romanos sumere cultus
Miror, et in modico distinctas corpore gentes.



LuIII. ALITER.


Romuleam tegetem nox oris nubila fuscat:
 Oppressit uestes tenebroso tegmine uultus.



LIX. ALITER.


Nobil bus tollis genium, male compte, lacernis,
Discordes miscens inimico federe proles.



LX. IN BASILICA [1 25Kb] S. CALEMERI QUANDO REPARATA EST.


Libera captiuum meruerunt culmina lumen;
   Arridet facies nubila nulia gerens.
Hic nuper astrigeri dos proxima uenit Olympi.
   Laurenti ua is ducta ministerio.
Aedibus et uite cuius nunc una figura est;
   Ceu solis radiis forma, color similis.
Euge uetustorum reparator, perge nouorum
   Conditor, et uultu clarus et ingenio.
 Abiurant priscam, te presule, tecta figuram,
   Aduena casuris porrigitur genius.



LXI. DE QUODAM uETERI INIMICO STULTO ET BENE PASCENTE.


Prandia lauta paras, sed lingua sordibus horres.
   Si desis pastor, fercula concilias.
Ambitiosa fames, lassato prodiga censu,
   Cornibus insultat, si taceat dominus.



LXII. DE EO QUIA PAUPERUM OPES uORABAT.


uisceribus miserorum et sanguine pauperis aucte,
   Tantorum mortes cur tibi sunt epule?
Tubera, perdices, grus, turdus, turtur, echinus,
   Non explent uterum corpora mille tuum.
 Infaustus multis, tibi felix diceris uni,
   Heres quod misero uenter erit proprius.



LXIII. DE EODEM.


Artubus humanis Polyphemus uixit, et atro
    Sanguine distentos delicias habuit.
Tu reddis similem, scena redeunte, furorem;
   Cui pastum tribuunt agmina debilium.



LXIu. DE EO QUI UT AMICOS EIUS AD SE TOLLERET, PASCEBAT.


Mergeret ut diuos in mortem, pabula serpens
   Contulit, et uitam munere dira tulit.
Sic quicunque meos paradisi uere labores
   Demulcet, casses conuiuii patitur,
Illic discedit quem pectore gessit amicus:
   Eit dominum cari gutturis hospitium.



LXu. [2 8Kb] DE DEFENSORE CALLIDO.


Nescir s uotis, et cordis nube recedens.
    Ex oculis presens quereris in facie.
Tuque per ambages nulli spectabilis esse
   Calles, mellifluis toxica dans labiis.
Hoc uolo quod non uis iurans, te nolle quod optas,
   Concutis et uariis pectora seua modis.
Hydram uerticibus, formis superare Prometheum
   Doctus, ut ad priscos fabula non redeat:
Bella cies, spoli s crescis, defensor, ademptis.
   Ad nomen currit preda superba tuum.



LXuI. PRAEFATIO TOTIUS OPERIS PeTICI QUOD FECIT.


Dum mea multiplices mens anxia sustinet estus
   Et reddor uitrei mancipium pelagi.
 Cumque procellosus refluentis portitor unde
   Africus ut captas me rotat exuuias.
Pierius menti calor incidit: indiga serti
   Tempora mox cinxit laurus Apollinea.
Tunc hedere uiridis rubuerunt fronte corymbi,
   Castalii mellis murmura blanda bibi.
Continuo ponens marcentes pectore curas
   Complector laudem, carmina, letitiam.



LXuII. DE EO QUOD uINDEMIARUM TEMPORE SCRIPSIT.


Musta cadis famuli dum condunt nostra fideles,
   Et ludunt prelo calcibus intrepidis;
Dum tingunt rosei plantas de sanguine Bacchi,
   Scinditur et teneras uua gerens tunicas;
Otia [3 1Kb] Niliacis non passus carmina biblis
    Sulcaui, tumulo ne tenear moriens.
Ebria lapsantis confessus uerba Thalie,
   Sum uacuus culpa, si pedibus titubet.
Ieiunos deceat lex artis, [4 1Kb] syllaba rhythmus:
   Nulla Camenarum iungitur ad Bromium.



LXuIII. DE QUODAM GLUTONE, QUI OPUS EIUS IMPERITUS CARPEBAT.


Nescio cur sancto non parcas, stulte, labori,
   Dum morem seruas dentibus insiliens.
Mandere nos pergis: sed uenter commoda nescit.
   Flamina nam uacuis stringis imaginibus.
Escarum gurges nil ruptis murmure buccis
   Suscipit, aut castis motibus exuberat.
Phasiacam uolucrem, pisces uel sumina captans,
   Uda uaporatis guttura pasce cibis,
Me ieiuna iuuat sine ructu pangere dicta:
   Regifico luxu fercula te satient.



LXIX. DE EUNUCHO TRIBUNO, NOMINE, PEREGRINO, OMNIA PERAMBULANTE.


Testibus asseritur gens, census, uita, Tribune,
   Antiquum quotiens linquimus hospitium.
Tu, quem lustratis transmisit gentibus error,
   Nulla domus pleno nec tenet ampla die:
uis dici locuples, sublimis, pulcher, amicus,
   Aestibus ignoti missus ab Oceani.
Irrita dicta uolant, assertor non uenit ullus,
   Nulla fides sexum detegit, aut patriam.
Mendicus, uetulus, timidus, confusus, anhelus,
   His, uerum perdens, utere nominibus.



LXX. DE EODEM.


Tutus falsa loqui poteris sine teste, Tribune:
    uentus habet linguam ponderibus uacui.



LXXI. ALITER DE IPSO, QUIA NUSQUAM STAT.


Instabilem faciunt nature damna Tribunum:
   Auolat hinc rursus, uincula ni teneant.
Tolle miser modicam zephyro ueniente saburram:
   Radix nulla tuo est utilis auxilio.



LXXII. ALITER DE IPSO.


Eunuchus turpem poscit per compita uictum:
   Semina telluri non habet unde ferat.
Grandia proscissis rus seruat germina membris,
   Fetibus et messis multiplicata redit.
In cassum sectus proscindit uomere terga,
   Ni findens spargat triticeam sobolem.



LXXIII. DE EO QUOD CUM IPSE GALLOS PARENTES HABERET, ANSERES AMABAT COMEDERE.


Hic uolucrum pugna est, ubi Gallo ceditur anser:
   Dat penas [1 1Kb] ueteris proditionis auis.
Mactatus quondam uocis capis, improbe, questum.
   Romanis uitam qui dederit, moritur.



LXXIu. DE uARIETATE CLERICORUM.


Qui ponti facies, numerum qui nouit arene,
    Femina quem iurans fallere nulla potest;
Astrorum plebem, qui calles spectat amantum,
   Cynthia cui certis cornibus innotuit;
Non ualet hic uultus retinere, et nomina, mores,
   Quos mutat clerus tempus in exiguum.



LXXu. DE MALO HOMINE, QUI EQUOS AMABAT.


Gaudet equis recti dissuasor, et indigus equi,
Nomina qui dignis studio superante caballis
Subtrahit, opponens ad sancta uocabula clunem.
Sed procul est pecudis quod censet mentis inique,
Propositum perstat generis, quod stemmata fundunt.



LXXuI. DE GALLIDO, QUI DEFENSOR DICEBATUR.


 Aspidas ut capiat testis fraus hospita technis,
   Sub ludi specie mortis imago latet.
Umbra [2 1Kb] lacessitas producit callida pestes,
   Et bellum blandis principiis geritur.
Credite, non aliter defensor prelia tractat,
   Qui accusat ridens, qui perimit placidus.



LXXuII. DE [3 1Kb] uITA ET ACTIBUS S. AMBROSII EPISCOPI.


Egit quod docuit meritis et honore superstes
   Ambrosius uates moribus, ingenio.
Roscida regifico cui fulsit murice lingua,
   uere suo pingens germina que uoluit.
Serta redimitus gestabat lucida fronte,
   Distinctum gemmis ore parabat opus:
 Instituit populos gestu, probitate, pudore,
   Fouit respiciens, perculit, admonuit.
uocis ut officium postrema pericula poscunt,
   Sic teneras culpas qui tacet insequitur.
Succinctus gladiis, clypei de pondere tutus,
   Pectora claudebat textilibus chalybis.
Ensis habet uires uitiorum sector et hostis:
   uipera non tangit squamea terga uiri.



LXXuIII. DE S. SIMPLICIANO EPISCOPO SUCCESSORE EIUS.


Ambrosius linquens uiduate munia plebis
   Transtulit ad curam, Simpliciane, tuam.
Successoris opes spoliati uiscera regni
   Creuerunt merito temporis alterius.
 Ac uelut annosam zephyris parentibus ornum,
   Ne metuat bellum, longa quies solidat.
Tiro tamen felix cana ad rudimenta uocatus
   Non flexit priscum degenerans apicem.
Nil timuit gelidis anima feruente medullis.
   Pontificis uirtus floris habet senium.
Aequora qui tecto pressit terrena patenti,
   Moribus et cultu sidera cum tetigit.



LXXIX. DE B. uENERIO SEQUENTE.


Forma pudicitie iuuenis sectanda ueneri
   uenit, [1 2Kb] nominibus nil famulata suis.
Fortia marcebant uetulo sub iudice membra,
   Aetas presentem perdiderat puerum.
Sublimis postquam conscendit fulcra cathedre,
   Cana tener populis dogmata disseruit.
Aurea fluxerunt locupletis schemata lingue,
   Sol uite nitidum reddidit eloquium.
Aluus ut Ecclesie tumuisset semine uerbi,
   Non deerat pastus lactis apostolici.



LXXX. DE uENERABILIS MAROLI SUCCESSIONE.


Marolus extreme potator Tigridis ore,
    Qui iubar in madidis uiderat hospitiis.
Quem labor in proprio Syrie solidauerat axe,
   Orditur uatem dotibus innumeris.
Peruigil, intentus, ieiunus, prouidus, ardens:
   Quod morem tenuit sat fuit officio.
Os tenerum quotiens gu tus contingit honesti,
   Transit ad affectum quod fuit imperii.
Terra potens olim Patribus fundata beatis,
   Nobilibus mundum partubus irradiat.



LXXXI. DE CULTORE DEI MARTINIANO EPISCOPO.


Mens niuei lactis, species manifesta columbe,
   Astutia serpeus, Martiniane, uale.
Lubrica te dubii dum poscunt flamina uulgi,
   Inueniunt pauidum ne mereare legi.
 Unus erat mundo contraria iudice narrans,
   Qui ut caperet regnum uincere non meruit.
Protinus ad magni perductus limen honoris
   Exsul celorum ciuibus inseritur.
Post geminas sanctis construxit mundior edes,
   Lumine quas clauso iussit habere diem.



LXXXII. DE uENERABILI GLYCERIO EPISCOPO.


Suffusus minio, perque optima facta rubescens
   uirginei uultus Glycerius sequitur.
Puram sanguineo maculat dum rore figuram,
   Picta genas facies simpliciter placuit.
Candentem crocea gestans aspergine frontem
   Leta uerecundis tinxerat ora notis.
 Indeptus sceptrum, tribuit quod testis imago,
   Purpura quem mentis prodidit imperio.
Hunc [2 1Kb] habuit et populus paruo uix tempore felix,
   Sed rursus magni missus ad obsequium.



LXXXIII. DE S. LAZARO ANTISTITE.


Lazarus ut diri premeret pede culmina mundi,
   uocibus accitus trux uenit in medium.
Quem frons leta parum uitiis depinxerat hostem,
   Mulcantem culpas luminibus facitis.
Respiciens lapsus detersit nubila uite:
   Curam sepe dedit uulneris obsequio.
Non latuit tectis facinus qui gessit in antris,
   Absens criminibus tortor ubique fuit.
Innocuis placida uernabat luce serenus,
    Ceu speculum noxis iniiciens faciem.



LXXXIu. DE AMICO [3 1Kb] DEI EUSEBIO PONTIFICE.


Eusebius Ligurum successit finibus hospes,
   Ignote tractus plebis amicitia.
Graius erat, socio Titan quos respicit ortu
   Flammigero lymphas uertice decutiens.
Mitis, compositus, largus, pius, integer, audax,
   Crederet ut damnum non dare, perpetuum.
Fleuit pauperiem miserans, arrisit habenti,
   Gaudia com cu ctis tristitiamque gerens,
Hunc index operis locuturo nuntiat orbi
   Fama uirum, gentes de statione trahens.



LXXXu. DE GERONTIO EPISCOPO.


 Ecclesie postquam parta est tibi sella, Geronti,
   Funera decessor non timuit moriens.
Te reparante redit, patitur sors pal ida lethum,
   uiuit post obitum discipuli pretio.
Agricolis iunctus coluisti germina uite,
   Nec serpens lolium pabula leta tulit.
Qui dedit in medium quem lex iubet optima uictuum
   Emit terrenis fructibus ille polum.
Errorem mentis pressisti lege laborum:
   Otia non passus uirtutibus ueheris.



LXXXuI. DE uENERABILI BENIGNO EPISCOPO.


Exsere que posuit mens nomina certa, Benigne,
   Quem quisquis uocitat testis erit meriti.
 Cana fides hominem dum narrat, detegit actus,
   Nil loquitur casu pignoris attonitus.
Prescia uenturi non errant uota parentum,
   In ueram uertunt blanditias sobolem.
Ante patres censens sedit plaudente senatu,
   Prelatum sanctis extulit ille caput.
Pollice sed diro ceu flos succisus aratro est.
   Spes, decus, et genius de foribus cecidit.



LXXXuII. DE BEATISSIMO uIRO SENATORE EPISCOPO.


Qui uincit trabeas, solium, cinctumque Gabinum
   Consulibus prestans ecce senator adest.
Ingenium uelox, sermonis cura rotundi,
   uirtutum pretium, forma pudicitie.
Abdita librorum mysteria clausa prophete
    Qui dedit in lucem schemate quo uoluit.
Orbis ad extremi missus secreta uerendis
   Curauit studiis quod fuerat lacerum.
Tunc oriens uictum peregrino lumine fassus,
   Hesit ad aspectum lampadis alterius.



LXXXuIII. DE DOMNO THEODORO uIRTUTUM OMNIUM EPISCOPO.


Tu lux certa tuis, spes tu fidissima rerum,
   uatis apostolici tu, Theodore, uigor.
uirtutum cumulus, substantia lucida ueri,
   Monstrat aceruatis quam labor in studiis.
Prescius, accinctus, fortis, tranquillus, amicus,
   Compositus, simplex, tu bonus et sapiens.
Fatidicus semper tu conscia corda futuri.
    Deprensum fluxit te reserante malum.
Quem timuere feri calcantes culmina mundi,
   Dilexit spernens dura supercilii.



LXXXIX.


Restat [1 1Kb] , quem longo seruet rex inclytus euo . . .



XC. 


Imperii custos [2 1Kb] uocali pollice chordas
Per numeros animans, tibi fila loquentia carmen
uerberibus plectri, doctor, seruire cegi.
Cyrrha potens Phebo, laticis pia turba sereni
Tu mihi semper eris, qui pectora clausa remotis
Inseris officiis, et dextro numine comples.
Deprecor, exactam fauturus suscipe uocem,
Extorsis pretium donans te iudice dictis.



XCI. DE [3 2Kb] MARMORIBUS OPERE SARSORIO.


uisceribus lapidum permixta lege coactis
   Naturam faciunt artificum studia.
In solidum fractis riguerunt marmora membris,
   Partibus in crustam colligitur genius.
Unam de uariis speciem componere frustis
   Qui potuit, saxum duxit in obsequium.



XCII. DE MISSORIO UBI IMAGO IPSIUS EST.


Diuitibus pretium est Ennodi forma metallis.



XCIII. IN CONCHA IPSIUS.


Parturit unda sitim, quam splendens concha ministrat.



XCIu. DE [4 1Kb] EQUO QUEM ACCEPIT HUNISCO.


Belliger algenti sonipes nutrite sub axe;
   Per Tanais medium pectora sicca ferens.
Cana pruinosis mandentem gramina lustris
   uirtus lege poli quem sibi percoluit.
Post domitas gentes, post flumina tanta cruoris,
   Alter te dominus, sed manet ipse labor.
Linque precor lituum, cantus passure beatos,
   Captiuus pacis mitteris obsequiis.
Nil tibi cum bellis: commendat buccina lethum:
   Quid iuuat expertas semper amare neces?



XCu. EPITAPHIUM S. uICTORIS EPISCOPI NOuARIENSIS.


Nomine, proposito, meritis, certamine uictor,
 Despicis oppressas maculato semine terras.
Tu carnis uitiis possessor corporis expers,
Lubrica subiectis domuisti secula membris,
Tranquillus, patiens, correptor, prouidus, acer.
Hic reddens tumulis cineres, ad celsa uocatus
Spiritus etherea congaudet lucidus arce.
Busta supercilio miseratus cernit Olympi.
Unde triumphati respectans funera mundi,
Cassibus exutis concedes premia membris.



XCuI. DE QUODAM ROMANO QUI uOLUIT MAGISTER ESSE.


Index nature studium tibi non uenit ullum,
Littera nulla colit brute commercia lingue,
Nunquam discipulus ualeas, dic unde magister?



XCuII. DE ANU QUADAM.


Algidus in uiuo moritur dum corpore sanguis,
Annorum glacies cum siccat pabula uulue,
Seminis et custos refugit cruor utilis inguen,
Marcida cur iuueni sociaris, Galla, marito?
Pignoris in thalamis pariet fiducia iuncto.
Nam sobolem laxis mendacem uiuere rugis
Insimulans, epulis das prolem feta cloace.
Attulit hoc uenter, quod coniunx iungat ad ora.



XCuIII. DE ANULO FIRMINAE INL. FEMINAE.


Nil fallit simulans, quod finxit dextera uerum est.
Immobilis stantem fugitat lepus arte molossum,
Insertus rabidis ridet furor aureus ursis,
 Gestandus manibus seuit leo blandior ira.
Cognoscit dominam genius famulante metallo.
Mitigat illa feras, dum plebem pascit egentum.



XCIX. 


Aspicis Albinum titulos post busta dedisse,
   Funera qui meritis uiuacibus iugulat.
Inclyte cui princeps dum subdis iura magistri,
   uere sepulture contigit ille locus.



C. 


Cretius hic sollers quidam uocitatur homullus,
Naribus argutus, gressu celer, ore timendus,
Impauidus presso signans uestigia rostro,
Quo ceruus, capree, lepores, lupus, ursa uagatur,
 Inuenit, et tepido capitur fera prouida lecto.
Luditur agnelle post prelia tanta uolatu,
Molle pecus uolucrem preuertit fraude molossum.



CI. DE [1 1Kb] SCUTELLIS.


Tot Iouis illecebras, tot crimina uiua figuris
Dum bene depingit, uitiosa est dextera fabri.
Argenti pretium est facinus retinere uetustum,
Ne purum superet quod furtis Iuppiter egit.
Nil licet etati, scelerum monimenta resurgunt,
Admonet exemplis, qui culpas format auitas.



CII. ALIUD.


Si tantas facies tunc sumpsit diuus adulter,
   Se primum falsis lusit imaginibus.
 Quid non mentito uiolasset corpore numen,
   Cuius forma suo gaudet adulterio?



CIII. 


Lesa uenus non est: nature uincula constant:
Bucula Dedalei cessat mentita laboris.
Ingenio uiuens nil mugit uacca biformis.
Fictaque nec uerum coitum dant ligna iuuence.
Ecce iterum tauro mulier submittitur uxor,
Humanas pecudum suspirant pectora flammas.
uasta iugum ceruix, cursus capit area colli,
Qualiter astricto sudauit marcida loro.



CIu. 


Forma, caput, facies, Deuteri cuncta magister,
   Innumeris doctor dotibus ille cluit.
Excussit linguam genius perfectus ubique.
   Quod fari nescit, displicet inde malis.
Grammaticam iactant artem nescire magistrum:
   Hoc melius simplex moribus instituit.
Oratoris opus, lapidosaque culmina Tulli
   Non tetigit: celsum rhetora nullus amat.
Discipulis satis est uultus, tacitique uerenda
   Caluities, Phebe lumina plena uident.



Cu. IN NATALUM INFANTIS ARATORIS. Ex tempore.


 Iure colis proprium natalem pulcher Arator.
   Qui si non colores, [2 1Kb] nunquam Arator eras.



CuI. DE QUODAM INCERTI PROPOSITI ET uITAE TURPIS.


Tot rebus fallax quid garris pica biformis,
Semiuir et tremulo qui uexas turpia lumbo?
Quod tibi propositum, qui sexus contigit unquam?
Quid non mentiris, uir, femina, sancte, profane?



CuII. uERSUS MISSI AGNELLO uIRO SUBLIMI.


Ex tempore.


Lucidum tinxit maculante fuco
Quisquis affectum, ferat inde linguam
Iudicis Christi facibus perustam

 Ore sepultus.

Scindit urgens fedus omne fraude uiuax perpeti,
Aegre portans quidquid ordo flagitat serenior.
Linque, queso, amice, mores plebe dignos ultima,
Sanguinis callem secutus serua quod depectus es,


ENNODIUS AGNELLO.

Ante imperium diligentie uestre ualetudinem suam iniuncta tenuerunt. Nam ne cui hec darentur uel legenda uel transcribenda premonitus, obuias poscentibus manus opposui. Nunc uictus tui caritate transmisi. Facies meum pudorem in statione esse si relegas, in profligatione maxima, si transcribas.



CuIII.


uincula soluit amor, que quondam nexuit alter:
Non nisi per legem cedit lex prisca sequentem.



CIX. 


Nunquam frugiferis per secula longa tyrambis
   In me fluxerunt commoda Castalii.
Tristia ieiunis spargentem carmina labris
   Spes noua quid stimulas gurgitis Aonii?
Sed si mutato Parcarum stamine gaudes,
   Exhibe cornipedem nunc Pegasea mihi.
Qui ferat aligerum per gramina roscida corpus,
   Nec teneras flectat uestigiis segetes.
Sublimem, ualidum, formosum, passibus aptum,
   Qui si contingat, mox mihi, Musa, places.
 Mitteris ad largum locupletem poscere parua:
   Ni gaudens redeas, dic mihi, Musa, uale.



CX. DE [1 1Kb] CASTELLO HONORATI EPISCOPI.


Pontificis castrum spes est fidissima uite.
   Cui tutor sanctus, que nocitura petant?
Hic clypeus uotum est, procul hinc Bellona recede.
   Quod meritis constat, prelia nulla grauant.
Conditor hic muros solidat, munimina factor.
   Nil metuat quisquis huc properat metuens.



CXI. DE [2 1Kb] HORTO REGIS.


Dextera bellipotens uulgatis plena triumphis,
   Qua cecidit quidquid fugit ab obsequio:
Disperso celsam solidas qui sanguine famam,
    Cui peperit laudem mitis et arma tenens.
Postquam prelargo rubuisti scammate campi,
   Arua colis pingens germine purpureo.
uirgultis proprio dispensas murice poma,
   Das plantis fructum nobilitate tua.
uilior en cespes iactat se diuite ramo,
   Dum ligni morsus semina clara fouet.
Demessus ferro floret tibi surculus alter:
   Nuda maritatis dos nitet arboribus.
Gramina cultorem prenoscunt, muta loquuntur:
   Quod tetigit princeps, uer habet in glacie.
Gestu terra potens, monstrat cui creuerit arbor
   Fetibus et genio panditur hic dominus.
Peruigil Hesperidum que seruas iugera serpens,
   Aurea ieiunis munera [3 1Kb] dans epulis.
 Quis silue sobolem carpat custode ueneno?
   Morte nemus tutum, credite, nullus adit.
Hic commune facis, pietas, quod sola parasti.
   uisceribus plenis nescit abire fames.



CXII. DE CAECO QUODAM LUXURIOSO.


Orbe pereffoso fluidum de lumine uulnus
   Pestifer ostentans ora sepulta geris.
Ceca per innumeros facies portatur amicos,
   Qui te conspiciunt iure dolent oculis.
Ebria marcenti locupletas flumine menta,
   Circumfers crasso sordida labra fimo.
Oscula nulla petas, madidam suspende Mephitim:
   Te propter cupiam perdere quod uideo.
Quis putet ex oculis flammas coalescere turpes?
    Nil uidet, et rectum seruat iter scelerum.



CXIII. DE EQUO SUO SENE.


Flexior annoso sonipes moderamine noster.
    Nunc iuuenem blando sustinet obsequio.
Mollia grandeuus summittit terga sedenti:
   Aetas constantem gressibus esse facit.



CXIu. DE FLAGELLO INFANTIS ARATORIS.


Que capiunt mundum iunxit mens docta flagello,
   Exornans censu nobilitante plagas.



CXu. ALITER.


Argenti atque auri uapulat quicunque metallis,
   Gaudia cum fletu miscet auara suo.



CXuI. ALITER.


Dentibus argenti fuluum concluditur aurum,
   Contemnat nullus uerbera pulchra pati.



CXuII. EPITAPHIUM DOMNAE MELISSAE INL. FEMINAE.


Sanguine, mente, opibus, facie, uirtute, pudore,
   Optatur qualis femina, sola fui.
Hoc tantum mundi quod lex est corpore gessi,
   Exornans casta prole pudicitiam.
Que uictrix fortem tenui per blanda maritum,
   Melle meo uertens iura, Seuere, tua.
Quos genui, celsa coniunctos stirpe reliqui.
   Quod uotum est sanctis, coniuge premorior.
Nil mihi decessit, maneo post busta superstes:
   Felices nunquam mors nocitura petit.
Et nomen dulce est, de factis Melissa dicor.
   Moribus hoc fluxit iure datum propriis.



CXuIII. DE QUODAM STULTO, QUI uIRGILIUS DICEBATUR.


In tantum prisci defluxit fama Maronis,
   Ut te uirgilium secula nostra darent.



CXIX. ALITER.


Si fatuo dabitur tam sanctum nomen homullo,
   Gloria maiorum curret in opprobrium.



CXX. ALITER.


Captiuo [a 1Kb] stultus congaudet stemmate uates.
   Non est uirgilius, dicitur iste tamen.



CXXI. ALITER.


Externo quotiens uocitaris nomine demens,
   Si tibi sunt sensus, [b 1Kb] prospice ne uenias.



CXXII. ALITER.


Cur te uirgilium mentiris, pessime, nostrum?
    [c 1Kb] Non potes esse Maro, sed potes esse moro.



CXXIII. IN CUBICULO SUPER CODICES IN ORDINE POSITOS.


Iste callis est, supernam qui parat potentiam,
Lux pudoris, esca mentis, fax, medela, claritas.
Mundi fece qui fucantur hunc tenere nesciunt.
Liber exstat, hoc quicunque colla loro uinxerit.
Sanguinis uenam nitentis comit iste sarculus.



CXXIu. ADuERSUS [1 1Kb] CLAUDIANUM DE MULABUS.


Hic uolucrem Rhoduni torrentis respice natam
   Sermonum frenis subdere colla tuis.
Iussa uolat uerbis, et uerbis iussa quiescit,
   Cuius captiuum est auribus arbitrium.
uincula nesciret, ni uocis stricta lupatis
   Perderet auditu luxuriam generis.
 Cum stimulos clamor mentitur, clamor habenas,
   Obsequium lingue libera membra ferunt.
Non opus est loris, sed nexus certa loquendi
   Dura catenati rostra ligat pecudis.



CXXu. DE ASINO ET EQUA.


uisceribus propriis externos fundere partus
Cogitur, et generis sobolem lactare ferini.
Iurgia nature magno distantia calle.



CXXuI. ALITER.


Edidit ignotum genitrix male conscia partum,
   Nature fraudes, nobiliore dolo.



CXXuII. ALITER.


Discrimen generis iunxerunt federa partus,
Ingenii stirpem permixta lege coacti.
Hic mulus geminum pecus est, sed corpore simplex.



CXXuIII. DE uECTATIONE SUA NOCTE IN AESTATE.


Astrorum [2 1Kb] populus necdum de lumine solis
Perdiderat lucem: gremio sed noctis adulte
Fundebat rutilos madefacta aspergine crines.
Cynthia per croceas fulgebat lactea bigas,
Rescindens quidquid descripserat orbita fratris.
uernabat tacitus splendor de munere noctis,
Torrida frigoribus confringens tempora Cancri:
Cum me curarum cupientem spernere fasces,
Ruris amenati facies depicta uocauit.
 Cornipedem scandi, qualem uix Cyllarus equat,
Mollibus ethereas qui uincit cursibus auras.
Immobilis currit cuius per deuia sessor,
In statione uolans pedibus constanter adactis.



CXXIX. IN BASTERNA UXORIS BASSI uIOLAE.


Quam uaga constantem retinent hec tecta decorem!
   Mittitur a domina quidquid habent pretii.
Nam rutilat fuluum uiole de luce metallum:
   Possessor radios spargit ubique suos.



CXXX. EPITAPHIUM EUPHEMIAE.


Obruit hec tumulos, uiuit post funera factis,
   Que mortale nichil moribus inseruit.
Euphemia tuos tellus complectitur artus,
    Sed mens est niueis quam bene iuncta choris!
Occidit exitium: sors tunc durissima seruit,
   Cum superat fatum nescia uita mali.
Hec thalamis fecunda fuit, uiduata pudori
   Exemplis natam fecit amare Deum.



CXXXI. DE [3 9Kb] SPATHA IN FUSTE.


Utimur incluso per fraudes ense bacillo,
   Mors ligni tunicis quam bene tecta latet!
Subsidium portas; quod cunctis terror haberis
   Pacificum est nobis quod necat obsequium.



CXXXII. DE BeTIO SPATHA CINCTO.


Languescit rigidi tecum substantia ferri,
    Soluitur atque chalybs more fluentis aque.
Emollit gladios imbellis dextra Beti:
   Ensis erat dudum, credite, nunc colus est
In thyrsum migrat quod gestas, improbe, pilum.
   In uenerem constans linque Mauortis opem.



CXXXIII. DE [4 18Kb] STOMATIO EBURNEO.


Sollicitata leui marcescunt corda uirorum
   Tormento: fas est ludere uirginibus.
Frangunt Marmaricis elephas quod misit ab aruis,
   Per micas sparsum mox solidatur opus.
De pena tenere discunt cum fraude iocari.
   Nam ridere necis munere, femineum est.
Angusta norunt res mille includere capsa,
   Omne ebur hic, mulier, pectoris arca tui est.



CXXXIu. DE AuE PER PADUM SUPER SPUMAS SEDENTE ET TRANSEUNTE.


Riparum frenos nature uincula surgens
   Forte Padus tumido gurgite transierat.
In spumam fluxas cogens durescere lymphas,
   Squamea preualidis dorsa ferebat aquis.
Ales ut in tenero fidens tunc constitit orbe,
   Otia dans pennis, tuta premebat aquas.
De proprio pelagus calcanti suggerit alnum,
   Humida cum siccam cymbula portat auem.



CXXXu. DE SEPULCRO MAIORIANI IMPERATORIS.


Cum perstat grauior, bustum fortuna petitum
   Contulit exuuiis, Maioriane, tuis.
 Nunc indignis pyramidum  prospice moles,
   uil a principibus linque sepulcra piis.



CXXXuI. DE UQUO PADANO.


Cornipedes cuncti quos gignunt bellica rura,
   Quosque cruentatis diluit unda toris;
Algida qui Tanais domuistis dorsa profundi,
   Quorum preualidas ungula calcat aquas:
Ecce Padanus adest sonipes, cui iudice recto
   Cedant Aemonii quos fouet aura poli.
Ille pruinosis qui mandat gramina lustris,
   Et merito et forma dispar utroque uenit.
Molliter incedit membris formosus honestis,
   Oblectat uisum dulcis in obsequio.
Nil iam Phasiacam collaudet fabula prolem:
    Nec peregrina ferant nomina celsa caput.



CXXXuII. DE [1 32Kb] PRINCIPE P. P. EBRIOSO, QUI uITEM TENEBAT.


uerus honor uitem tribuit, sed munera uitis
   Ieiuno non dant ligna ministerio.



CXXXuIII. ALITER.


Ut sceptrum princeps, sic gestat dextera uitem,
   Utribus exornet diua corona caput.



CXXXIX. ALITER.


uitifer hic siccus matrem complector herilis
   Uberibus pressis que mihi uina negat.



CXL. ALITER.


Heu quotiens calidis uites sine fruge labellis
   Illusit nudo nomine me refouens!



CXLI ENNODIUS HONORATO PRINCIPI.


Terrarum culpis uitium potator obumbras,
   Ebrius esse nequis uina uomens Ligurum.
Dum replet madidus feruentia pectora Bacchus,
   Indicunt ualidam pocula nostra sitim.



CXLII DE [2 1Kb] EPISTOLA DOMNI AMBROSII CONTRA SYMMACHUM DE ARA uICTORIAE, QUANDO PETENS CULTUM IPSIUS uICTUS EST SYMMACHUS: FACTUM SUBITO, ET MISSUM DOMNO FAUSTO PRAEF. PRAET.


Dicendi palmam uictoria tollit amico.
   Transit ad Ambrosium: plus fauet ira Dee.



CXLIII. uERSUS DOMNI FAUSTI.


 In Ligurum terris potorem qui uocat, errat:
   Nunquid uina bibit, uina bibens Ligurum?



CXLIu. uERSUS MESSALAE.


Suscipe uersiculos, Ennodi proxime, nostros,
   Ut librum nobis reddere non desinas.
Ne fedes cultum, dum reddere maxime non uis,
   Que pridem nobis es quoque pollicitus.



CXLu. DOMNI ENNODII.


Si te Messalam studiis mihi pandere uelles,
   Non deerant libri, quos tibi dulce darem.
Mens iniusta nimis quod spernat tollit amanti.
   Nec gratum est munus, quod fugit ingenium.



CXLuI. DOMNI ENNODII.


Artis Grammatice librum [a 1Kb] de carmine facto
   Qui poscit, [b 1Kb] solidos certat habere pedes.
O utinam Musis contingant munere nostro
    [3 1Kb] De te quandoque gaudia certa puer!
uitant loripedem, nisi fallor, pangere uersum,
   uel quos in somnis respiciunt studia.



CXLuII. DE HONORATO.


Uxor Flasconis cupis dotata Falerni,
Semper inexhau to pectus repleta Lyeo,
Que Bacchum madidis colui uenerata labellis,
Turgida ructato permulcens numina musto,
Concludor sicci bene conscia tegmine busti,
 Est tamen ad superos coniunx mihi nobilis euue.
Pocula quem nunquam possint transire beata.
Quem si fata uirum seruant, tibi uiuimus ambo.



CXLuIII. EPITAPHIUM DOMNAE DALMATIAE.


Funus obit uirgo quotiens in busta refertur.
   Unum iter est mortis criminis obsequium.
Dalmatie meritis uicta est natura rebellis,
   Degeneri celum nobilitate tenet.
Hoc satis est mundum calcasse in corpore mundi,
   De uitio sumptam cedere nil uitiis.
Stemmatis hec lucem transcendit sole pudoris,
   Mens cum proposito consociata fuit.



CXLIX. DE FONTE BAPTISTERII S. STEPHANI, ET AQUA QUAE PER COLUMNAS uENIT.


En sine nube pluit sub tectis imbre sereno,
   Et celi facies pura ministrat aquas.
Proflua marmoribus decurrunt flumina sacris,
    Atque iterum rorem parturit ecce lapis.
Arida nam liquidos effundit pergula fontes,
   Et rursus natis unda superna uenit.
Sancta per ethereos emanat lympha recessus,
    [1 1Kb] Eustorgi uatis ducta ministerio.



CL. EXCUSATIO ENNODII DE LAUDIBUS.

Qui miratur officii terminos in amicorum me laudibus  egressum, recolat quam imperiosa est semper affectio, nec parens propositi legibus uis amoris. Et profecto si facti mei rationem querat, religionem uocat quod mentiebatur excessum.


Ut ualeant aquile formatos prodere fetus,
uitalis tenerum frangit tepor insitus ouum.
Tunc pius artatam lacerat pater impiger edem,
Ut pariat rursus studio, quos edidit aluo.
Mox generis testem Phebum ciet arbiter idem,
Inuenit internam rimatus lumine lucem.
Non aliter celso pueros de stemmate cretos
Doctrine radiis opponit cura parentis.
Quam bene flammarum constanter, respice, bella
Excipiunt teneri, uincentes fulgura uisu.



CLI. 


In geminis simplex radiat pia gloria tectis,
   Et de diuisis consociatur honos.
Ne procul, aut ibidem sacros confunderet usus,
   Constanti numerum sors dedit ampla loco.
Una domus duplici discreta iungitur ede,
   Partiturque suum quod bene nectit opus.



APPENDIX EX NOuO THESAURO ANECDOTORUM P. EDMUNDI MARTENE TOM. u, PAG. 61.





DICTIO ENNODII IN NATALI LAURENTII, MEDIOLANENSIS EPISCOPI.



 Usu rerum uenit inter homines, ut quantum fame decerpitur per audaciam, superfluum non minus pereat per timorem. Superflua scribere, res iactantie est; necessaria reticere, contemptus. Sepe uituperationis mater est, doctoris occulti laudatio. uerborum abundantiam transmittit affectio, amor suggerit quod negat ingenium. Facessat formido uenerando proposito inimica. Fugitiua gloria est mens subiecta errori. Sine culpa uincitur oneris immensitate, qui ad portandam sarcinam etsi impar, tamen deuotus occurrit. Marcida est sine sermone hilaritas et simulacrum meroris occultare quod gaudeas, et  afflictionis imitatio uocem in letitia non habere.

Liber dicendi principia deriuare de tempore, cum anni renascentis infantia florulenta, si ualeo, dictione uernare. Nunc cum terre succus per uenas arentium  uirgultorum currit in gramina, et aluus sicci fomitis humori maritatus turgescit, cum in blandam lucem nouelli preseminis come explicantur arboree, et omnis ramorum plectura diffunditur, uel que intra tunicam natura frondium decora soluuntur. Cum auium cantilena comitur sapore modulato, cum uita segetum glebis sepulta hiemalibus quasi algoris repagulo emissa et tepore feta concipitur. Nunc in cano flore spem fructuum metitur agricola, cum mutuis palmitum brachiis uinearum texitur aprica formositas, et ante maturitatis tempus frugiferum uultum cultura componit, dans uenustatem falce domitrice,  et luxuriam infecundam ferro fructificante compescens. Cum profundi gurgitis rabies blandum transit in sibilum, et eneruata tepore uentorum ferocitas migrat in delicias nauigantis. Cum tutum est cymbam  salo laxare et anchoram in morsus absoluere. Dum fractura procellarum que nauitas hactenus terrebat, inuitat, et per uda equoris spatia somnum gubernantis admittit. Cum colore distincta gemmato uernis opibus prata ditescunt.

Te ad pontificalem apicem grauitas, pudor, pudicitia, uenustas adduxit, statuat ista loco laudes, cui nunc suppetit, quod possit predicare de moribus. Momentis enim aura popularis impellitur, et nescia examinis turba dum studiis rapitur amat incognitos. Alteri quod pius es ostendit, alteri quod seuerus, alteri quod bene acquisiti distributor patrimonii, alteri quod scis recte parta seruare. Id studii sumit uniuersitas, ut cum de proposita laude unusquisque uinceret, uel collatione, uel collocutione, tamen in  preconiis tuis melioris tituli ab altero uinceretur.  Tu predonis nescisti timere seuitiam, tu blandimentorum quod in malitiosis nocentius telum est, scuto constantie uenena respuisti.


[1 1Kb] uENANTIO ENNODIUS.

Domine, admiror sermonis abstinentiam quia qui exigua condiderit, nichil producit. Credis sub hac occasione profectus tui latere scientiam, et taciturnitas imperitiam prodit, et infabricata confabulatio manifestat infantiam. Interea ante inops gratia non fuisti, sciens quid diligentia, quid amantis sollicitudo flagitaret. Factus es bonarum rerum conscius, postquam te ad obtinenda que putantur maxima transmisimus. Quod restat uale, accipiens monitoris uerba, et melioratus in te scriptionis assiduitate diuulga.




ANNO DOMINI DXIu-DXXIII.
[* 1Kb] HORMISDA PAPA.





NOTITIA.


 [a 4Kb] Hormisda natione Campanus, ex patre Iusto de  ciuitate Frusinona , b 1Kb] sedit annos  8  dies 17. Fuit autem temporibus Theodorici regis et Anastasii Augusti, [a 1Kb] a consulatu Senatoris usque ad consulatum Symmachi et Betii. Hic composuit clerum, et psalmis erudiuit. Hic fecit basilicam in territorio Albanensi, in possessione  Mesontis. [b 1Kb] Eodem tempore ex constituto synodi misit in Greciam, humanitatem ostendens sedis apostolice , quia Greci obligati erant sub uinculo anathematis propter Petrum Alexandrinum et Acacium Constantinopolitanum episcopum. Sub Ioanne episcopo Constantinopolitano, cum consilio Theodorici regis , direxit Ennodium episcopum Ticinensem, et Fortunatum episcopum  Catanensem, et uenantium presbyterum urbis Rome,  et uitalem diaconum sedis apostolice, et  Hilarium notarium ad Anastasium Augustum: sed nichil egerunt. [c 1Kb] Item secundo misit Ennodium  episcopum, et Peregrinum Misenatem episcopum , portantes epistolas confortatorias fidei, et contestationes secretas numero 19, [d 2Kb] textum libelli . In quo libello noluit assentire Anastasius Augustus, quia et ipse in heresi Eutychiana communicauerat . uoluit itaque eos legatos per remunerationem corrumpere  . Legati uero sedis apostolice, contempto Anastasio Augusto, nullatenus consenserunt accipere pecunias, nisi satisfactionem sedis apostolice operaretur. Tunc  imperator repletus furore, eiecit eos per posterulam , et imposuit eos in naui periculosa  cum militibus, et magistrianis, et prefectis nomine Heliodoro et Demetrio.  Quibus hoc dedit in mandatis imperator Anastasius, ut nullam ciuitatem ingrederentur. Legati uero sedis apostolice secretius suprascriptas epistolas fidei 19 per manus monachorum et orthodoxorum exposuerunt per omnes ciuitates. Quas tamen episcopi ciuitatum, qui erant complices Anastasii Augusti, omnes eas epistolas timore pro crimine Constantinopolim direxerunt. Tunc furore repletus Anastasius Augustus contra papam Hormisdam inter alia sacra sua hoc scripsit, dicens: Nos iubere uolumus, non nobis iuberi. [e 1Kb] Eodem tempore nutu diuinitatis percussus est fulmine  diuino imperator Anastasius, et obiit. Sumpsit itaque imperium [f 1Kb] Iustinus orthodoxus, et direxit auctoritatem suam ad papam Hormisdam sedis apostolice per Gratum, Illustrem nomine:  petens  a sede apostolica ut redintegraretur pax ecclesiarum. [g 1Kb] Tunc Hormisda episcopus cum consilio regis Theodorici direxit a sede apostolica Germanum  Capuanum episcopum, et Ioannem  et Blandum presbyteros, et Felicem et Dioscorum diaconos sedis apostolice, et Petrum notarium, munitos ex omni parte fide et textu libelli penitentie . Qui uenientes iuxta Constantinopolim, tanta gratia fidei  illis refulsit; ut multitudo monachorum orthodoxorum et illustrium uirorum maxima multitudo occurreret: in quibus et Iustinus imperator et uitalianus consul  simul occurrerunt ad castellum rotundum, quod ducit  usque in ciuitatem Constantinopolim,  qui ingressi una cum Grato Illustri, suscepti sunt a Iustino orthodoxo Augusto cum gloria. Omnis itaque clerus una cum episcopo Ioanne Constantinopolitano,  sensit, quod gratanter suscepti sunt. Sentientes  quoque hoc, qui erant complices Acacii, incluserunt se in ecclesia maiori, que uocatur Sancta Sophia, et consilio facto, mandauerunt imperatori, dicentes: Nisi nobis reddita fuerit ratio, quare damnatus est episcopus noster  Acacius, nullatenus consentimus sedi apostolice. Hic papa Hormisda perrexit ad regem Theodoricum Rauennam, et cum eius consilio misit auctoritatem ad Iustinum, et cum uinculo chirographi, et textum libelli redintegrauit ad unitatem sedis apostolice, damnans Petrum et Acacium, uel omnes hereses. Hic inuenit Manicheos, quos etiam discussos cum examinatione plagarum exsilio deportauit. Quorum codices a te fores basilice Constantine incendio concremauit. [a 2Kb] Huius temporibus episcopatus in Africa post annos 74 reuocatus  est, qui  ab hereticis fuerat exterminatus. Eodem tempore uenit regium donum cum gemmis pretiosis a rege Francorum [* 1Kb] Clodoueo Christiano B. Petro apostolo. Sub huius episcopatu multa uasa aurea uel argentea uenerunt de Grecia, et euangelia cum tabulis aureis, cum gemmis pretiosis pensantibus lib. 15; patena aurea cum hyacinthis, que pensat libras 20; patene argentee due, pensantes singule libras 25; scyphus aureus cum gemmis, pensans lib. 8; scyphus aureus circumdatus regno, pensans libras 8; scyphi argentei deaurati 2, pensantes singuli libr. 5; gabata  electrina, pensans lib. 2; thece ceree auree 2, pensantes lib. 6; palliolum  oloforum blateum cum tabulis auro testis de chlamyde uel de stola imperiali,  succinctorium super  confessionem beati Petri apostoli. Hec omnia a Iustino Augusto  orthodoxa uotorum gratia oblata  sunt. Eodem tempore Theodoricus rex obtulit beato Petro apostolo cerostrota argentea duo, pensantia  libras 70. Eodem tempore fecit papa Hormisda apud B. Petrum apostolum trabem, quam ex argento cooperuit, pensantem libras  mille et 40. Hic fecit in basilica Constantiniana arcum argenteum ante altare, qui pensat libras 20; canthara argentea 16, que pensant singula libras 12.  Item ad beatum Paulum fecit arcus argenteos duos pensantes singulos libras 20; canthara argentea 16, pensantia singula libras 15; amas argenteas 3, pensantes libras 3; scyphos argenteos stationales 6 cum ducibus, pensantes singulos libras 6.  Hic fecit ordinationes in urbe Roma per mensem Decembrem, presbyteros 21, episcopos per diuersa loca numero 55. Qui etiam sepultus  est in basilica B. Petri apostoli, uIII idus Augusti, [** 1Kb] consulatu Maximi. Et cessauit episcopatus dies 7 y  .

Ex cod. Hardyo. Et facto simul concilio cum Iustino agitatum in conspectu omnium illustrium. Tunc legati sedis apostolice elegerunt ex suis Dioscorum diaconum ad reddendam rationem, qui tunc exposuit eis culpas Acacii, ut etiam omnes simul cum Iustino agitantes acclamarent dicentes, et hic et in euum damnatur Acacius. Eodem tempore iussit Iustinus rex accepta ueritate ut sine aliqua dilatione facerent libellos omnes episcopi qui in regno Iustini erant, et rediret ad communionem sedis apostolice: quod etiam factum est et concordauerunt ab Oriente usque ad Occidentem, et cucurrit pax Ecclesie. Qui  textus libelli hodie in archiuo Ecclesie reconditus tenetur.





HORMISDAE PAPAE EPISTOLAE ET DECRETA. 



EPISTOLA PRIMA HORMISDAE PAPAE AD S. REMIGIUM RHEMENSEM EPISCOPUM. Post acceptas ab eo gratulatorias litteras, eidem, ob preclaram meritorum excellentiam, et nobilissime sedis prerogatiuam, uicariam sedis apostolice prefecturam in Gallia delegauit.


 Dilectissimo fratri Remigio Hormisda.

Suscipientes plena fraternitatis tue congratulatione colloquia, quibus nos germane salutis tue letificauit indicio corporali cum spiritualibus officiis incolumitas subnixa; congruum esse perspeximus  hanc ipsam, quam mente gerimus, uerbis aperire letitiam. Agis enim summi documenta pontificis, dum et predicanda facis, et ea insinuare non differs. Prerogatiuam igitur de nostri sumpsimus electione iudicii quando id operatum te esse didicimus, quod ceteris agendum obnixius imperamus; ut in prouinciis tanta longinquitate disiunctis, et apostolice sedis uigorem, et Patrum regulis studeas adhibere custodiam. uices itaque nostras per omne regnum dilecti et spiritalis filii nostri Ludouici , quem nuper, adminiculante superna gratia, plurimis et apostolorum temporibus equiparandis signorum miraculis predicationem salutiferam comitantibus, cum gente integra conuertisti, et sacri dono baptismatis consecrasti, saluis priuilegiis que metropolitanis decreuit antiquitas, presenti auctoritate committimus:  augentes studii huius participatione ministerii dignitatem, releuantes nostras eiusdem remedio dispensationis excubias. Et licet de singulis non indigeas edoceri, a quo iam probauimus acutius uniuerse seruari; gratius tamen esse solet, si ituris trames ostenditur, et laboraturis iniuncti operis forma monstratur.

Paternas igitur regulas et decreta sanctissimis definita conciliis ab omnibus seruanda mandamus. In iis uigilantiam tuam, in his curam et fraterne monita exhortationis ostendimus. His ea  reuerentia custoditis, nullum relinquit culpe locum sancte obseruationis obstaculum; ibi fas nefasque prescriptum est: ibi prohibitum, ad quod nullus audeat aspirare: ibi concessum, quod  debeat mens Deo placitura presumere. Quoties uniuersale poscit religionis causa concilium, te cuncti fratres euocante conueniant: et si quos eorum specialis negotii pulsat intentio, iurgia inter eos oborta compesce, discussa sacra lege determinando certamina. Quidquid autem illic pro fide et ueritate constitutum, uel prouida dispensatione preceptum, uel persone nostre auctoritate fuerit confirmatum, totum ad scientiam nostram instructa relationis attestatione perueniat. Eo fit ut et noster animus officii caritate dati et tuus securitate perfruatur accepti. Deus te incolumem custodiat, frater carissime .





[a 2Kb] EPISTOLA ANASTASII AD HORMISDAM PONTIFICEM. Pontificem precatur, ut ad componenda in Scythie partibus orta dissidia concilium congregari uelit. 


uictor Anastasius, pius, felix, inclytus, triumphator,  semper Augustus, Hormisde sanctissimo ac religiosissimo archiepiscopo et patriarche.

Beatitudini uestre non putamus ignotum, quod pro temporis qualitate loquendum atque tacendum, etiam diuine Scripture prouida est admonitione dispositum. Exactum proinde silentii tempus incitamenta nobis loquendi concessit. Atque ideo opportunum esse perspeximus, que apud nos sub religionis specie commouentur, auditui uestro committere. Ante hoc siquidem duritia eorum quibus episcopatus, quem nunc geritis, erat sollicitudo commissa, temperare nos a transmittendis faciebat epistolis. Nunc autem currens de uobis suauis opinio, ad memoriam nostram bonitatem paterne affectionis adduxit, ut illa requiramus que Deus et Saluator noster sanctos apostolos diuino sermone docuit, ac maxime beatum Petrum, in quo  fortitudinem Ecclesie sue constituit. His igitur prefatis initiis, hortamur ut ad ea que de Scythie partibus mota sunt, unde et concilium fieri conuenire perspeximus, mediatorem se apostolatus uester faciat, ut contentionibus amputatis, unitas sancte restituatur Ecclesie. Nobis autem omnia optata prestantur, si orationibus uestris et frequenti paginarum allocutione nostri memores fueritis. Data pridie idus Ianuarii Constantinopoli, et accepta Anthemio et Florentio uu. CC. consulibus u cal. Aprilis per Patricium .



EPISTOLA II. RESPONSORIA AD ANASTASIUM IMPERATOREM. Laudat eum quod Ecclesie paci studeat, et cum causam cur concilium cupiat congregari cognouerit, scribit se illi responsum daturum.


Hormisda episcopus Anastasio Augusto.

Gratias superne uirtuti, que per uestre pietatis affatus diuturnum dignata est terminare silentium, tale prestans collocutionis exordium, ut et de uestre clementie prosperitate letemur, et ad unitatem, Deo donante, reuerti posse sanctam confidamus Ecclesiam. Hoc opus superne clementie, hec et decessorum nostrorum fuit semper oratio; quos etiam rerum actus paterne traditionis ministros, et recte fidei declarant fuisse custodes. Pax est enim totius bonitatis initium, qua nichil, quantum ad catholice fidei cultum, ualidius, nichil estimari oportet excelsius: pro hac scilicet facere et cuncta sustinere conuenit,  qui sanctarum Scripturarum probabilis cupit esse discipulus. Hanc omnium bonorum matrem et nutricem Christum Dominum nostrum suis constat predicasse  discipulis, dicentem: Pacem meam do uobis, pacem relinquo uobis . Quam uos religiosi cura propositi, Domino aspirante, prouidentes, de orthodoxe concordia cogitatis Ecclesie in beati apostoli Petri reuerentia, diuina specialiter precepta seruantes. Que res maiorem superni fauoris defensionem uestro procurat imperio. Recte enim oblata Deo ueneratio inexpugnabilem deuotis mentibus murum defensionis indulget. Proinde omnipotentem Deum fusis precibus exoramus, ut qui uobis studium querende Ecclesiarum pacis indulsit, ipse quoque sub conseruatione catholice fidei, desiderio uestro super hac parte prestet effectum. Preterea directis ad nos sacris affatibus commemorationem sancti concilii facere pietas uestra dignata est. De qua re tunc plenissimum poterimus prebere responsum, cum causam  congregationis nos uoluerit euidenter agnoscere. Nunc uero quia, prestante Domino nostro, data est facultas alloquio, congrua ueneratione debiti prebebimus sermonis officia. Data pridie nonas Aprilis , Florentio uiro clarissimo consule.





EPISTOLA DOROTHEI THESSALONICENSIS EPISCOPI AD HORMISDAM PONTIFICEM. Pontificem laudat, quod Ecclesie curet unitatem, seque cupere ait, ut hereticis damnatis, Romane Ecclesie debitus honor prestetur. 

Sacro, beatissimo et comministro pape Hormisde Dorotheus episcopus Thessalonicensis in Domino salutem.

 Ait quodam loco cuncta beatissimus diuinorum preceptorum promens miracula Salomon: Sicut aqua frigida anime sitienti suauis est, sic benignum nuntium longinquis ex terris . Et sacer Dauid spiritualem pulsans lyram psallit: Quam speciosi pedes eorum qui euangelizant bona , sic equidem et nos cunctos docens. Quidquid autem est ita anime hominis suaue, aut ita impinguat ossa, quam specioso nuntio cognoscere uere pacis nuntiatorem; et recte nunquam errantes propugnatores fidei ad Ecclesiarum sanctarum transire gubernacula; et tanquam ex arce quadam ad consensum Dei congregare dispersa, et continuo quidem ad principatum tue sedis festinantes, uenerandi fratris supplicationibus annuentes, et membra Ecclesie, que uobis Christus et Deus noster  credidit, contemnentia prius concordiam, ad unitatem uenire; et precedentem  diuisionem, atque inuidiam uestre tantum ordinationis perimere calculo , et nunc in concordiam atque societatem confluere  omnem terminum sancte illius Ecclesie?

Hec didicimus, non ante multa spatia temporis: sperabamus autem et antiquam consuetudinem cognoscentes Ecclesie, et uestrum audientes socialem et irreprehensibilem morem, ex uestris litteris firmiora atque manifestiora cognoscere. Sed quia tempus hiemis ad hec uos implenda retinuisse consideratur, et aptum, et debitum fuit, plenam et Dei amatricem caritatem etiam scabra  transire: scribo  et alloquor beatum uestre sanctitatis caput, significans colletari nos beate sedi sacratissimi Petri apostoli, quod tali regitur manu que suscepit non qui honorem raperet, sed qui raperetur ab eo, et  nutritorem pacis, et recte fidei certatorem, et humilitate  mentis et caritate que circa cunctos est tanquam pretiosis lapidibus coronatum.

Etenim cuncta te uolo, uenerande pater, agnoscere, quod ex antiquis sanctis et uenerandis Patribus suscipiens illius beate sedis affectum:  ad hanc tanquam paternam sortem custodiens, addere hoc opto atque festino, ut ueniat in hoc studio terminus utilis humanitate quidem Domini et Dei nostri Iesu Christi, intercessionibus autem in cunctis beatissimi  apostoli Petri, et in omnibus sapientissimi Pauli; ut uenerande eorum sedi et tue beatitudini iuste debitus honos custodiatur atque reddatur , ut nostris temporibus, uelut secundum principatum sedis apostolice honorem congruentem suscipiat, omnis discordia recedat, et Ecclesie omnium uestrum catholica uoluntate, Domini etiam et Dei nostri Iesu Christi, et Nestorium et Eutychetem impios, et horum seruantes dogmata, et qui istorum fuere sectatores aut exstant, et omnem heresim anathematizent semper, et rectam atque incontaminabilem fidem inconcussam, tanquam anchoram certam atque firmam teneant, et parent iam pacem, nullo  impediente; presertim uenerando capite uestro  homines contentiosos horrente,  quibus et uita et esca est sacerdotum Dei inter se altercantium separatio: qui non ab omnibus uelociter cogniti, tanquam lupi in uestimentis ouium, facile ab apostolica Ecclesia repellantur.

Ista nunc scripsi beato capiti uestro per Patricium uirum spectabilem, communem filium, et consuetudinis affectu superans rationem, et circa illam beatam sedem caritate deuinctus, et omni die uidere desiderans congruentem atque debitam uenerationem ei seruari. Scribe igitur, in cunctis beate, tanquam unanimi et optanti animam quoque offerre pro fide orthodoxa et Ecclesiarum pace sanctarum, et ut custodiantur uenerande sedi in omnibus beati Petri conuenientia: quod facile fiet, ordinata unitate cunctorum, et omnium ad uos tanquam ad firmum festinantium portum.  Diuisiones etenim contra contemnere consueuerunt, et ordini decentia non seruant. Omnem fraternitatem que est uestre sanctitati coniuncta, et ego, et qui mecum sunt, multum in Domino salutamus. Et alia manu: Saluari me in Domino orate, sanctissimi et beatissimi Patres. Accepta epistola Dorothei episcopi Thessalonicensis Ecclesie missa per Patricium u. C. sub data  quinto calendas Aprilis , Florentio uiro clarissimo consule.



EPISTOLA III. AD DOROTHEUM THESSALONICENSEM EPISCOPUM Laudat eius pietatem et studium in Romanam sedem.

Dilectissimo fratri Dorotheo episcopo Hormisda episcopus.

 Ubi caritatis interest seruare precepta, etiamsi aliquid tale eueniat quod cuiuslibet possit animos commouere, tamen ut ea que concordie conuersatione prediximus debeant custodiri, oportet equanimiter pretermitti, quia utique si quid ignorantia tale proueniat, excusationem potest de ipsa simplicitate recipere. Suam Deus noster Ecclesiam propria ordinatione constituit, ut quod diuinis preceptis noscitur esse dispositum, nullatenus poterit preteriri, cuius notitiam, uel scientiam, te non conuenit ignorare. In faciendo namque bona laudamur, et tunc uerborum cultus ornatur, quando sibi conuenientia rite coniungit. Litteras siquidem per Patricium filium nostrum spectabilem uirum tue suscepimus caritatis, in quibus speramus opus plenum et probabile reperire,  ut nichil esset quod ab integritate unitatis secerneret. Sed quia in his ipsis hunc promittis affectum, qui nos ad hoc quod prediximus possit specialiter prouocare, Domino nostro preces effundimus, ut ipse cuius et causa tractatur, abstersis uel amputatis uniuersis scandalis, et Ecclesia sua sub uno consensu et parili faciat fide connexos: nec in sacerdotibus suis quidquam reperiri patiatur, quod cuiuslibet aut odiis propriis, aut inanibus intentionibus, aut hominibus in iniuriam Dei, quod nefas est, uelle placere; et non magis uniuersa, secundum beatum apostolum, secularia contemnentem a spe non possit exorbitare futura. Hortor pro, ter commune remedium, inuito pro salute fidelium, propter generalem suadeo medicinam. Quis namque contentus est hos uidere diuisos,  quorum potest unitate gloriari? Unde opus est labore communi, ut hoc quod a Patribus nostris accepimus, conseruantes secunde nisi in illo, possimus diuino astare iudicio.





EPISTOLA ANASTASII AUGUSTI AD HORMISDAM PONTIFICEM. Concilium Heraclee ad componendas in Scythia de fide ortas questiones esse congregandum, ipsumque pontificem, ut ad illud accedat, precatur. 

Anastasius Augustus Hormisde pape.

Omnibus negotiis diuine res preponende sunt: Deo etenim omnipotente propitio, rempublicam et conseruandam et meliorandam esse confidimus. Quia igitur dubitationes quedam de orthodoxa religione in Scythie partibus uidentur esse commote, id specialiter  clementie nostre placuit, ut uenerabilis synodus in Heracleotana ciuitate prouincie Europe celebretur, quatenus concordantibus animis, et omni ueritate discussa uera fides nostra omni orbi terrarum manifestius innotescat, ut deinceps nulla possit esse dubitatio, uel discordia. Quapropter sanctitas tua cum quibus sibi placuerit reuerendissimis episcopis, quod de Ecclesiis sub sui sacerdotii cura constitutis idoneos et instructos erga orthodoxam religionem  esse probauerit, ad prefatam Heracleotanam ciuitatem intra diem calendarum Iuliarum uenire dignetur. Data u cal. Ianuarii Constantinopoli, Senatore u. C. consule. Accepta pridie idus Maii, Florentio u. C. consule .



EPISTOLA Iu. AD ANASTASIUM IMPERATOREM AUGUSTUM. Imperatoris zelum commendat: quoad concilium, per legatos se responsurum pollicetur.

Hormisda Anastasio Augusto per Seuerianum.

Bene clementia uestra confidit, sicut datis ad me gloriosis designauit affatibus, quod reipublice uestre specialiter proficiat, si negotiis omnibus orthodoxe fidei causa preponatur. Hec est enim, uenerabilis  imperator, de suscepto moderamine rectoris cura salubrior, ut eius sibi fauorem per opera bona conciliet, qui uniuersum et tribuit, et regit imperium. Proinde me quoque et Domino nostro Iesu Christo conuenit supplicare, ut qui de Ecclesie sue concordia uestram pietatem cogitare uoluit, hunc super hac parte concedere dignetur effectum; quatenus temporibus uestris orthodoxa fide preditus uniuersus terrarum orbis exsultet. De his uero que pro synodali congregatione precepistis, quid fieri oporteat, [a 1Kb] per fratres et cepiscopos meos, qui propere subsequentur, glorie uestre insinuanda mandaui: quorum suggestione, si diuinus fauor mea uota prosequitur, competentius poteritis uniuersa cognoscere. Data uIII idus Iulii , Florentio consule.



INDICULUS QUI DATUS EST ENNODIO ET FORTUNATO EPISCOPIS, uENANTIO PRESBYTERO, uITALI DIACONO, ET HILARO NOTARIO, LEGATIS APOSTOLICAE SEDIS CONSTANTINOPOLIM, AB HORMISDA PAPA.


Cum Dei adiutorio et orationibus apostolorum uenientes in partes Greciarum, si episcopi uoluerint occurrere, in qua decet eos ueneratione suscipite. Et si uoluerint secessionem parare, nolite spernere, ne iudicetur a laicis nullam uos cum illis uelle habere concordiam. Si uero uos ad conuiuium rogare uoluerint, blanda excusatione eos declinate, dicentes: Orate, ut primum mysticam illam mensam mereamur habere communem, et tunc erit nobis ista iucundior. uictualia uero et que alia offerre uoluerint,  excepta tamen subuectione, si causa poposcit, nolite suscipere: sed taliter excusate, nichil deesse dicentes, sperantes etiam ut animos suos uobis accommodent, ubi sunt dona et diuitie, et caritas et unitas, et quidquid ad gaudium religiosum certum est pertinere.

Cum ista ordinatione, Deo propitio, Constantinopolim peruenientes, ibi secedite, ubi ordinauerit clementissimus imperator; et antequam ipsum uideatis,  nulli detis ad uos ueniendi licentiam, preter quos pietas eius miserit. Postea tamen quam principem uideritis, si qui orthodoxi et nostre communionis, aut zelum habentes unitatis uos uidere uoluerint, eos sub omni cautela suscipite; per quos forte et quid agitur deprehendere poteritis. Presentati itaque imperatori litteras porrigite cum tali allocutione: Salutat uos pater uester; Deum quotidie rogans, et intercessionibus sanctorum apostolorum Petri et Pauli uestrum regnum commendans, ut Deus, qui uobis tale desiderium dedit, ut pro causa Ecclesie mitti et consulere beatitudinem ipsius eligeretis, ipse et perfectionem tribuat uoluntatis.

Et si uoluerit, antequam chartas suscipiat, ordinem legationis agnoscere, his uerbis utimini: Iubete  scripta suscipere. Si dixerit: Quid habent charte? Respondete: Salutes ad pietatem uestram continent, et Deo gratias agunt, quod uos sollicitos de unitate cognoscunt Ecclesie: legite, et agnoscetis. Et nullius cause mentionem penitus faciatis, nisi prius accepte littere relegantur. Et post susceptas litteras et relectas, adiicite: Nam et ad uitalianum famulum uestrum misit litteras qui accepta a pietate uestra  licentia, suos ad patrem uestrum sanctum papam homines destinauit. Sed quia iustum erat ut prius ad clementiam uestram dirigeret, hoc fecit, ut uobis iubentibus atque ordinantibus, ad eum scripta, que detulimus, Deo propitio perferamus.

Si imperator petierit epistolas a nobis ad uitalianum directas, sic respondendum est: Non hoc nobis  pater uester sanctus papa precepit: nec sine iussione illius aliquid possumus facere. Tamen ut sciatis simplicitatem litterarum, quia nichil aliud habent nisi preces ad pietatem uestram directas, ut accommodetis animum uestrum pro unitate Ecclesie: iungite nobiscum personam, qua presente tradite a nobis littere relegantur. Si uero dixerit imperator eas se debere legere, respondebitis: iam uos suggessisse, iussum non fuisse a sancto papa. Si dixerit: Hoc tantum est quod in litteris continetur: possunt enim et mandatis alia nuntiari. Tunc respondebitis: Absit a conscientia nostra: Nobis non est consuetudo: Nos pro Dei causa uenimus, et in Deum commissuri sumus? Simplex est sancti pape legatio, et omnibus nota ipsa eius petitio, ipse preces: ut  constituta Patrum non corrumpantur: ut heretici de Ecclesiis remoueantur: preter ista, legatio nostra nichil continet.

Si dixerit: Inde et ad synodum inuitaui sanctum papam, ut si quid est ambiguum, tollatur de medio. Respondendum est: Agimus Deo gratias, et petitioni  uestre, quia hunc uos affectum et animum habere cognoscimus, ut ea que a Patribus constituta sunt generalitas seruet: quia tunc uera et sancta unitas potest esse inter Ecclesias Christi, si Deo adiuuante, hoc quod predecessores uestri Marcianus et Leo custodierunt, elegeritis esse seruandum. Si ille dixerit: Que sunt ista que dicitis? Respondete:  Ut synodus Chalcedonensis et epistole sancti Leonis pape que scripte sunt contra hereticos Nestorium et Eutychetem et Dioscorum, nullatenus corrumpantur. Si dixerit: Nos synodum Chalcedonensem et epistolas pape Leonis et recepimus et tenemus. uos mox gratias agite, et pectus eius osculamini, dicentes: Modo cognouimus Deum esse uobis propitium, quando facere talia festinatis: quia ista est fides catholica, ista est quam predicauerunt apostoli, sine qua nullus potest esse orthodoxus: istam debit sacerdotum generalitas tenere, et predicando seruare.

Si dixerit: Orthodoxi sunt episcopi: de constitutis Patrum non recedunt. Respondebitis: Ergo si constituta Patrum seruantur, et in nullo corrumpitur  quod in sancta Chalcedonensi synodo firmatum est; que causa est, tantum inter Ecclesias partium istarum esse discordie? uel que causa facit, in uno Orientis episcopos non consentire? Si dixerit: Quieti erant episcopi, nulla inter ipsos discordia uersabatur: predecessor sancti pape animos eorum missis litteris excitauit, et ad confusionem excitandam perduxit. Respondendum: Litteras quas sancte memorie Symmachus destinauit, pre manibus habemus. Si extra hec que pietas uestra dixit, hoc est, Chalcedonense concilium sequor, epistolas pape Leonis admitto, aliud nequidquam continent nisi exhortationem ut ista seruentur; quomodo uerum est quod per ipsum est generata confusio? At si hoc continetur in litteris, quod et pater uester sperat, et pietas  uestra consentit; quid ille fecit? quid enim in eo uideatur esse culpabile? His adiicite preces et lacrymas: rogantes: Domine imperator, considerate Deum: ponite ante oculos uestros futurum eius iudicium. Sancti Patres, qui ista constituerunt, beati apostoli fidem secuti sunt, per quam edificata est Ecclesia Christi.

Si imperator dixerit: Quod me uultis  per locutionem  facere, habete: Ecce mihi communicate, qui synodum Chalcedonensem recipio, et epistolas pape Leonis amplector: Nunc communicate mihi. Respondendum est: Quo ordine pietas uestra communicari sibi desiderat? Nec nos predicantem ista pietatem uestram uitamus, quod scimus Deum timere, et gaudemus  quia gratum uocis est Patrum constituta seruare. Fiducialiter ergo rogamus, ut per uos in unitatem reuertatur Ecclesia. Sciant omnes episcopi uoluntatem uestram, et quia synodum Chalcedonensem et epistolas pape Leonis seruatis, uel apostolica constituta. Si dixerit: Quo ordine facienda sunt hec ostendere oportere: Iterum preces adhibete cum humilitate, dicentes: Pater uester scripsit episcopis generaliter. Iungite his litteris sacras uestras, significantes hoc uos uindicare  quod sedes apostolica predicat: et tunc qui sunt orthodoxi, de unitate sedis apostolice minime separentur, et qui his sunt contrarii cognoscantur. Quibus ordinatis,  paratus est pater uester etiam, si opus fuerit, suam accommodare presentiam, et quidquid expedit, seruatis Patrum constitutis, pro integritate Ecclesie non negare.

Si dixerit imperator: Bene ista, suscipite interim nostre ciuitatis episcopum. Iterum preces iungite, humiliter dicentes: Domine imperator, pacem uenimus cum Dei adiutorio, uobis adnitentibus et prestantibus, facere, et contentionem  sopire in ciuitate uestra. De duabus est personis intentio: ista causa proprium cursum habet: Generalitas episcoporum prius ordinetur: fiat una communio catholica: et sequenti loco de istis, uel si qui sunt alii extra Ecclesias suas, tunc diligentius potest causa cognosci. Si dixerit imperator: De Macedonio dicitis: intelligo subtilitatem uestram: hereticus  est: nulla ratione reuocari potest. Respondetis: Nos, domine imperator, nullum personaliter indicamus. Et si pietas uestra consideret, magis pro anima uestra et opinione loquimur, ut sit discussio, et si hereticus est, iudicio cognoscatur, ut non sub opinione orthodoxi iniuste dicatur oppressus.

Si dixerit imperator: Quid uultis? modo dicite de synodo Chalcedonensi, dicetis et de epistolis pape Leonis: Ecce qui ille est istius ciuitatis episcopus ad ista consentit. Respondendum est: Si ita custodit, in examinatione cause eum iuuare plus poterunt: et quia seruo uestro uitaliano magistro militum talem dedistis licentiam, ut si speraret a beatissimo papa, ut pro causis talibus apud eum discussione cause his personis, quibus de loco potest esse intentio, integra  uniuersa seruentur. Si imperator dixerit: Sine episcopo debet esse ciuitas mea? Hoc uobis placet, ut ubi ego maneo, episcopus non sit? Respondendum: Prediximus duarum personarum intentionem esse in ista ciuitate. Quod ad canones pertinet, iam ante suggessimus: canones soluere, irreligionem committere est. Multa sunt remedia, multa inuenta, per que pietas uestra sine communione esse non possit, et integra iudiciorum forma seruetur. Si dixerit: Que sunt ista remedia? Respondetis: Non a nobis nouiter inuenta: Suspensa causa de aliis episcopis, persona que consentit confessioni pietatis uestre et constitutis sedis apostolice, interim usque ad euentum cognitionis, teneat locum Constantinopolitani sacerdotis, si cum Dei adiutorio episcopi uoluerint  se accommodare sedi apostolice. Habetis textum libelli in scriniis Ecclesie editum, iuxta quem debeant profiteri.

Si tamen contra alios episcopos catholicos fuerint date petitiones, magnopere contra illos, qui sine uerecundia Chalcedonensem synodum anathematizant, et epistolas non recipiunt sancti Leonis pape, petitiones suscipite, causam tamen in sedis apostolice reseruate iudicio; ut et spem de audientia detis, et tamen nobis debita reseruetur auctoritas. Si tamen imperator serenissimus totum se promiserit esse facturum, tantum ut nostram presentiam accommodemus, modis omnibus prius sacram ipsius per episcopos et per  epistolam uestram, uno  de uestris perferente per prouincias, una cum personis quas imperator deputauerit destinate: ut sic eum seruare Chalcedonense concilium et epistolas S. Leonis pape omnibus innotescat. Quibus ita procedentibus, ad nos in Christi signo, ut aduentum procuremus, scripta dirigite.

Preterea est consuetudo per episcopum Constantinopolitanum omnes imperatori episcopos presentari: si hoc illorum callidus tractatus inuenerit, uolentium formam legationis agnoscere, ut cum Timotheo, qui modo uidetur Constantinopolitanam gubernare Ecclesiam, imperatorem uideatis; sic facite, ut si ante agnoueritis, quam ad imperatorem ingrediamini, ista disponi per aliquos, necdum presentati, dicite: Mandata talia nobis dedit et precepta  pater pietatis uestre, ut sine aliquo episcoporum uestram clementiam uideamus. Ergo agite, donec se ab hac consuetudine ipse remouerit.

Quod si omnino noluerit, aut si captiose contigerit ut ante imperatorem inopinate Timotheum uideatis, ita suggerite: Precipiat pietas uestra nobis dare secretum, ut causas pro quibus missi sumus, exponamus. Si dixerit: Dicite, ecce ante ipsum, respondetis: Non iniuriam facimus: sed quod ad causas pertinet, etiam ipsius continet legatio nostra personam, et suggestionibus nostris presens esse non potest. Et nulla ratione eo presente aliquid allegetis, sed egresso, delegationis textum exerite: Hactenus indiculus, siue quod dicunt commonitorium: sequuntur post eum assertiones singularum causarum, in hunc modum.



Capitula singularum causarum.

 Ut synodus Chalcedonensis et epistole S. Leonis pape seruentur. Utque clementissimus imperator consentiens debeat pietatis sue sacra generalia ad uniuersos episcopos destinare, in quibus significet predicta se et credere et uindicare.

Consentientes etiam episcopi, in Ecclesia, presente plebe Christiana, hec predicare debeant: Amplecti se sanctam fidem Chalcedonensem, et epistolas S. Leonis pape, quas scripsit contra hereticos Nestorium et Eutychetem et Dioscorum, sed et contra sequaces eorum, Timotheum Aelurum, Petrum, uel contra eos qui in ipsa causa tenentur obnoxii, simul etiam et Acacium, qui quondam Constantinopolita e Ecclesie fuit episcopus, sed et Petrum etiam Antiochenum anathematizantes cum sociis eorum.  Hec manu propria, presentibus electis uenerabilibus uiris, scribentes, faciant secundum textum libelli, quem per notarium nostrum edidimus.

In exsilium deportatos pro causa ecclesiastica ad audientiam sedis apostolice reuocandos, ut iudicium et uera examinatio de his possit haberi: ita ut causa eorum inquisitione integre reseruetur.

Si qui uero sacre sedi apostolice communicantes, catholicam fidem predicantes atque sequentes fugati sunt, uel in exsilio detinentur, hos iustum est ante omnia reuocari.

Preterea que legatis inter reliqua iniunximus, ut si contigerit libellos porrigi aduersus episcopos qui persecuti sunt catholicos, de his iudicium sedi apostolice  reseruetur, ut circa eos uenerandorum Patrum possint constituta seruari, per que edificatio generalitati proueniat.



EPISTOLA u. AD ANASTASIUM IMPERATOREM AUGUSTUM. Nouum esse Romanum pontificem ab imperatore ad concilium uocari, se tamen iturum, si Chalcedonensis concilii decreta non reuocentur in dubium.

Hormisda episcopus Anastasio Augusto.

Bene atque utiliter serenitas uestra curam principalis acuminis, non tantum in administrando reipublice exercet officio, sed melioribus eam nobilitat institutis, et per curam redintegrande unitatis auctorem uenerandi placat imperii. Certi sunt enim de tutela regnante, si ulla iisdem presidentibus Ecclesie  castitas importuna diaboli commixtione maculetur. Unde enim potest fieri, ut nitidas pro principibus ad Deum nostrum preces dirigat, si sit lethaliter populus perfidia corruptus? Nam sicut ante bona omnia est perfecta iuxta Deum in imperatoribus sapientia, ita de sacrario mundorum pectorum pro his supplicatio debet et fideli animarum ubertate procedere. Nulla uobis, sublimissime domine, triumphorum materia poterit esse iucundior, quam de subiugatione perfidie.

Hoc etiam fiducialiter, et pro commissi nobis officii prerogatiua suggerimus; quia prope est ut suum splendorem aliena patiatur nube fuscari, qui cum Deo tribuente amouere possit, in subditis tenebras manere permittit errorum. Ergo quia mansuetudo  uestra futuram synodum scriptis sacratissimis indixit, cui nos interesse debere iisdem paginis Deo, ut credimus, sibi imperante commonuit, gaudemus, scientes quoniam directarum mentium est, uenerabilis Ecclesie magistros expetere. Soli enim declinant examen conscientie, qui uite sunt non continentis. Nam et feriato ore splendorem bone uoluntatis enuntiat, qui per apostolicam immaculatamque fidem et per competentes predicatores aut confirmari se optat, aut corrigi. uerumtamen licet in his nullum seculi precedentis existat exemplum, neque senioris facti qualitas aut commissa libris, aut memoriis inserta teneatur; nichil ad nos, quibus dulce est beneficio Dei, pietate uestra inuitante, inchoare meliora, et hoc quod non accepimus a parentibus tam clari  operis institutum nobis ipsis imponere; quia totum pro redintegratione fidei et Ecclesiarum pace facere, libenter amplectimur: si tamen maiorum nostrorum diffinitio, et sanctorum Patrum in suis radicibus inconcussa permaneat: si anathematizetur Nestorius cum participibus suis, qui euacuans diuine sacramenta nature, beatam uirginem Mariam nudi hominis mentitur esse genitricem; oblitus angelice annuntiationis, per quam mundo innotuit, quia quod ex ea nasceretur uocandum esset sanctum, Filius Dei. Facessat impiorum tam contumeliosa in Deo honorificentia: quoniam sic est in utero uirginis operata diuinitas, ut ex ea unitas ibi procederet carnis, animeque humane; increata quidem, sed non confusa  connexione substantie; et si in utrisque naturis pro nostre redemptionis dilectione Christi Iesu Domini nostri persona una est, edificante mysterio . . . . . . restitutione mortem subire potuisset nature . . . . . fragilitatem celestis imperii ualuerit uirtute reparare, uel ita pro unitate persone et Dominus maiestatis crucifixus, et Filius hominis credatur descendisse de celo. Eutychetis quoque ignorantia diuinorum bonorum omnium, et ipso cum sociis detestando iam nomine abdicetur hebetudo, qui Deum et Dominum nostrum Iesum Christum figuram tantum carnis habuisse testatus est, et nostre ueritatem non habuisse substantie, nesciens de quo promissum sit: quia uidebunt persecutores eius in quem pugnauerunt. Ita enim in una eademque persona persistit utraque  natura, ut Deus atque homo unus Dei Filius iehsu Christus fidelium cordibus apparet. Quid enim quadraginta dierum post resurrectionem Domini cum hominibus conuiuentis et conuescentis egit presentia? Nisi in istis negotiis illorum, qui ueritatem carnis negaturi erant, seniorem faceret etatem curationis esse quam uulneris. Sic enim dixit ad discipulos: Quid cogitatis in cordibus uestris? Palpate et uidete quia spiritus carnem et ossa non habet, sicut me uidetis habere . Neque fuisset mysterium, quod ostiis ad eos clausis ingressus est, si integritatem humani corporis non habebat. Possumus ex hoc dono uerbi precedentem longius proferre sermonem: sed satis esse credimus per Dominum nostrum erudite clementie uestre strictis supplicare suggestionibus,  sperantes ut laborem curamque pastoralis officii, uenerabilium predecessorum uestrorum Marciani et Leonis formam secuti, etiam principali potentie participatione fulciatis. Habebitis Deo propitio spem de uictoriis non iacentem, si pontificali contra diaboli subreptiones congressione pacifica ad decertandum instructionem muniatis. Nunquam in sanctarum Ecclesiarum memoria Dioscori participis Eutychetis, Timothei et Petri, parricidarum commemoratio reuiuiscat: seruetur ab omnibus suscipiende Chalcedonensis synodi, Deo per uos operante, diffinitio. Acacius Petri tenebrarum filii communione pollutus habeat participes, quos delegit; qui etiam inter suos excessus, nec de Petro Antiocheno, et complicibus eius nitidum se esse perpessus est. Cessent  maledicta piis sancte recordationis pape Leonis ingesta dogmatibus, que solos quidem illo in suis manente puniunt irrogantes. In his que prefati sumus, sollicitudinem uestri aduocamus imperii: poterit enim pietas uestra, hoc custodiens, apices et sceptra sua post multos annos ad aliud seculum possidere translata. Suscipite preces nostras per Ennodium atque Fortunatum fratres et cepiscopos nostros, nec non uenantium presbyterum, atque uitalem diaconum, uel Hilarum notarium, filios nostros, quorum apud nos fides in Dei timore studiumque perclaruit, pro uestro amore transmissas, et placidam uice nostra supplicationibus conscientiam accommodate. Speramus enim, et de Deo habentes fiduciam, pollicemur  studia, que a uobis uere religioni impensa fuerint, sine retributione et premio non futura. Data III idus Augusti, Florentio u. C. consule.





[a 2Kb] EPISTOLA ANASTASII IMPERATORIS AD HORMISDAM PER LEGATOS SEDIS APOSTOLICAE MISSA. Catholicam fidem profitetur: Chalcedonensis concilii decreta seruanda: Acacium ad tollenda scandala non damnandum, et de pace cogitandum. 

Exemplum sacre Anastasii Augusti Hormisde pape per Ennodium et Fortunatum episcopos, uenantium presbyterum, uitalem diaconum et Hilarum notarium.

Gratias omnipotenti Deo referimus, quod sanctitas uestra disciplinis celestibus instituta, sicut poposcimus,  legatos fidei, Ennodium et Fortunatum uenerabiles episcopos, sed etiam uiros religiosos uenantium presbyterum, uitalem diaconum, et Hilarum notarium, quales poscebat cause sublimitas, destinauit; qui negotii magnitudinem implere possent, ecclesiastici luce sermonis, quique operante Deo omnia subtiliter requirentes que ad rectam et ueram Christianorum pertinent fidem, et ipsi, sicut decuit, declararunt, et a nobis, sicut oportuit, agnouerunt: quia una est Ecclesia Dei, apostolicis ubique firmata doctrinis. Unde quis audeat de Domini nostri Iesu Christi incarnatione aliter quam habet ueritas ipsa sentire, nisi ut confiteatur equalem et consubstantialem Patris Filium, salutis nostre causa, iuxta annuntiationem archangeli, in utero uirginis, carnem  ex eadem assumendo, hominem factum? et sicut ait Apostolus, in seruili forma, ut crucem pro nobis carne susciperet. De quo beatus Petrus apostolus Iudeis dicit: uos petistis uobis dimitti uirum homicidam, auctorem uero uite interfecistis. De quo etiam legitur in Paulo apostolo: Factus obediens usque ad mortem, mortem autem crucis. Confitemur enim quod genitrix Dei beata uirgo Maria in uera carne et anima rationabili et intelligibili nobis Deum peperit saluatorem, quem homousion Deo Patri et Spiritui sancto, ante secula eumdem nobis quoque homousion, propter peccata nostra in fine temporum credimus et probamus fuisse progenitum, sicut propheta Dauid dicit: De uentre matris mee Deus meus es tu . Que tamen ita sine defectu uel confusione nostri  corporis est assumpta nostra substantia, ut in eadem carne Dei Filius mundum examinaturus adueniat, oculis omnium uulnerum et clauorum indicia representans, sicut scriptum est: Et uidebunt in quem pupugerunt . Cum omnibus etiam orthodoxis  impiissimos Nestorium atque Eutychetem uitamus pariter et horremus. Eorum condemnantes et anathematizantes et personas et dogmata, detestabilibus sacrilegiis comparanda, qui dispensationem diuinam et humane remedia infirmitatis, similiter aut nescire uoluerunt, aut cognita blasphemare. Tale igitur circa fidem clementie nostre propositum summus Deus ab exordio uite sensibus nostris immisit: unde et imperium nostrum credimus custodiri. Miramur autem quamobrem de beatissimis Patribus, qui in Chalcedone conuenerunt, aliqua nobis scribere uoluistis, dum ea que ab his fuerant constituta predecessorum nostrorum multiplicibus decretis confirmata monstrantur. Et cum nec alia synodus facta fuerit, per quam que ab illa disposita sunt redderentur infirma,  nec lex a nobis processerit, cuius nouitate statuta prefati episcopalis concilii soluerentur, maxime cum ipsa synodus dixerit anathema esse debere, quicunque aliam fidem quam apud Niceam trecenti decem et octo uenerabiles Patres constituerunt docere uel immutare uoluerit, ad hoc etiam eos, quos superius comprehendimus, id est Nestorium et Eutychetem damnauerunt, quos nos quoque damnamus. Nam pro hac causa attestantur nobis etiam diuine littere ad Alexandriam, non semel, sed multoties destinate. Per quas obiurgauimus, cur sibi non arbitrentur posse sufficere directam fidei doctrinam, recedentes ab anathemate Chalcedonensis synodi uel uenerande memorie Leonis episcopi. Unde non paruum studium apud nos, et intentio in presenti quoque perdurat,  quatenus a superfluo anathemate eosdem possimus abstrahere, et sancte Ecclesie uniuersali coniungere. De capitulo uero quod solum uidetur esse residuum, nostra uoluntas petitioni uestre fortasse propter unitatem Ecclesiarum conuenerat, nisi alia uenerabilibus Ecclesiis ex hoc remoueri scandala crederemus. Nunc uniuersa que sint facienda perpendite, quia graue esse clementia nostra iudicat de Ecclesia uenerabili propter mortuos uiuos expelli, nec sine multa effusione humani sanguinis scimus posse ea que super hoc scribitis ordinari: omnia tamen a Deo sperantes, per concilium melius agere poteritis, quam ab his hominibus, qui propter errores suos prouincias percurrentes, inimicam Euangeliis sanctis et Ecclesiis uolunt esse discordiam. Ergo ut sit placens  superne maiestati Ecclesiarum unitas, prouidete: quia quid nobis in eis que prefati sumus obsistit, ignoramus, si bene nos arguit. Per omnia tamen uoluntatis nostre puritatem legatorum nostrorum poteritis narratione cognoscere. Petimus autem ut  pro nobis apostolatus uester orare dignetur: quod uos libenti animo facere, hac poterimus maxime ratione cognoscere, si perfectam nobis unitatem Ecclesiarum dignatus fuerit Deus, uobis disponentibus, condonare: illam enim uox Dei magnam benedictionem diligentibus se mandauit atque donauit, qua declarauit: Pacem meam do uobis, pacem meam dimitto uobis .





EPISTOLA ANASTASII IMPERATORIS AD HORMISDAM PAPAM. Theopompum et Seuerianum homines laicos, legatos pontifici ad salutationis officium, et pacem conciliandam mittit. 

Anastasius Augustus Hormisde pape per Theopompum et Seuerianum uiros clarissimos.

Omnia que benignitas conceperit animorum, dulci  ambitu et festinatione laudabili propagantur; nec sibi requiem putant posse prestari, donec ad effectum saluberrimum desiderata perduxerint. Et tunc quedam ipsius festinationis fit requies, dum contigerit spes uotorum. Quod in presenti nos certa ratione pertulimus, donec celestis fauor et nostre petitioni auditum, et uestre promissionis serenum donet effectum. Ergo quia uel maxima itineris longitudo, et ultra solitum morem hiemalis asperitas, quod optabamus, nobis fecit incertum, interim intra animos desiderata compressimus, beneficia diuina captantes, que bone exitus rei sua interpositione decidunt. Agnoscentes igitur quod eius primam nobis gratiam condonauit, ut missa ad nos legatio ad beatitudinem tuam feliciter remearet, ad secundam processimus,  ut dirigeretur a nobis promissa legatio, per quam et commemoratio fieret eorum que cum sanctissimis uiris longa deliberatione contulimus, et inde, Deo auspice, tam nostre petitionis, quam uestre gratie, ad integrum lux serena resplendeat, et toti orbi gaudia exspectata donentur. Commemorationis itaque loco, et salutationis honorem reddendo, Theopompum uirum illustrem, comitem domesticorum, agentem sacri nostri palatii scholam, fidelem nobis uel pro suis moribus, uel pro ipsa affectione genitali nostre prouincie, sed et Seuerianum uirum clarissimum comitem sacri nostri consistorii ad uestram direximus sanctitatem, qui ordinem litterarum propria uoce testantes, ad celeritatem exspectata prouocent, que etiam celesti misericordie credimus placuisse. Data  XuII cal. Augustas Constantinopoli, Petro uiro clarissimo consule .



EPISTOLA uI. AD ANASTASIUM AUGUSTUM. Fraude Anastasii imperatoris nondum detecta, laudat eius studium de pace concilianda, monetque ut tandem damnatis heresibus Ecclesie unitas sortiatur effectum.

Hormisda Anastasio Augusto per Theopompum et Seuerianum.

Sollicitari animum tuum, clementissime imperator, ambitiosa auiditate commemoras, donec sperate unitatis redintegratio optata contingat. Bona sunt desideria salutis, et laudabilis que se huiusmodi Deo  commendat intentio. Prudentie siquidem speciale documentum est, cum id quod sibi utile credit, impatienter inquirit. Nam si in corporum morbis noxia est tarda curatio, quanto magis in salute anime grauius est ferendus remediorum fidelium serior appetitus? cum moneamur spiritualibus institutis, ne que prodesse possunt in diem posterum differantur, clamante sapientissimo Salomone: Ne tardes conuerti ad Dominum, et ne differas de die in diem : quia sicut in incerto uite tempora, ita in tuto anime conuenit esse remedia, ut intret in gaudium domini sui, quem ueniens dominus ea que sibi placent inuenerit operari. Unde et fateor me fuisse miratum, cur tandiu legatio promissa tardauerit, cum facienda ista sint, ut regna celestia rapiantur. uerumtamen  instinctus ipse, quem mansuetudinis uestre declarat alloquium, spem superne misericordie pollicetur. Desuper est enim et ipsum uelle quod bonum est. Confido autem quoniam qui cepit in uobis opus bonum perficiet usque in finem. Ergo uie cui cepistis insistite, et spretis errantium lubricis, nobiscum supra petram solidam tenete uestigia. Tali creuit Ecclesia sancta consensu, quod his uerbis apostolicorum actuum testatur historia: Multitudinis credentium erat cor unum, et anima una  Nam quemadmodum connecti poterunt gratie uinculis, quorum distant corda sententiis? Fac, domine imperator, effectum rerum fidem probare uerborum. Non enim sermonibus cognoscuntur hominum corda, sed effectibus. Cum et Abraham pater noster non nuda  Deo fide, sed opere fidem commendante placuerit. Unde uel pro dispensatione mihi credita, uel pietatis uestre circa me benignitate perpensa, domine fili, hortor et supplico, ut studium pacis, quod per scripta prefertis, ad componenda nobiscum, adiutore Deo, ea in his, quibus laborant Ecclesie, dirigatis, quia secundum prophetam: Pax multa diligentibus nomen tuum, et non est illis scandalum . Non sunt incognita apud mansuetudinem uestram que nos ab ea, quam redintegrare cupimus, unitate discernant. Date operam, ut laudando que profitemini, compleantur effectu. Et apostoli, cuius communionem creditis expetendam, totis uiribus sequimini disciplinam. In totum perdita noxiorum declinate contagia; scientes non habere cum religiosis impios  portionem, nec ullum fidei cum perfidia esse consortium. Consequens est ut qui errorum detestatur principes, oderit sectatores. Exsecrabile habeatur in flore, quod damnatur in semine. Offerte hoc munus Deo, pro uestris, precor, offerte temporibus: iam diu hanc a uobis hostiam pro tantis que uobis contulit Christus beneficiis exspectat. Quid opus est apud illum preces adhibere, qui supplicat? uos senatui urbis Rome, ut me ad pacem hortaretur, iniungitis. Ego non solum cum his ad uos supplicationis uerba conuerto, sed uestigiis uestris pro uniuersali aduoluor Ecclesia. Audite me pro Christo legatione fungentem: non patiamini ab improbis canibus Christi membra discerpi: que insanabilia uidetis, abscindite,  et que egra, curate. Cur que sana sunt inualidis coniuncta quatiuntur? Seruate ordinem quem unitas ipsa prefinit, et pacem mundo, quam poscitis, reddite. Hec et sub presenti occasione deposco, et rursum ac sepius supplicare curabo, sperans importunitatem hanc meam et Deo esse placituram, et apud uos quoque per assiduas petitiones, quoniam id nos Dominus docuit, uacuam non futuram. Data Rome .





EPISTOLA ANASTASII AD SENATUM URBIS ROMAE, PER THEOPOMPUM ET SEuERIANUM uIROS CLARISSIMOS. Pontificem et regem ad pacem hortandos. 

[a 1Kb] Imperator Cesar Flauius Anastasius pius, felix,  uictor, semper augustus, Germanus inclytus, Francicus inclytus, Sarmaticus inclytus, pater patrie, proconsulibus, consulibus, pretoribus, tribunis plebis, senatuique suo salutem dicit.

Si uos liberique uestri ualetis, bene est: ego exercitusque meus ualemus. Quotiens utrisque publicis rebus prospera uoluntate consulitur, non solum exhortatio, sed postulatio quoque creditur conueniens, ut duabus in unum concurrentibus causis animus incitatus, quod felix et bonum partibus sit, ualeat adipisci. Si etenim Christus Deus et Dominus noster, et per mitissimam uoluntatem, et quamdam dispensationis petitionem nos reuocauit ad se, et redemptos proprio sanguine libertati restituit, ut salutem mortalitati prestaret, non uidetur absurdum,  tam apud gloriosissimum regem, quam apud beatissimum papam alme urbis Rome, patres conscriptos imperiali petitioni coniunctos, ea sperare, que et nobis et sibi Deo annuente in commune proficiant; hoc est, ne fugitiuorum audiant concinnatos sermones, mendacio solo compositos, sed satisfactione suscepta, quam et ueritas et legatorum qui directi sunt inquisitio patefecit, ad desideratam pacem acceptabili Deo uoluptate concurrat. Indubitatum siquidem est ex longa annorum serie, multam partem reipublice uestram uindicare constantiam. Proinde oportet sanctissimum cetum uestrum solerti studio ac prouido labore contendere; tam apud excelsum regem, cui regendi uos potestas et sollicitudo commissa est, quam apud uenerabilem papam, cui  intercedendi apud Deum facultas est prestita, ut in ea parte animi sui bonitatem dignentur impendere, in qua utriusque reipublice membra sperata sanitate saluentur. Implebitis enim ueterem consuetudinem, et nimis consilio uestro notissimam, si ea que publice utilitati conueniunt, tractando, sperando, postulando, effectum adipisci Deo auspice feceritis. Data u calendas Augusti , Chalcedone, Petro uiro clarissimo consule.





RESCRIPTUM SENATUS URBIS ROMAE AD ANASTASIUM AUGUSTUM PER THEOPOMPUM ET SEuERIANUM uIROS CLARISSIMOS. Pontificem semper pacis fuisse studiosum, quam pendere ab Acacii damnatione fatentur. 


Si prima semper est, imperator inuicte, a regentibus supplicium spectata deuotio, si sola gratia dominorum conciliatur obsequio; indubitanter agnosces sacre iussionis oracula quanta senatus uestri fuerint gratulatione suscepta, maxime cum ad hos et animus domini nostri inuictissimi regis Theodorici filii uestri mandatorum uestrorum obedientiam precipientis accederet, et sciamus super omnia beneficia uestra tunc magis nos erigi, cum dignos creditis, quibus debeat imperari. Mox igitur sacre studio iussionis implende, beatissimum papam Hormisdam credidimus  deprecandum: de quo parum est dicere, quia uota supplicantium benignitate precessit; sed et nobiscum suas preces, ut quod hortamini fiat, adiunxit, euangelicis uoluntatem suam testimoniis asserendo, ostendens mundum supra multitudinem peccatorum suorum scandalis plus grauatum, dum uox sit ista dominica: ue mundo a scandalis . Et idem, oportere homines scandalizantium partes membrorum abscindere, quam ut in ignem, non renuntiando scandalis, mittantur eternum. Sed et post hec diuine lectionis exemplis, quam boni sint fructus pacis, ostendit cum diceret: Et apostolum Paulum gratia Dei plenum, nichil tamen quibus bene cupiebat, quod optaret melius, inuenisse; nisi ut pax Dei, que est supra omnem excellentiam, in  eorum sensibus abundaret; quodque in Euangelio Domini sit uox ista dicentis: Quoniam pacifici filii Dei uocabuntur : et iterum ad ipsum Scripturarum omnium reuertendo doctorem, quanto ipsa uel fide, qua et celestia regna presumimus, a peccatorum cruciatibus credendo saluamur, caritas sit maior, ostendit, testimonium tale subiiciens: Spes, fides, caritas, maior autem omnium caritas : id est Spiritus, gratia donante diuina, caritatem uirtutibus omnibus exaltat. Non habentes ergo, si et propter penam scandala declinamus, et pacem propter pacis bona sectamur, et ad caritatem nos qui est caritas Christus hortatur; quid est enim quod retinet catholico ardore festinos? quid est quod delinquentis Acacii impedit uolentes Christum uidere persona?  quid est quod a suo liberi, alieno grauantur errore? Hec cum uenerabilis pape latius fuerint expedita rescriptis, pro nostre tamen obsequio credidimus deuotionis indenda, ne non rogasse putaremur recondendo responsum, quod accepimus deprecantes. Proinde, piissime imperator, hec suo nomine senatus serenitatis tue clementie prouocatus adiunxit, ut qui animo quambenigno in utraque republica concordanda fuisti, tam esse pio in Ecclesie redintegranda unitate noscaris. Nam ut pax illa regnorum tantum scitur prodesse subiectis, sic hec religionis  cum populo suo proficit imperanti. Etenim quis non heresum perfidarum sequaces plus quam ipsos deliquisse putet auctores? Qui non post patibulum crucis diuidentes iterum Christi membra condemnet? Utinam hec iam uobis regnantibus causa cepisset, ut facilius mala reprimerentur nascentia, quam prouecta. Nam quis ambigat non potuisse eius existere, cuius corrigi temporibus uideret errorem? Per Ennodium et Fortunatum episcopos, [a 1Kb] uenantium presbyterum, uitalem diaconum et Hilarum notarium.





EPISTOLA SIuE EXEMPLUM RELATIONIS IOANNIS EPISCOPI NICOPOLITANI, PER RUFINUM DIACONUM EIUSDEM, AD HORMISDAM. Catholicam fidem profitetur, et que uitanda, queue seruanda, moneri cupit. 


Domino meo per cuncta sanctissimo ac beatissimo patri patrum, comministro ac principi episcoporum Hormisde, Ioannes in Domino salutem.

Cura mihi exstitit semper nichil amplius querere, nisi agere propriam et familiarem conuersationem uacuam sollicitudinis et anxietatis mundane: sed quia Dei iudicia abyssus multa est , sicut et uestram cognosco docere beatitudinem, patre nostro quondam atque archiepiscopo Alcysone a Christo ad supernas mansiones euocato, ea ratione qua ipse cognoscit, qui est possibilium dominus, in me sancta synodus bonorum actuum, ac clerus pastorum transtulit sortem. Ego autem cuncta referens Deo, qui balbutientium linguas liberas facit, decenter  ad uestras orationes concurro; ut iuxta consuetudinem apostolice sedis uestre, que cunctarum Ecclesiarum curam habet, et Nicopolitanorum habere dignemini, secundum antiquam spiritualem dispositionem uestram. Petenti etenim mihi dari spiritum ad apertionem oris, sicut docuit Apostolus , atque ipse etiam Dominus precepit, mecum petite horum datorem, et cum querente pariter querite, et pulsantem spirituali manu uestra suscipite. Hoc enim uobis facientibus, potero, sanctissime, et accipere, et inuenire, et aperiente Christo recta per uerbum ueritatis incedere. Quoniam uero quidam dissimulantes nobiscum credere, atque sectari sanctas synodos que Nicee, Constantinopoli atque Ephesi congregate sunt, in qua principes exstiterunt  sanctissime memorie episcopi Celestinus apostolice sedis uestre, et Cyrillus Alexandrine; insuper etiam que Chalcedone aduersus Eutychetem impium congregata est, que omnes predictas ueritates orthodoxa in se ratione firmauit. Tamen audent nos impugnare, tanquam uinculum concordie sine ratione uitantes. uotum autem mihi est, uestram sequi doctrinam sicut inter sanctos predecessor meus Alcyson exstiterat, et anathematizo Dioscorum, Timotheum appellatione Aelurum et Petrum horum successorum; et Petri communione cum his permixtum Acacium, et Petrum qui Antiochenam perturbauit Ecclesiam, sequens in omnibus synodicas et apostolicas epistolas scriptas  a uero presule Romane Ecclesie Leone. Rogo autem plenius atque perfectius, que seruari oportet, commonete, et a quibus abstinere debeam, uestris custodibus litteris intimate: ut si fortassis adhuc inexercitatus ordini deputor lectionum, seu dixi, siue egi apostolicis doctrinis uestris incongruum, uestris imbutus sermonibus possim hereticorum obsistere machinis. Hoc enim facientes, sanctissime, firmiores nostre sancte synodi inuenietis episcopos, et bonorum actuum clerum ac populum confirmabitis, tanquam familiarem uobis reddentes sanctam Nicopolitanorum Ecclesiam. uenerabilem uero diaconum Rufinum ad tam necessariam causam directum, pacifice, sicut uos decet, rogati suspicite; et fiduciam tribuentes, celerem eius recursum ad nos prestare  dignemini, portantem spiritualia atque apostolica constituta. Cunctam, sanctissime, omnem in Christo fraternitatem uestre beatitudinis ego et qui mecum sunt plurimum salutamus in Domino.



EPISTOLA uII. AD IOANNEM NICOPOLITANUM EPISCOPUM. Commendat illius religionem: Nestorium et Eutychen damnandum, et quomodo qui ad fidem reuertuntur recipiendi sint, per indiculum se significaturum scribit.

Hormisda Ioanni episcopo Nicopolitano per Rufinum diaconum.

Gauisi sumus in Domino ualde, frater carissime, acceptis litteris tuis, in quibus te profiteris sacerdotium Dei gratia suscepisse. Hec est fides certa, hec  spes sine ambiguitate secura, qua creditur totius boni causa in superna dispensatione consistere. Cuius rei scientiam habens, frater carissime, beneficiorum que a Deo nostro consecutus es, religioso animo gratiam confiteris; licet hoc quoque de eodem clementie fonte descendat, ut se auctori suo humana submittat humilitas. Ait enim: Super quem requiescet spiritus meus, nisi super humilem, et quietum, et trementem sermones meos ? In his ergo, in quibus huiusmodi probaris, clarius elucescet aliis etiam uirtutis huius futurum exemplum; quando ad hoc etiam Deo instituente perductus es, ut et de te catholicorum glorietur Ecclesia. Nam sicut diuinis testimoniis eruditus, et iuxta Apostolum sacrarum Litterarum institutione formatus, hoc auspicium tue ordinationis edidisti,  ut aduersus deuiantes cum sedis apostolice sententiis conuenires. Neque enim remunerare aliter tantorum beneficiorum poteras largitorem, nisi aduersus inimicos eius euidentem zelum apostolice confessionis ostenderes.

Notum est enim eos extra religiosa septa consistere, qui et ipsi profitentur conscientiam fidei atque fiduciam, sed infructuosa est apud eos, quamuis cum religiosis congrua sancte communionis equalitas, quia procul dubio qui ea quam meruit libertate non utitur, subiectum se iniquitatibus confitetur. Quid gloriemur his quas non sequimur disciplinis? Falso appellat magistrum, qui se institutionibus eius non  probat esse discipulum. Sed quia nobis nunc omnia in confessione similia, et libertatis proprie resumpsistis affectum; paterne rursus hereditatis cupientes esse consortes, amplectimini gratiam traditionis antique; et in illius inconuulsi fundamenti stabilitate persistite, non cum temporibus corda mutantes; inconstantis enim mutabilitas ista solet esse propositi: atque ideo bene fundatis oportet inherere; quando huiusmodi studia clementia scit fouere diuina, ut fidei uestre firmitas uobis de aliorum salute fructificet, et feruore uestri studii aliorum quoque animus ad resumptionem bonorum suorum possit accendi; quatenus et de uobis quoque sanctus apostolus dixisse credatur: Aemulatio uestra prouocauit plurimos . Ergo Nestorii et Eutychetis impietatibus  iuxta synodalia constituta damnatis, sectatores quoque eorum similiter exsecrantes, cum exsultatione dicamus: Exite de medio eorum, et separamini, et immundum ne tetigeritis, dicit Dominus . Quemadmodum enim quis malarum inuentionum detestabitur principes, si non declinat sequaces? aut quemadmodum odit originem, qui non exsecratur et sobolem? In discipulis predicatur fama docentium, et donec male iactorum seminum radix per succedentes culta floruerit, tandiu auctorum memoria non peribit. Addatur perdito Eutycheti et Acacius discipulus sub communione Petri, omniumque damnatorum mixtus errori: quos uestra dilectio litteris suis, dum fidem suam asserit, euidenter expressit. Ad instructionem uestre fidei pleniorem, quo ordine ad  communionem nostram suscipi deceat reuertentes, indiculum subter adiecimus, sperantes in Deum bonorum omnium largitorem, quod laudabili circa fidem uestre deuotionis instantia, non solum hoc eorum qui uobis uicinitate iunguntur saluti prosit, sed eorum quoque, ad quos fidei uestre et religiose uoluntatis uelox fama peruenerit. Rufinum siquidem diaconum, qui nobis litteras uestras obtulit, in Christi caritate suscepimus, quem apostolorum orationibus commendantes cum pace remittimus, hortantes litteras, a nobis tam ad caritatem tuam quam ad synodum directas populo relegatis, quod et nos pro fidei uestre commendatione fecisse cognosce. Data XuII calendas Decembris, Petro u. c. consule.





EPISTOLA SYNODICA, SIuE EXEMPLAR RELATIONIS SYNODI EPIRI uETERIS AD HORMISDAM PAPAM. Ioannis in Nicopolitanum episcopum electi postulant confirmationem, et in fide catholica instrui cupiunt. 


Domino nostro per cuncta sanctissimo ac beatissimo patri patrum, comministro ac principi episcoporum Hormisde, synodus ueteris Epiri, Ioannes, Mattheus, Constantinus, Christodorus , Hilarus, Philippus, Iulianus et Chrysippus.

Si dignis premiis uti tentemus, necesse est multis fletibus horum depromptiones efficere. Plurimi namque  ex nobis in regnante fuere Constantinopoli; cum uestri sanctissimi uicarii Ennodius et Fortunatus episcopi, uenantius presbyter, uitalis diaconus, et Hilarus notarius degerent, pietatis agonem susceptum tenentes. Nobiscum autem fuit, inter sanctos factus, pater atque archiepiscopus noster Alcyson, qui cum omni presumptione supplicibus utens libellis, apud uestram beatitudinem dignus effectus est apostolice sedi uestre communicare nobiscum. Sed quia repente qui cunctorum retinet potestatem hunc ad se euocauit; nos irrefrenabili fletu detenti peruenimus tamen ad patriam, nullo modo errorem propter Dei gratiam sustinentes, sed ubique uestra decreta sectantes.

Flentibus autem nobis atque lamentantibus cum  his qui nobiscum relecti sunt in parecia comministris, quis possit de orthodoxis recte Christi oues transigere; qui consolatur humiles, consolatus est etiam nos per uestras orationes, demonstrans metropolitane ciuitati in cunctis sanctissimum Ioannem, qui a pueritia in Ecclesia sine culpa nutritus, imo laudabiliter in ea degens; ita ut neque eum in his quisquam temporibus antecellat; zelo autem circa orthodoxa, iuxta apostolicas admonitiones uestras, nulli omnino cedens. Hunc ergo Dei prouidentia ordinauimus presulem Nicopolitanorum sanctissime Ecclesie: et rogamus ut iuxta antiquam consuetudinem hunc quoque complectamini paternis uisceribus uestris, nobisque aut ipsi, Dei gratia, efficiamini arma inexpugnabilia commonitionibus uestris atque  doctrinis: et deprecantibus nobis inclinetis aurem, et pietatem concordie reperiatis, iuxta inspiratam uobis diuinitus apostolicam prouidentiam, ut in pace, que est ei amabilis, cuncte sanctissime Ecclesie cooptate immarcescibilem uobis coronam nectentes, in omni pietate atque humilitate comprehendatur in Christo. uenerabilem uero diaconum Rufinum, propter hanc tam necessariam causam directum, libenter rogati respicite, et ad nos sub uelocitate remittite portantem doctrinas uestras apostolicas. Et alia manu: Incolumem me ora, sanctissime pater patrum.

    [a 1Kb] Ego Ioannes episcopus rursus retuli: Incolumem me ora in Domino, sanctissime ac beatissime pater  patrum.
    Ego Mattheus episcopus Butroti retuli.
    Ego Constantinus episcopus Hacnanopoleos  retuli: Incolumem in Domino me ora, sanctissime ac beatissime pater patrum.
    Ego Christodorus  episcopus Anchiasmi retuli.
    Ego Hilarius episcopus Photices retuli.
    Ego Philippus episcopus Phenices retuli.
    Ego Iulianus episcopus Dodones retuli.
    Ego Chrysippus episcopus Congre retuli.





EPISTOLA uIII. AD SYNODUM EPIRI uETERIS. Eutychetis errorum sectatores damnat: episcopos Epiri ueteris, ut nominatim hereticos anathematizent, hortatur.


Hormisda synodo Epiri ueteris.

Benedictus Deus Ecclesie sue membra consocians. Benedictus Deus, qui maligno instigante diuisos, sub eadem qua olim fuerunt, facit soliditate coniunctos. Etsi enim diu perdicis modo uociferauit inimicus, et eos quos non genuit, sicut asseruit propheta, collegit; tamen abyssina ambiguitate desolabitur. Neque enim oues dominice sequuntur alienum, aut alterius uocem pastoris exaudiunt. Unde nec uos ad salutis iter rediisse miramur, cum tarditatem magis in hac  redintegratione culpemus. Debemus, carissimi fratres, domesticis uti ad hanc quam querimus stabilitatem documentis: siquidem tunc Timotheus Chersonensis grauis cum disceret, grauior cum doceret. Nam Dioscori sectator, et idem Petri nichilominus institutor, aduersus beate recordationis Proterium seuitiam sue temeritatis exeruit, et totius finem crudelitatis excessit, religiosi uiri cedem inter ipsa operatus altaria, uix faucibus suis ab illo pio cruore suspensis. Tunc excitata uniuersalis Ecclesia, in odium parricide, auctorem facinoris tanti non solum communione, uerum etiam ipso quoque Christiano nomine spoliauit, et omnium mentes noua quadam admiratione stupuerunt tante presumptionis audaciam. Tunc beatus Eugenius parecie uestre obtinens  principatum, cum subiecta sibi sancta synodo, zelum quemdam, quali fide esse, Deo commendatus ostendit. Cuius rei memoriam non solum non potest tempus abscondere, uerum etiam de die in diem magna apud orthodoxos fama multiplicat. Horum studia sic probata negligere, et sententias non amare, idem est in ipsa Domini nostri confessione delinquere. Et nobis quidem nunc post professionem ac litteras uestras, omnia fidei dogmata, Deo suos coniungente, similia orandum est, ut in ea uoluntas uestra, qua nostros animos releuauit, confessione permaneat. Sed opus est citra respectum timoris insectari eorum rabiem qui fide diuersa nituntur. Quanto enim infidelium error exestuat, tanto magis se, si resistat, securitas nostra commendat. Neque enim  hec sunt per patientiam negligenda; quando malum hoc uitio praue consuetudinis animatum apud plures sub quodam colore legis inoleuit, dum aut praua studia in unum congruunt, aut recta se subtrahunt. Nam ut eam que imminet rem loquamur, Eutyches ut nefande heresis inuentor excluditur etiam ab his a quibus eius dogmata diliguntur, apud eos ipsos ita exosus atque fugiendus, ut nominis quoque ipsius oderint mentionem. Sed peruersi religiosarum institutionum ministri, quem sicut uerum detestantur heret cum, hunc alia uia tanquam uerum amplexantur orthodoxum. Siquidem in sancta Chalcedonensi synodo Dioscorus eadem sentiens pari ratione damnatus est: et cum una persecuta   sit utrumque sententia, horum alterum si quis sequatur et diligat, dicat aliquis quemadmodum se ea sententia, que designatos damnauit, excipiat; cum eos, quos transgressionis aut impietatis connectit equalitas, sine dubio unum quoque uinculum damnationis astringat. Timotheus et Petrus horum sequaces, homines mente corrupti, et pestis quedam nominis detestanda catholici, quorum communionem in Petro complexus Acacius, similiter  quoque meruit subire sententiam, qui tantum malum quasi parui estimans, et propositum nunquam ad meliora conuertens, ne ab illis quidem se que in Antiochia detestamur abstinuit; ibi quoque transgressori Petro communione connexus in Apameam nichilominus hostiliter uersatus, Ecclesiam  Tyriam quoque non ea qua decuit integritate disponens. Propter que, dilectissimi fratres, ab eorum innodatione soluentes, uelut religionem quamdam pestiferam relinquentes, seruemus apostolicam disciplinam, saluti nostre omni diligentia et sollicitudine prouidentes, ea cura nefandi Nestorii declinemus errores, qua Eutychetis impia inuenta persequimur.

Maxime enim nunc religiosa fidei dogmata diuerso incursu horum qui predicti sunt incursantur insidiis, scelestis pro ratione temporis sua argumenta nectantibus, quomodo possint innocentium uiis fraudem sue impietatis inserere. Atque ideo sicut docti numularii, et prudenter instructi, ab improbandis laudanda separantes, talenti uobis crediti poteritis  multiplicare substantiam. Hec, dilectissimi fratres, scripsimus plene caritatis impulsu, quia spem fidei uestre primum Dei dono, deinde et fratris nostri Ioannis, qui uobis presidet, professione presumpsimus; qua nominatim omnes, quos apostolica ac generalis catholicorum condemnat Ecclesia, exsecrabiles sibi esse declarauit; quos uos quoque in litteris uestris oportuit euidenter exprimere, nec arbitrari posse sufficere sibi, tantis presertim insidiis callidorum, quos uiritim et singulos insectari conuenit, atque damnare, sub quadam eos generali damnatione concludere. Diligentem querunt uulnera antiqua medicinam; nec abundans esse creditur quidquid pro integritate fidei et stabilitate religionis adhibetur. Unde libellum cum litteris misimus, cui uos subscriptiones  proprias inserite, ut fides uestra, quam directa per Rufinum diaconum scripta testantur, apud nos fiat huius quoque repetitionis adiectione manifestior. Dat. XIII cal. Dec.  Petro u. c. consule.



EPISTOLA IX. AD IOANNEM NICOPOLITANUM EPISCOPUM. Cum per litteras Epiri ueteris episcopi nominatim hereticos non damnassent, mittitur libellus, cui debeant subscribere.

Hormisda Ioanni episcopo Nicopolitano per Pulionem.

Litterarum quas direxisti series, et expositio tue fidei conueniens sedis apostolice iudiciis, nostros  animos releuauit. Tot incitati gaudiis contenti non fuimus, nisi per Pulionem , subdiaconum Ecclesie Romane, quid plenius circa uos ageretur cuperemus agnoscere; magnopere quia in relatione episcoporum sub ordinatione caritatis tue degentium, non uniuersa que ad ecclesiastica constituta pertinent, sicut in uestra, leguntur euidenter expressa. Unde et pro nostra sollicitudine, et illorum integra nobiscum coniunctione, [a 1Kb] libellum direximus, in quo eos oportet debere subscribere, quia et omnes sacerdotes uestrarum partium, qui ad sedis apostolice communionem reuersi sunt, in eadem professione subscripserunt. Ista caritas, ista communis salutis excitauit ambitio, quod credo et fraternitatem uestram gratanter accipere, quia ubi de animarum  salute res agitur, studii tui uel intentionis debes operam commodare, ut antecedendo fructum de tali possis laude percipere. Pulionem predictum cum rescriptis caritatis uestre ad nos, iuuante Deo, sub celeritate remittite, quatenus desideria nostra diu suspensa esse non possint. Data XIII cal. Decemb. , Petro uiro clarissimo consule.



REGULA FIDEI.

Prima salus est regulam recte fidei custodire, et a constitutis Patrum nullatenus deuiare. Et quia non potest Domini nostri Iesu Christi pretermitti sententia dicentis: Tu es Petrus, et super hanc petram edificabo Ecclesiam meam, etc., hec que dicta sunt rerum probantur effectibus, quia in sede apostolica  immaculata est semper seruata religio. Ab hac ergo spe et fide separari minime cupientes, et Patrum sequentes in omnibus constituta, anathematizamus omnes hereticos, precipue Nestorium hereticum, qui quondam Constantinopolitane fuit urbis episcopus, damnatus in concilio Ephesino a Celestino papa urbis Rome, et a sancto Cyrillo Alexandrine ciuitatis antistite. Una cum ipso anathematizantes Eutychetem et Dioscorum Alexandrinum, in sancta synodo, quam sequimur et amplectimur, Chalcedonensi damnatos. His Timotheum adiicientes parricidam, Aelurum cognomento, et discipulum quoque eius atque sequacem Petrum, uel Acacium, qui in eorum communionis societate permansit; quia quorum se communioni miscuit, illorum similem meruit in damnatione  sententiam. Petrum nichilominus Antiochenum damnantes cum sequacibus suis, et omnium suprascriptorum.

Quapropter suscipimus et approbamus omnes epistolas Leonis pape, uniuersas quas de religione Christiana conscripsit. Unde, sicut prediximus, sequentes in omnibus apostolicam sedem, et predicantes eius omnia constituta, spero ut in una communione uobiscum, quam sedes apostolica predicat, esse merear, in qua est integra et uerax Christiane religionis soliditas. Promittens etiam sequestratos a communione Ecclesie catholice, id est, non consentientes  sedi apostolice, eorum nomina inter sacra non esse recitanda mysteria, Hanc autem professionem meam manu propria subscripsi, et tibi Hormisde sancto et uenerabili pape urbis Rome obtuli. Data Xu cal. Aprilis , Agapito uiro clarissimo consule.



INDICULUS PER PULIONEM SUBDIACONUM. Quid in Nicopolitana Ecclesia sit agendum.

Cum Dei adiutorio et orationibus sanctorum apostolorum Petri et Pauli ueniens Nicopolim, sic debes agere, ut postquam episcopus Nicopolitanus acceperit litteras nostras, episcopos, quos in sua parecia habet, colligat, et faciat subscribere libellum quem in epistolis suis habet annexum. Si tamen dixerit  predictus episcopus esse laboriosum episcopos colligere, dirigat tecum personas per singulos episcopos, ut te presente subscribant predictum libellum. Sic tamen cum Dei misericordia facere debes, ut epistole que a nobis misse sunt publice legantur; aut si uideris pre timore hoc episcopos facere nolle, saltem clericis suis hec relegant: que tamen in ipsorum dimitte potestatem, et scripta episcoporum, et illius episcopi, hoc est Ioannis metropolitani, ad nos cum Dei misericordia reporta. Post hoc factum nullas moras te uolumus ibidem facere, propter insidias et calliditates inimicorum. Per Ioannem diaconum eius.



EPISTOLA AuITI EPISCOPI uIENNENSIS AD HORMISDAM PAPAM. Gratulatur de conuersione prouinciarum Dardanie et Illyrici, petitque ut certior fiat de successu legationis Constantinopolim misse.


Domino sanctis meritis precellentissimo, in Christo gloriosissimo et apostolica sede dignissimo pape Hormisde Auitus.

Dum religionis  statui et plenis catholice fidei regulis perspicitis conuenire, ut gregem per tota uobis uniuersalis Ecclesie membra commissum peruigil cura uestre adhortationis informet, etc. 





EPISTOLA X. AD AuITUM uIENNENSEM EPISCOPUM. Laudat in eo studium cognoscendi de statu Ecclesie Orientalis, a legatis autem ob perfidiam Grecorum nichil perfectum fuisse scribit; in animo sibi esse alteram ad illos legationem destinare. 


Hormisda episcopus Auito episcopo et uniuersis episcopis prouincie uiennensis, uel sub tua diecesi consistentibus.

Qui de his que ad disciplinam catholicam pertinent maxime sciens instrui cupit, quid studii circa mandata diuina habeat euidenter ostendit. Non enim potest esse huiusmodi cura, nisi ubi fides fuerit infucata.  Atque ideo exsultamus in Domino de sinceritate propositi tui, dilectissime frater, dum te secundum directas per Alexium presbyterum atque uenantium diaconum litteras intuemur, et de impiis transgressoribus Eutychete atque Nestorio sedis apostolice constituta recolere, et si quid aduersus eos admonitio nostra promouerit, per quos Orientales Ecclesie confunduntur, inquirere. Digna plane sollicitudo fidelibus, ut de miserorum lapsibus ingemiscant, et ipsi ne aliena polluantur contagione prouideant. Sed ne nos quidem hoc supersedisse credatis, ut ad notitiam uestram, si quid actum fuisset, competens perferret instructio. uerum breuiter silentium nostrum, quod dilectio mordet uestra, purgamus. Nam quod non sepius nostra admonitio uos  frequentet, de conscientia uestra et fidei stabilitate confidimus. Sollicitudo impendenda fortasse sit dubiis; satis est uitanda indicasse perfectis. Legationis uero nostre, quam semel, non secundo, sicut scribitis, misimus, si uotiuus contigisset euentus, alacres illico uobiscum fueramus desiderata partituri; scientes hoc rationi, hoc nostro proposito conuenire, ut quos participes sollicitudinis fecimus, cum his de integritate unitatis gaudia iungeremus. Sed quantum ad Grecos, ore potius preferunt pacis uota, quam pectore, et loquuntur magis iusta, quam faciunt: uerbis uelle se iactant, quod operibus nolle declarant: que fuerint professi, negligunt; et que damnauerint, hec sequuntur. Nam unde est quod, cum per Ennodium fratrem et cepiscopum nostrum sacerdotales  uiros ad confirmanda ea que sedes apostolica poposcerat directuros se esse promisissent, multa quoque que ad correctionem prauitatis sue a nobis quesita fuerant pollicentes, non solum non religiosos uiros, penes quos cause illius plena esse posset instructio, secundum constituta propria non miserunt; uerum etiam, quasi res parua gereretur, laicos et alienos ab ecclesiastico corpore destinantes  non se studuerunt de ceno, quo immersi tenentur, euoluere, uerum etiam catholice fidei claritatem fulgentem sua, quod absit, se posse crediderunt obscuritate fuscare? Hec fuit nostri causa silentii, quam uos quoque spiritali uobis prudentia reuelante uidistis. Quid enim de hac  causa poteram directis litteris indicare, quam in statu suo uidebam duram pertinaciter custodire perfidiam? Noui exitus sollicite diligentiam relationis inquirunt. Qui de rebus cognitis nichil indicat, abunde in statu suo manere priora declarat. Quapropter, dilectissime frater, et uos presentibus hortamur alloquiis, et per uos quoque, quia occasio data est, alios per Gallias, quos fides eadem nobiscum amplectitur, admonemus, promissam et amabilem Deo fidei seruare constantiam, et transgressorum societate declinata, constantiam uestram uni uiro uirginem castam, sicut spopondistis, exhibere Christo. Et cauete ne, sicut serpens Euam seduxit astutia sua, ita sensu aliquorum corrumpantur a simplicitate et castitate  que est in Christo Iesu. Perniciosa sunt blandimenta nocentium, atque ideo uigilare uos conuenit, quia aduersarius salutis humane, tanquam leo rugiens, circuit querens quem deuoret, cui resistite fortes in fide: quia hoc speciale habent patris sui de celi arce deiecti, qui uestigia eius sequuntur et diligunt, ut illa ueritatis luce priuati, et alios gaudeant sua obscuritate fuscari; et cum peruersitatis sue penas luituros esse se sciant, exsultent si miseros cum sua damnatione coniungant. Nam unde est quod cum pro magna parte a conterminis suis Thracibus, Dardanis, Illyricis, cognita eorum peruersitate deserantur, procul positos ignorantie spe, fraudibus et uariis artibus nituntur allicere, nisi ut lucem, quam ipsi non habent, in aliis quoque impia  contagione commaculent? Ut autem que sint partium earum studia possitis agnoscere; plures Thracum, licet persequentium incursibus atterantur, in nostra tamen communione persistunt, scientes fieri fidem per aduersa clariorem. Dardania et Illyricus uicina Pannonie a nobis, quod iam fecimus ubi necessarium fuit, ut sibi episcopi ordinarentur expetiit; in tantum se a communione perditorum separare gaudentes, ut remedia quererent, dummodo commune cum transgressoribus nichil haberent. Epiri metropolitanus, hoc est Nicopolitanus episcopus, cum synodo sua nuper segregatus ab impiis, ad apostolicam communionem deprompta que efficeret professione se contulit. Que ideo scriptis estimauimus indenda presentibus, ut sicut sortem nos conuenit dolere  pereuntium, ita letemur pariter de salute remeantium; et ut fideles constituti ab eis longius instruantur, qua uirus eorum sollicitudine debeat effugi, quos et a suis uideant tam iusta detestatione uitari. Et nos quidem dispensationis nostre memores, necesse est eos repetite legationis officio conuenire: quo affectu saluationis sue, si respectu Dei, si rationis intuitu non mouentur, saltem pulsantibus importune et pertinaciter acquiescant; et aut ad rectam uiam declinatis erroribus reuertantur, aut propter impenitens cor ab omnibus inexcusabiles iudicentur, qui et moniti toties in perfidie obstinatione persistunt. uos orate, et nobiscum ad Deum preces et uota coniungite, ut per opem misericordie eius nostra actio laborans pro catholice fidei stabilitate promoueat, immaculatos  uos et integros ab omni transgressorum societate seruantes; ut aut cum correctis sensus et corda iungamus, aut ab eorum uenenis intacti esse mereamur. Nam qui, sicut uos quoque conscientiam uestram non latere testamini, nouimus Eutychetem atque Nestorium apostolice, id est catholice sententie auctoritate damnatos; quemadmodum salui esse poterimus, si eorum sectatoribus ac posteris qualibet parte communionis hereamus, cum Belial cum Christo nostro portionem habere non possit? Instructionis autem uestre interesse credimus, ut ea que apud nos Nicopolitanis uel Dardanis acta sunt, uel quo in communionem ordine sunt recepti, uobis  nota faceremus ipsarum lectione chartarum. Data Xu calendas Martias, Agapito consule.



EPISTOLA XI. AD ANASTASIUM AUGUSTUM, PER ENNODIUM TICINENSEM, ET PEREGRINUM MISENATIS ECCLESIAE IN CAMPANIA EPISCOPOS, SECUNDAE LEGATIONIS AD ANASTASIUM DESTINATAE MUNERE FUNGENTES, TRANSMISSA. Pacem Ecclesie non nisi damnato Acacio posse restitui.

Hormisda Anastasio Augusto per Ennodium et Peregrinum episcopos.

Dudum legatis mansuetudinis uestre remeantibus, ad litteras uestras et mandata respondi, non quidem uniuersa, plene, sicut magnitudo rei postulabat, expediens, et tamen pro tempore certa perstringens.  uerum etsi sufficienter me allegare omnia contigisset; nunquid agens apud elementiam uestram causam fidei, poteram repetitis precibus importunitatis incessi? Timeant notam huius ingratitudinis, quibus cura est studium negotiis nauare mundanis. Opus non implet Euangelii, qui a predicatione eius uenialiter putat posse cessari. Peruiligem pastorum oportet esse custodiam, et lumbos sine relaxatione precinctos. Bone admonitionis sicut constat dulcem fructum, ita eius non decet esse fastidium. Et alias, cur postulationis mee molestam mansuetudini uestre quisquam dicat esse frequentiam, cum per ea que fiunt ex officio meo, per remedia fidei uestro consulatur imperio? Etenim que me onerat cura, uos releuat: mihi incumbit, sed uobis proficiet; licet ex  diuerso semine unus fructus amborum est. Nam sicut pena est nec dicere Deo accepta, nec facere, ita certa remuneratio uel illi qui spiritalia predicauerit, uel illi qui audita non spreuerit. Dedit quidem clementia uestra ueluti obsidem propositi sui sub testimonio imperialis alloquii, et se quasi pignore quodam bone uoluntatis astrinxit? sed opus est ceptis adiicere firmitatem: sumant plenum decorem iacta fundamina: non remittantur propugnantes pro Dei Ecclesiis manus. Toties Isreliticus hostis intercedit, quoties Moyses brachia non remisit. Effectus opera, finis commendat initia. Non prodest cepisse deserentem, quia sola perseuerantia fidei dat salutem. Benedicimus Deum, cuius zelo pietas uestra transgressores impios Nestorium et Eutychetem, uel eos  persequitur, qui cum nefandis et sacrilegis dogmatibus profitentur. Probat odisse se uitia, qui condemnat errantes, nec relinquit sibi locum deuiandi, qui non pepercerit excedenti. Primus innocentie gradus est, odisse culpanda: sed ueritatis interest, domine fili, et catholice discipline, ut sectatores etiam eorum atque participes oderitis, quorum exsecrandos principes iudicatis. Non in damnandis sola, id est certa nomina, sed in his etiam qui damnatos sequuntur, sunt crimina persequenda. Frustra auersari se plures asserit, qui unum de his qui detestatione digni iudicantur exceperit: non enim numerus errantium hominum, sed meritum consideratur errorum. Hoc ideo, ne facile putet uestra clementia Acacii pretereundam esse personam. Nonne ille est  Acacius, qui ceno Petri, Dioscori et Eutychetis dogmate et communione pollutus, dum copulatur, immersus est? Illius sustinens in condemnatione supplicium, cuius elegit in communione consortium? Qui uiritim propter impietates suas horum singulos odit, et in illis Acacium necesse est oderit, et omnes in Acacio non amarit. Ab illo per Orientales Ecclesias fermentum nefandi erroris inoleuit. Inde Alexandrine perfidie eousque nutrita superbia, ut non acquiescat, sicut scripsistis, mandatis salutaribus, cuius famulatur imperiis; et in errore declinando, non sequatur admonitionem, cuius in agendis rebus experitur sibi utilem potestatem. Unde et maiore huiusmodi homines conuenit detestatione uitari, quia que docere debuerunt, nec dum ab aliis instruuntur,  assumunt; spernentes in his imperantis monita, in quibus tantum non timeri iubentur imperia; et immemores deuotionis contra salutem anime, quos contumaces esse oportuit pro salute. Hos mentibus perditis ausus nutriuit Acacii cum perfidis iuncta communio: atque ideo estimandus est auctoris loco, cuius grauius peccatur exemplo. Nihil enim uitia magis quam imitatio fouet, dum creduntur non improbanda esse, ad que alii quoque uidentur accedere. Fragilis est et caduca mortalitas: uix nefarie cogitationes dum comprimuntur intereunt. Iacet semen noxium sub errore, nec deficit: latum pandit derelinquentibus aditum qui iungit cum improbitate consensum. Utinam, inuictissime imperator, inter ipsa apostolice districtionis initia Orientales  Ecclesie Acacii contagia nefanda uitassent: non per multos error ille noxia uenena diffunderet; ipsa quoque erecta tunc fortassis Alexandrine Ecclesie tunc colla cecidissent, dum perculsam perfidiam suam in damnatione imitatoris agnoscerent, et displicere in complicibus se uiderent. Sed dum male nutriti fouentur errores, et prauorum consensus inutilis equitate corrigenda dissimulatur, per impunitatem sequacium mala dogmata multiplicauit auctorum. Et uos quidem, si placet, a Deo  efficaciter impetretis, ut condemnetis uestrum de alieno errore propositum. Sed cogitandum est, clementissime imperator, si ei apud Deum sufficiat errata culpasse, cui dedit posse corrigere: non est differenda curatio: admoueantur medice profundis uulneribus  manus. Sola ante Acacium Alexandria perfidie sue feditate sordebat. Respicite quantas iam partes emendatio neglecta polluerit. Quousque pateris, domine fili, Ecclesiam Dei diuisionem suorum merere membrorum? anticipent beneficia tua ad Deum peruentura suspiria: assume fidei curam: et uexillum salutis attollens, ad errores ab Isrel remouendos uelut Ezechias alter exsurge: fas tibi laude nouorum operum titulos equare priscorum. Ille dissipauit excelsa, tu superbiam erecte impietatis inclina: ille simulacra contriuit, tu dura infidelium corda confringe: ille memoriam serpentis enei sustulit, tu uirus presentis effunde. Offer Deo recta que fecit; et spera dona que meruit. Fidelis est enim Dominus, qui reddit singulis secundum opera eorum .  In aperto est quanta sit exspectatio fidelium, quanta trepidatio perfidorum. Illi ambiunt gaudere cum angelis de receptis: isti metuunt, ne ab his quos deceperant destituti, penis remaneant preparatis. Pendent anxia corda cunctorum. Ab ultimis ad nos Galliis directa legatio, si quid de unitate redintegrationis sollicitudo nostra promouisset, fama secuta, consuluit. Nec difficile opus clementie tue. Scit Deus suorum laboribus subuenire. In usu est ad principes suos conuertere colla subiectos. Dat specie maximum signum recens religiose memorie Marciani imperatoris exemplum. Quid egit tunc uulgus, aut populus? Non opus nota reuoluere. Adulta est perfidia ista per deuios, sopita per iustos. Imitare religiosi integritatem propositi, quam studio ciuilitatis equasti. Ad  hec nostris lacrymis, nostris precibus alleganda, Ennodium atque Peregrinum fratres et cepiscopos nostros uice nostra pro exhibenda etiam honorifica salutatione direximus; ideo maxime designato uiro fasce secunde legationis imposito, ut qui nobis spei bone detulit initium, nunc adiutore Deo plenum reportet effectum. Acquiescite, precamur, fidelibus monitis, cuius uos delectatos dudum legimus institutis. Data III nonas Aprilis, Agapito uiro clarissimo consule .



EPISTOLA XII. AD TIMOTHEUM CONSTANTINOPOLITANUM EPISCOPUM HAERETICUM COMMONITORIA, PER SUPRADICTOS LEGATOS. Pro unitate Ecclesie laborandum.

Hormisda Timotheo episcopo Constantinopolitano.

 Non mirabitur dilectio tua rationem preteriti silentii mei, si que precesserint uniuersa consideret: non mirabitur presens alloquium, si que sit uis caritatis expendat. Sustinere enim omnia caritatem, magistro gentium docente , cognouimus; que si sua, sicut continet doctrina ipsa, non querit, an incongrue abusus priuilegio meo, quod tibi potius prodesse possit, exhibeo? Exspectare enim me decuit ab errantium coniunctione te liberum, et sic amare correctum: uidere ab improbandis diuidi, atque ita litterario sermone complecti. Sed quem optem reducem, cur differam uocare tardantem? Cur non detur locus moderationi, cum nichil detrahitur equitati? Impendenda sunt que laborantibus prosunt,  si nos societatis contagione non polluunt. Hec causa mihi fuit presentium litterarum, ut horter, ut moneam, ne terram nostram iacere patiamur negligentius infecundam. Non diu infructuosam arborem occupare solum diligens permittit agricola: patienter exspectat; sed nunquid sub continuatione perdurat? uocatus ad salutaria, non moreris. Prope ab innocentia non recedit, qui ad eam sine tarditate reuertit. Mouere Patrum monitis, et insistens fidelibus sine lapsu aut errore uestigiis, precedentia dilue per futura. Adiacet tibi modo ad iusta populos incitando, modo pro fide principalibus uestigiis supplicando, dirigere quod deuium est, solidare quod dubium: magno te conuenit labore prouidere, ut causas transacti  temporis recte tegat sedulitas actionis. Prestat quidem anime sue, per quem uniuersali aliquid confert Ecclesie. Et ita se res habet, ut si studiosus, si indefessus institeris, fiet tibi utilis causa communis. Data ut supra .



EPISTOLA XIII. COMMONITORIA AD UNIuERSOS HAERETICOS EPISCOPOS ORIENTIS PER SECUNDAM LEGATIONEM TRANSMISSA. Unitas catholice fidei custodienda.

Hormisda uniuersis episcopis in Orientis partibus constitutis.

Etsi admonitionis mee cura desideret, uos tamen proprii memores conueniret officii, non negligenter omittere que enixe omnes decet pro anime sue salute seruare, ut mandatorum celestium disciplina,  non alieno studio, sed ipso uobis clareret inesse proposito. Nam licet laude non careat qui bonis consiliis obsecundat, tanto est tamen potior in honore sapientie qui preuenit recta, quam qui sequitur instituta, quanto est illustrius docere quam discere. Recordetur unusquisque in qua uocatione a Domino sit uocatus, et quid ab eo exspectetur aduertat. Miserum est intra meritum iacere propositi, cum id quod prefertur nomine, non ostenditur actione. Magna meruimus, si quod indulta  postulant impleamus. Qui se ad pascendas dominici gregis oues gaudet adscitum, cogitet de commissa sibi gubernatione iudicium. Peruigil adhibenda tutela est, continuanda custodia: non dandus lupis rapacibus locus, non ullius casibus relinquendus: quia neglectus error  ouium, culpa pastorum est. ueniet qui rationes credite dispensationis examinet. Omnium quidem constat esse iustitiam, nec ulli impunitam licentiam patere peccandi. Sed qui gradus nesciat esse meritorum, et sicut non eque premia, ita diuersa esse supplicia? Multiplicantur scientibus plage: pauca flagella leguntur inscitie. Quod si ita est, sicuti esse non dubium est, existimandum quid in eo deceat esse propositi, cui alienos quoque errores necesse est imputari. Clamat sanctus Spiritus per prophetam: O pastores Isrel: nunquid semetipsos pascunt pastores ? Certum est plus ab eo, cui plus creditur, exigendum; et tanto magis nos obnoxios fieri, quanto effusiore gratia contigerit honorari. Magister bonus, et docens per obscura lucem, per similitudinum  enigmata ueritatem, seruum talenti a se traditi, preter augmenta, custodem non arguit infidelem, sed condemnauit inutilem . Unde in aperto est in quo metu esse deceat eum qui dominicum numisma perdiderit, si culpatus est ille qui acceptum sine imminutione seruauit . Nullus contentus sit innocentia sua, quia Deo nostro uniuersa cernenti, per predicationis assiduitatem, rationem quoque propositi debemus alieni. Largam scientiam decet esse doctorum. Non amat fides Christiana secretum; quam quisquis in aure tantum effundit, abscondit. Per uniuersas gentes uerbi predicatio mandatur apostolis, et quam inexcusabiliter hoc quisquam potest sibi tacere commissum. Quid  prodest cuilibet paternarum reuerentiam seruare regularum, si concuti hec ab aliis, si sine honore tractari patienter accipiat? Infirmum ostendit affectum, qui quod diligit non tuetur. Incursantur passim sancta a perfidis constituta, et rediuiua subinde de compressis excessibus resurgit improbitas. Quemadmodum, rogo, pietatem in Deum probat, qui tam nefanda dissimulat? Recordemur qua catholicorum frequentia sacerdotum illa quibus nitimur celebrata didicerimus esse concilia: quantos nec debilitas impediuit, nec senectus onerosa tardauit. Exigua uisa sunt spatiosarum interualla regionum, et labores ipsi pro quadam consolatione iucundi, dum spiritu sanctarum congregationum regente sapientiam, sera etas quod seruaret acciperet. Et hec insectantibus impiis  post damnatam in radice perfidiam, tacet, qui scit sibi esse mandatum: Exalta uocem tuam qui euangelizas Ierusalem: exalta, noli timere . Nonne hoc ante oculos habens, discipulum ita gentium doctor instituit, ut opportune euangelizare non cesset? admonens: Attende tibi et doctrine: insta in illis. Hoc enim faciens, et teipsum saluum facies, et eos qui te audiunt . Ergo uel propheticis stimulis excitati, uel normis apostolice institutionis instructi, curam salutaris predicationis assumite. Diligite et uindicate sententias probatas piis, infidelibus inimicas. Et ad petram, supra quam est fundata Ecclesia, reuertentes, apud illorum etiam uos Patrum spiritus, quorum ueneranda constituta improbe labefactantur, absoluite; estimantes, cum Dominus  ad illud quod exspectatur examen aduenerit; qualis apostolis creditus, qualis aliquorum tentantium dubitatione compertus, qualis angelo prenuntiante promissus; utrum ab illis melius sit argui, an cum eorum cohorte coniungi? utrum talis qualis uidebitur, aut qualis ab impiis negatur, Dominum confiteri? Nil uos retrahat a salute: uelocibus ad uiam redite uestigiis. Lapsus ruentem non grauat, si resurgat. Larga est dominice doctrina clementie: noxia sunt erroris uincula, dum retinent. Odit iustitia pertinaces, fouet clementia corrigentes. Data III nonas Aprilis, Agapito u. C. consule .



EPISTOLA XIu. AD EPISCOPOS ORIENTALES ORTHODOXOS EADEM SECUNDA LEGATIONE TRANSMISSA. Laudat eorum in fide constantiam, et ad pacem conciliandam a se legatos denuo Constantinopolim missos esse scribit.


Hormisda episcopis orthodoxis.

Est quidem fidelium speciale solatium Deus, nec unquam inter quelibet dura deficiunt, qui se ad eum toto mentis studio contulerunt. uerumtamen hoc uotum proposito uestro debere me fateor, ut sicut exsulto de sinceritate fidei uestre, ita de firmitate merear gaudere constantie. Unde et aspectu interiore uos intuens, ad desiderium colloquendi uobiscum promptus assurgo, ut et dilectionem circa Deum uestram litterario sermone remuneret, et spem paginali  adhortatione confirmem; atque ita his cum quibus mihi est consortium sancte communionis, iucundum reddam testimonium caritatis. Non enim sufficit animo meo de uobis esse securum, nisi ostendero illum quoque, quo uos complector, affectum. Siquidem declarat se non ex iudicio odisse a Dei dilectione diuisos, qui potest non amare coniunctos. Benedico igitur Deum, dum feruorem fidei uestre inter procellas uarias, tempestatum aduersa considero. uos quoque, ut super his pietatem eius glorificetis, uberiore exsultatione suadeo; qui electorum suorum mentes quo acceptiores sibi reddat, examinat; et licet cognitos sibi, quibusdam tamen difficultatibus probat, ut iustitiam quoque inesse dono quod largitur ostendat. Atque ideo pertinaciter bono uos conuenit  imminere proposito, nec in uia que ducit ad celi regna deficere. Qui intuetur dominica munera non estimanda promissa, nullius potest respectum habere periculi. Non enim frangit consideratio presentium malorum, nisi futurorum bonorum uincat obliuio: quando omnem amaritudinem laboris excludit, qui dulcedinem spei, que exspectatur, amiserit. Que enim difficultas beatitudini par est? aut que condigne premiis passiones ad futuram scilicet gloriam, que in nobis Apostolo annuntiante reuelabitur ? Absit ne quidquam a Christi caritate nos separet. Quanta est tribulatio, si gloriam parit? Materia prosperorum est que putatur aduersitas. Dum inclinamur, erigimur. Nemo haberet futuram remunerationem, nisi necessitates presentium  sustineret. uidete quanto opere hominum terrena messis assurgat. Quanto est igitur labore procurandum, ut celestia dona non pereant? Quieta est negligentium uita, sed non uoti opulenta substantia: Dignus est operarius, ut fructum mercedis accipiat . Indiscrete passim pietas cum impietate languesceret, si examinatio bonos a malis diuisura cessaret. Gratum admodum spectaculum Domino in agone iustorum: nec quidquam ita supernam gratiam conciliat homini, sicut aduersorum impetus patienter excepti. Quis milites sub pacis securitate miretur  ? Non est arduum in sicco secura fixisse uestigia; nec artem gubernatoris ostendit marina tranquillitas. Satis est intrepidum inter bella procedere, inter lubrica non labare, fluctus in tempestate contemnere.  Seuiat, et motus suos exerceat mundana tentatio, dum manifesti appareant qui probantur. Hec scientes, carissimi fratres, fidei uestre tenete constantiam, et ipsa etiam, si inciderint, militantia meritis uestris amate pericula. Annuntiate que colitis, et participate etiam per uniuersum orbem mandata euangelica que tenetis: supra stipendia uestra, correctio quoque uobis ascribatur aliena: inter ceterorum enumerationem, quibus sibi diuinam gratiam plenus spiritu Dei propheta conciliat , inter ea quibus misericordiam, qua conseruetur, exorat: docere se iniquos uias Domini, et conuersionem per se fieri predicat impiorum. Beati quibus uita innocenter  acta dat premium. Beati per quos aliis quoque prestatur exemplum. Et nos quidem, quantum in nobis est, nec sollicitudine, nec labore cessamus, ut humilitatem, quam nos Dominus noster docuit, imitati, que saluti eorum conueniunt postulemus: ut dispensationis mihi credite, dum agnoscitur cura, probentur officia. Nam repetita uice Ennodium atque Peregrinum fratres et cepiscopos nostros, mandata legatione, direximus, rationem, adhortationes, preces, lacrymas ingerentes, ut ab impiorum contagione separati, ad ueram fidem iisdem quibus uos modis, et apostolica scit sedes, se conferant, aut certe non nos defuisse predicationi, sed illos proprie saluti mundus agnoscat  . Data Agapito uiro clarissimo consule .



EPISTOLA Xu. [a 1Kb] AD POSSESSOREM EPISCOPUM. In fide catholica perseuerandum.


Hormisda Possessori episcopo.

Optimam uestre caritatis audientes instantiam, et cognoscentes recte  uite tramitem, quem sine strepitu uindicatis, Deo nostro gratias sine cessatione persoluimus: ut et in ea dispositione persistas, et cetris quod sequantur tribuere possis exemplum. Ista sunt dona celestia: ista sunt diuine retributionis indicia: ista sunt Dei iudicia, que te a catholico sacerdotum noluerunt separari consortio. Unde, frater carissime, presentibus hortamur alloquiis, ut in ea constantia, qua electus es, perseueres, et augmenta probabilibus initiis subministres: quia bonum opus,  precipue quod ad doctrinam fidei pertinet, nisi semper creuerit, uidetur imminui. Et si tribulatio mundana contingerit, ante oculos uestros, futura premia ponentes, apostolica uos admonitione consulimus, dicentes: Non sunt condigne passiones huius temporis ad futuram gloriam, que reuelabitur in nobis . Meliora tamen speramus, quia Deus, qui per beatum Apostolum dixit: Qui uos non dimisit tentari super quod potestis ; ipse pro sua pietate, quos suos elegit esse, et de laqueis aduersariorum, sicut semper, eripiet. Libellum dilectionis tue de confessione recte fidei per legatos nostros remeantes accepimus, et in eo sinceritatem tue fraternitatis agnouimus: quia quod recte credit, sub attestatione publica predicare non distulit. Data III nonas Aprilis,  Agapito uiro clarissimo consule .



[b 1Kb] EPISTOLA XuI. AD POPULUM ET MONACHOS CONSTANTINOPOLITANOS, PER EOSDEM LEGATOS DIRECTA. Abstinendum a consortio hereticorum, et in catholica fide perseuerandum.

Hormisda clero, populo et monachis orthodoxis Constantinopoli consistentibus.

 Si is qui calicem aque frigide, mandata euangelica secutus, obtulerit, mercedem boni propositi, ipso Domino, qui hoc docuit, restituente, consequitur; nonne qui tanto populo fidelium ueritatem annuntiare distulerit, iuste penam damnationis incurrit? Hinc est quod interminationem mandati celestis effugiens,  habens quoque uestre salutis affectum, admonitionem eorum que presens necessitas poscit assumpsi; omnes, quibus cure est fide integra Christianam religionem seruare, contestans, ut eos qui sanctam Chalcedonensem synodum et beati Leonis de fide catholica conscriptas epistolas declinant, quibus possunt uiribus auersentur et fugiant: quando ipsi sunt, qui Eutychetis et Dioscori  Alexandrini, uel potius nefanda Manicheorum contagione polluti, uerbo quidem aduersus constitua Patrum uidentur habere certamen, rebus autem contra incarnationem Domini nostri Iesu Christi euidenter insurgunt. Recordamini, carissimi, que fuerunt Basilisco palatine aule incubante tentata; et temporum illorum acta uel uisa uel audita recolite. Quam scelesta tunc fuerit Timothei cognomento Aeluri, quam impudens et monstruosa presumptio: quantus etiam per uniuersum orbem fidei se uestre feruor ostenderit. Probauit tunc Constantinopolitanus populus, quam pure deceat credentes Christiana seruare mysteria. Sed transacta utinam studia fuissent, et non nunc similia tempus expeteret. Rursum enim iidem heretici caput improbum de profundo, quo immersi  tenebantur, attollunt. Atque ideo rogo, hortor, admoneo dilectionem uestram, ab eorum uos conciliis et communione secernite. Recordamini zeli prioris, et uiuere in uobis lucem, scintillam ignis spiritualis ostendite, ne simplicem in uobis ueritatis affectum perditorum astutia expugnasse se gaudeat. Et hec quidem, quantum ad presentem necessitatem, et assumendam contra impios cautionem, dixisse sufficiat. Spero tamen quod si admonitio ista promouerit, et mihi et uobis utilis erit; quando et Deus in uestra salute glorificabitur, et fructus nostre sollicitudinis apparebit. Data III nonas Aprilis, Agapito uiro clarissimo consule .



EPISTOLA XuII. AD ENNODIUM ET PEREGRINUM EPISCOPOS. A Ioanne Nicopolitano, que contra eum Thessalonicensis tentauerit, se cognouisse scribit, nouamque causam sedi apostolice ingestam, iisdem cognoscendam per litteras hasce commisit.


Hormisda Ennodio et Peregrino episcopis.

Posteaquam profecta est caritas uestra, Nicopolitanus diaconus, qui uobis etiam occurrit in itinere, Romam uenit; quem preter moram uidimus, cogitantes  ne forte esset quod ad instructionem mandate uobis legationis adiicere deberemus: quod et rationabiliter factum ipsa res euidenter ostendit. Obtulit enim nobis epistolam Ioannis episcopi sui, et aliam synodi sibi subiacentis Ecclesie Nicopolitane, qua queruntur ab episcopo Thessalonicensi excitatas aduersum se tam principales quam iudiciarias potestates: concussionibus et dispendiis se uehementer affligi propter hoc, quia de ordinatione sua ad episcopum relationem secundum prisca exempla non miserit. Pro qua causa sperauerunt, ut de remedio cogitare deberemus, consulentes etiam nos, ut daremus eis licentiam relationem ad designatum episcopum secundum consuetudinem destinandi. Unde tractauimus, et episcopum quidem Nicopolitanum admonuimus, ne tale  aliquid audere tentaret, si nobiscum uelit in communione persistere; ne per illum, si ab eo qui a communione nostra alienus est, confirmationem petiisset, nostra quoque communio contagium sustineret. Hec uos, ut omnia sciretis, instruximus. Quid autem propitio Deo uobis de hac  agendum sit, subiecta declarant. Data pridie idus Aprilis, Agapito consule.



EPISTOLA XuIII. AD EOSDEM. Quid in causa Nicopolitana cum Thessalonicensi agendum sit prescribit.

Hormisda Ennodio et Peregrino episcopis.

In nomine Patris, et Filii, et Spiritus sancti, intercedentibus et adiuuantibus sanctis, quid agendum sit de causa Nicopolitane Ecclesie. Primum ubi Thessalonicam,  Deo iuuante, ueneritis, epistolas nostras, quas in hac causa misimus, episcopo Thessalonicensi tradite, illum quidem ordinem in eius salutatione seruantes, quem scitis a nobis esse mandatum circa eos qui cum sede apostolica, hoc est Ecclesia catholica non communicant. Traditis autem epistolis, instanter agere debetis ut se ab eius Ecclesie concussione suspendat: rationem reddentes, quia non potuit reuersus ad communionem et ad corpus Ecclesie cum illis qui necdum reuersi sunt quidquam habere coniunctum, nos non soluere a predecessoribus nostris concessa priuilegia, si ipse ecclesiastica instituta non deserat. Certe redeat ad unitatem, et nos cum eo insistemus, ut omnia priuilegia quecunque consecuta est a sede apostolica Ecclesia eius, inuiolata  seruentur. Dicite etiam aperte illum ostendere inimicum se esse fidei, si insequitur quos uiderit ad catholicam communionem reuerti. Quod poteritis causam ibi Deo propitio componere, scriptis ad episcopum Nicopolitanum litteris, quid uestra promouerit opera nuntiate. Si uero obstinatus fuerit, nec ab insecutione eius cessare uoluerit, secundum litteras quas ad clementissimum imperatorem misimus, apud principem causam Ecclesie Nicopolitane sic agite, ut dicatis: Alcyson episcopus Nicopolitanus satisfecit Ecclesie catholice, susceptus est, et ad communionem reductus: huius successor Ioannes episcopus et Deum ante oculos habens, et de salute sua cogitans,  et predecessoris sui bonum exemplum sequens, condemnatis hereticis uel transgressoribus ad sedem B. Petri apostol misit, et susceptus est: huic nunc Thessalonicensis episcopus insidiatur, et eum concutit; contraria his que fecit ab eo exigere uolens. Hinc pater uester, et omnes orthodoxi rogant ut iussionibus uestris remoueatur ab eo ista molestia; ne uideatur hominibus propter hoc illum persecutionem pati, quia ad communionem sedis apostolice rediit; et qui exspectant per uos unitatem fieri, aliud incipiant credere, si pietatem uestram uiderint hoc dissimulare, hoc negligenter accipere. uisum est nobis expedire, ut litteras quas ad Thessalonicensem in causa Nicopolitana direximus, quolibet ordine prudentia uestra diuersis in locis faciat publicari, magnopere  tamen in ciuitate Thessalonicensium, quia hoc facto, et a persecutione nostrorum potest cessari, et ad ipsius, si se correxerit, credimus pertinere salutem.



EPISTOLA XIX. AD ANASTASIUM AUGUSTUM. Ioannem Nicopolitanum ei commendat.

Hormisda Anastasio Augusto, per Ennodium et Peregrinum episcopos.

Dum sapientie uestre, clementissime imperator, profunda considero, prouidentes saluti proprie, uobis displicere non estimo. Neque enim aut diuina monita, aut humana continent instituta, ut qui consulit bone spei, qualibet debeat reprehensione culpari: cum maxime pietas quoque uestra affectu se unitatis  et pacis flagrare fateatur. Que res me quoque uel pro fiducia conscientie uestre, uel pro credite quoque mihi dispensationis officio, emergente compulit non supersedere negotio. Ioannes frater et cepiscopus meus Nicopolitane ciuitatis antistes, predecessoris sui sancte recordationis Alcysonis secutus exemplum, beati Petri apostoli communionem cum synodo sua, damnatis his quos Ecclesia detestatur, expetiit. Is nunc grauibus fatigatur insidiis. Precor mansuetudinem uestram, iniqua molientibus obuiate, et remouete molestias, et correctum fouete, cui, ut corrigeretur, debuisset insisti. Scient enim qui tardauerint, se reos futuros, cum a uobis foueri uiderint iam reuersos. Fateor, clementissime imperator, miror insidiantium pertinaciam neque Dei neque uestro intuitu  permoueri. Nam qui oderunt in homine studium desiderii boni, quod de se es imant iudicari, insequuntur, ad recta reduces; iure culpandi, si non conuerterint deuiantes. Date fidei uestre clara documenta, si adfore cunctis ad unitatem reductis et officio omni et adhortatione cogitetis.



EPISTOLA XX. AD IOANNEM EPISCOPUM NICOPOLITANUM. Aequo animo erumnas pro fide sustinendas, et ideo prouinciales episcopos ad fidei unitatem ab eo confirmandos.

Hormisda Ioanni episcopo Nicopolitano.

Remeante Pulione subdiacono nostro, litteras caritatis uestre suscepimus, de constantia fidei, uel de  intentione, quam circa communionem sedis apostolice geritis, gratulantes: sed contristati sumus, quod uos aliquas sustinere molestias perhibetis. Ista tamen diuturnam non possunt habere substantiam; quia ubi Deus pure colitur, etsi aduersa contingerint, in prospera commutantur, secundum Apostolum dicentem: Spes non decipit . Dubitans apostolorum princeps incedens per pelagus laborauit : mox tamen inuocato Domino suo, paratum habuit qui eum porrecta manu non pateretur sustinere discrimen. Ergo auctorum nostrorum sequentes exempla, et in ipsorum fide permanentes, illius poscamus auxilium, de quo scriptum est: Qui nos non dimittit tentari supra que possumus . Igitur salutantes caritatem tuam hortamur ut, quemadmodum prediximus,  in his que bene inchoata sunt perseueres: quia qui perstiterit usque in finem, hic saluus erit . Frequenter alloquiis tuis nostram sollicitudinem releuare non desinas. Pareciales quoque sacerdotes tuos competenti adhortatione confirma, quia ista faciendo, talentum tibi creditum poteris multiplicare quotidie. De illa quoque parte, quam dilectio tua postulat, cogitamus, ut ad imperatorem clementissimum pro generalitatis quiete preces nostre perueniant. Tantum est ut uotum studiumque nostrum congruis orationibus iuuare non cesses, quia nos in his Deo auctore perficiendis uacare minime potuerimus. Data u nonas Martias, Agapito uiro clarissimo consule .



EPISTOLA XXI. AD EUMDEM IOANNEM.


Hormisda Ioanni episcopo Nicopolitano cum synodo.

Optaremus, dilectissimi fratres, ab omnibus uos molestiarum fluctibus alienos, uitam sub tranquillitatis serenitate transigere, et Deo nostro, remota mundanarum tempestatum mentis perturbatione . . . . . mouerunt: quia que fieri nolumus, necesse est, ut facta doleamus. Sed abundat mundus incommodis et tentationibus: seculum istud, in quo peregrinamur, expositum est passim, ueluti magna moles, uentorum procellis. Ita fidelium mentes diabolicis pulsantur insidiis, et, sicut dictum est, qui uolunt pie uiuere in Christo, persecutiones patiuntur . Sed consolatur spes a iusto retributore promissa: quia beatus est, qui non fuerit scandalizatus in Domino .  Non deiiciant milites Dei impetus fragiles et caduci. Qui assistit strenuis, non delectatur ignauis. Facile contemnuntur ista que transeunt, si illa que sunt mansura cogitentur. Amplectenda est probationis occasio: quia licet sint dura onera laborum, premia tamen maiora uirtutum. Quemadmodum par erit ei remuneratio, qui se imparem monstrat examini?

Non simus segnes ad fortia, si peruenire cupimus ad promissa. Quis super hoc exspectet uocem hominis, cum quotidie nobis insonet sententia ueritatis: Beati qui passiones patiuntur propter iustitiam ? Sed ne me, fratres carissimi,  spiritualia tantum uestre exhibere credatis confirmationis solatia; prouidendis enim pro  uestra tribulatione remediis, quantum in homine esse potuit, non quieui. Nam per legatos ad Orientis principem destinatos, et Thessalonicensem episcopum, ut ab infestatione uestra cessaret, admonui; et prorogatis paginis, ut imperatori supplicaretur, adiunxi.

Hec quantum ad presentia sunt prouisa: sed illa que ad spem futuram pertinent, hec sunt potius mentibus intuenda. Sane hoc me fateor fuisse miratum, quod inter allegationes angustiarum religiose prudentie uestre hec potuit cura subrepere, ut a me sub consolationis colore dirigendi ad Thessalonicensem episcopum solidas litteras licentia posceretur. Egone huius rei auctor existerem, quam si inscio me cognoscerem factam esse, culparem? Absit  ista peruersitas. Audite apostolicam uocem, sed persone mee conuenienter aptandam. Si que destruxi, hec iterum reedifico, preuaricatorem me constituo . Nolite, obsecro, ad euitata uix redire contagia; nec pedes luto, quo tenebantur, auulsos, patiamini male rursus immergi. Sinite oblitterata esse transacta. Nemo mittens manum suam in aratrum, et aspiciens retro aptus est regno Dei . Impediuntur a processu propositi itineris, qui reflexis oculis respiciunt quod relinquunt. Non amant ecclesiastice discipline eos in quibus remanet memoria illa perfidie: totos ab errantibus oportet abscindi: quia in tantum detestabiles existimantur ad spreta redeuntes, ut B. apostolus Petrus  melius illis esse predicauerit, ut non cognoscerent uiam iustitie,  quam cognoscentes retrorsum reflecti in tradito sibi sancto mandato. In aperto est qua pertinacia tradite fidei debeat constantia custodiri, si tolerabilius est in errore persistere, quam coinquinationibus rursum, quas quis fugerit, implicari. Data pridie idus Aprilis, Agapito uiro clarissimo consule.



EPISTOLA XXII. AD DOROTHEUM EPISCOPUM THESSALONICENSEM.

Hormisda episcopus Dorotheo episcopo Thessalonicensi.

Ioannes frater et cepiscopus meus Nicopolitane urbis antistes cum synodo sua uariis se concussionibus atque dispendiis grauiter causatur affligi; quod a transgressorum societate diuisus, postquam communionem sedis apostolice emeruit, ad Thessalonicensium Ecclesiam ordinationis sue initia non direxit.  Potuisset neglectus esse culpabilis, si unum esset inter omnes mysterium caritatis. At cum multi se a petre illius, que Christus est, soliditate diuiserint; quis non uelit ab errantium coniunctione dirimi, ut mereatur cum his qui consistunt in ueritate coniungi? Non igitur consuetudo est neglecta, sed uitata contagia. Ergo obiicere quis possit errorem, ubi cogitatam salubriter intelligit cautionem? At nos, quod debueras primus assumere, credebamus te sequi saltem post aliena exempla potuisse. Non sufficit in lapsibus mora, nisi ad reprehensionis cumulum, circa eos quoque qui ad uiam redeunt accedat inuidia? Quid aliud, quam beati Petri  ipsum quod a Domino datum est nomen  oderunt, qui eos qui ad sedis ipsius altaria confugiunt insequuntur?

Quo pudore, rogo, priuilegia circa te illorum manere desideras, quorum mandata non seruas? et reuerentiam quam non exhibes fidei, cupis tibi ecclesiastica potestate deferri? Si in iisdem uestigiis, quibus catholici nituntur, insisteres, insectationem tamen proximi uitare deberes; sciens secundum Domini nostri et Saluatoris, quem colimus, instituta, eum qui scandalizauerit unum de minimis, obnoxium magnis esse peccatis . Ubi est, Domine, humilitas, quam sub occasione discipulorum tuorum certantium de loci qualitate docuisti? Tu ostendis illum esse maximum, qui exhibere studuerit se pusillum, Respice de celo, uide: uisita uineam istam te  cultore plantatam : intende circa mandata tua minimos, et circa ambitum honoris elatos.

Cur recentia cupitis, et prisca deseritis, circa summa desides et parua curantes? Nonne hoc est rerum uilia decimare; et legis precepta contemnere? Serua illa que Deo congruunt; et facile ea que sunt ab hominibus subsequentur. Quin potius curam salutis assume; et cur te alius preuenerit in ueritate, suspira: ne si insectari eos qui ad Ecclesie reuertuntur membra perstiteris, tu quoque cum his quos nominatim condemnat apostolica sententia, copuleris. Data pridie idus Aprilis, Agapito uiro clarissimo consule.





[a 1Kb] EPISTOLA ANASTASII AD HORMISDAM. Suggillat Hormisde nimiam duritiam. 

 Anastasius Augustus Hormisde pape.

Etsi magnum aliquid taciturnitas iudicatur, tamen necessarium est admirantes Dei misericordiam assidue frequentare sermonem. Et quia initium fidei, quam nos Dominus et Deus Saluator noster iehsu Christus docuit, in remissione peccatorum precellit, nulli habetur ignotum. Ipse enim per propriam passionem omnia Adam peccata mundauit: et hec fuit negotiatio humilitatis ipsius, ut et prefatum et omnes fratres liberaret ex seruitute peccati, uoluntarie personam serui suscipiens. Nam beatus Paulus apostolus docuit nos scribens ad Romanos: Regnauit mors ab Adam usque ad Moysen, et in eos qui non peccauerunt : ex quo est uniuersitati quodammodo declaratum ex generali dispositione, siue mirabilibus,  specialia queque exempla debere  semel  tam magne legis  iussiones, et tam pia bonitate  firmate, ut omnis doctrina, quam discipulis suis tradidit, in hoc firmamento consistit. Fugauit egritudines, siue multifaria genera passionum: nodum peccati propria, sicut dictum est, passione resoluit; et agens, ad implenda similia discipulos factis et sermonibus instruebat. uerum, si sicut aliqui nituntur ostendere, certi ex ipsius apostolis tam piam doctrinam  per inobedientiam implere dissimulant; ignoramus ubi magisterium misericordis Domini et magni Dei nobis possit occurrere. Nos autem non ea credimus ratione, ut immisericordes esse putemus, qui misericordiam didicerunt: sed postulationem nostram a presenti tempore taciturnitate comprimimus, irrationabile iudicantes illis precum adhibere bonitatem, qui rogari se nolint, contumaciter respuentes: iniuriari enim et annullari sustinere possumus, iuberi non possumus. Data u idus Iulii Constantinopoli, Anastasio Augusto Iu et Agapito uiro clarissimo consulibus 





EXEMPLUM RELATIONIS MINORUM ARCHIMANDRITARUM ET CAETERORUM MONACHORUM SECUNDAE SYRIAE. Scribunt que pro fide catholica ab Eutychianistis, quos imperator minime cercendos curauerat, patiantur, et quod ab imperatore non auditi, Romanum pontificem tanquam communem patrem interpellent.


Sanctissimo et beatissimo uniuerse orbis terre patriarche Hormisde, continenti sedem principis apostolorum Petri, deprecatio et supplicatio minimorum archimandritarum et ceterorum monachorum secunde Syrie prouincie.

Gratia Saluatoris omnium nostrum Christi nos ad uestram beatitudinem refugere uelut de hieme et tempestate ad portum tranquillitatis admoniti, minime circumuallantibus  teneri iam credimus. Nam etsi patimur, gaudentes sustinemus scientes, quia non sunt condigne passiones huius temporis ad  futuram gloriam, que reuelabitur in nobis . Quoniam uero Christus Deus noster principem pastorum et doctorem et medicum animarum constituit uos et uestrum sanctum angelum, dignum est passiones, que nobis contigerunt, exponere, et immisericordes ostendere lupos, qui dissipant gregem Christi: ut auctoritatis baculo eos expellat de medio ouium, uerbo autem doctrine animam sanet, et orationis medicamentis mitiget. Qui autem sint isti, et qui hos aduersum nos armauerint, audistis utique, beatissime: Seuerus ille et Petrus, qui nunquam in Christiano numero reputati sunt, qui per singulos dies sanctam Chalcedonensem synodum, sanctissimum patrem nostrum Leonem publico anathemate impetentes, qui iudicium Dei nichil estimantes, et  colendos canones sanctorum Patrum conculcantes, episcopos quidem principali potentia facientes exhiberi, et nos cogentes illudere predictam sanctam synodum, suppliciis inestimabilibus affligentes. Unde et quidam eorum iniectas plagas minime sustinentes, de hoc seculo transierunt, et nostrorum uero non exigua multitudo perempta est. Euntibus namque nobis ad mandram domini Simeonis pro causa Ecclesie, insidiati sunt nobis in itinere predicti  coinquinati, et superuenientes occiderunt ex nobis trecentos quinquaginta uiros, quosdam autem uulnerauerunt; alios uero, qui potuerunt ad colenda altaria confugere, ibidem peremerunt et monasteria incenderunt, per noctem mittentes multitudinem inquietorum hominum redemptorumque omnem paupertatem ecclesiasticam huiusmodi pestiferi homines consumentes. Ad singula autem delate ad uestram beatitudinem instruent charte a uenerabilibus fratribus Ioanne et Sergio, quos miseramus Constantinopolim, sperantes uindictam fieri de his que commissa sunt. Sed eos nec uerbo dignatus est imperator, sed etiam cum grandi contumelia expulit, comminatus eis qui ista porrigerent. Unde hinc est nos uel sero cognoscere, quoniam tanta prauitas et audacia  talium malorum aduersus Ecclesias facta, ipsius immissione composita est. Deprecamur ergo, beatissime pater, supplicantes et rogantes, ut exsurgatis, cum feruore et zelo, et condoleatis iuste pro corpore laniato  et uindicetis fidem contemptam, canones conculcatos, Patres blasphematos, et talem synodum anathemate impetitam. uobis a Deo data est potestas et auctoritas ligare et soluere. Non opus habent qui sani sunt medicis, sed male habentes . Exsurgite, Patres sancti, uenientes ad saluandos nos; imitatores estote Domini nostri, qui de celo super terram aduenit querere errantem ouem: Petrum illum respicite principem apostolorum, cuius sedem ornatis, et Paulum qui est uas electionis, qui circumeuntes,  orbem terrarum illuminauerint: nam magna uulnera maioribus indigent adiumentis. Mercenarii uidentes lupos uenientes aduersus oues dimittunt eas dissipari ab illis: uobis autem ueris pastoribus et doctoribus, quibus cura pro salute ouium commissa est, occurrit ipse grex cognoscere suum pastorem, ab immitissimis bestiis liberatus, et uocem sequens pastoris, sicut Dominus ait: Oues mee uocem meam audiunt, et ego cognosco eas, et sequuntur me . Non ergo despiciatis nos, sanctissime, qui a bestiis ferocibus quotidie uulneramur. Ad perfectam autem notitiam uestri sancti angeli, anathematizamus in eadem nostra deprecatione uirtutem habente libelli omnes proiectos et excommunicatos a uestra apostolica sede. Dicimus autem Nestorium, qui fuit Constantinopolitanus  episcopus, Eutychetem, Dioscorum, et Petrum Alexandrinum, qui cognominatus est Balbus, et Petrum, qui dicebatur Fullo, Antiochenum nichilominus et Acacium, qui fuit Constantinopolitanus episcopus, eorum communicatorem, et omnes qui unum illorum hereticorum defendunt.


SUBSCRIPTIONES.
    Ego Alexander misericordia Dei presbyter et archimandrita sancti Maronis deprecatus sum.
    Simeon misericordia Dei presbyter et archimandrita ut supra.
    Ioannes misericordia Dei diaconus et dispensator ut supra.
    Procopius misericordia Dei presbyter et archimandrita ut supra.
     Petrus misericordia Dei presbyter ut supra.
    Eugenius misericordia Dei presbyter ut supra.
    Geladius misericordia Dei presbyter ut supra.
    Bassus misericordia Dei presbyter ut supra.
    Romulus misericordia Dei presbyter ut supra.
    Eusealius misericordia Dei presbyter ut supra.
    Malchus misericordia Dei presbyter ut supra.
    Leontius misericordia Dei diaconus ut supra.
    Stephanus misericordia Dei presbyter ut supra.
    Carufas diaconus ut supra.
    Thomas presbyter ut supra
    Samuel diaconus ut supra.
    Theodorus presbyter ut supra.
    Ioannes misericordia Dei presbyter ut supra.
    Ioannes presbyter ut supra.
     Thomas diaconus ut supra.
    Ioannes diaconus ut supra.
    Simeonius diaconus ut supra.
    Salinus archimandrita ut supra.
    Eusebius presbyter ut supra.
    Mucymus presbyter ut supra.
    Simeonius presbyter ut supra.
    Thomas presbyter ut supra.
    Iacobus presbyter ut supra.
    Ioannes presbyter ut supra.
    Paulus presbyter ut supra.
    Priscus presbyter ut supra.
    Antonius presbyter ut supra.
    Ioannes presbyter ut supra.
    Thomas presbyter ut supra.
     Iulianus presbyter ut supra.
    Simeonius presbyter ut supra.
    Thomas presbyter ut supra.
    Simeonius presbyter ut supra
    Zacheus presbyter ut supra.
    Thomas presbyter ut supra.
    Simeonius presbyter ut supra.
    Thomas presbyter ut supra.
    Simeonius presbyter ut supra.
    Thomas presbyter ut supra.
    Sergius presbyter ut supra.
    Thomas presbyter ut supra.
    Eusebius presbyter ut supra.
    Paulus presbyter ut supra.
    Ioannes presbyter ut supra.
     Sergius diaconus ut supra.
    Item Sergius diaconus ut supra.
    Iulianus presbyter ut supra.
    Sergius presbyter ut supra.
    Ammonius diaconus ut supra.
    Thomas presbyter ut supra.
    Lucas presbyter ut supra.
    Thomas diaconus ut supra.
    Simeonius presbyter ut supra.
    Flauianus archimandrita ut supra.
    Monimus diaconus ut supra
    Ioannes diaconus ut supra
    Ioannes presbyter ut supra.
    Antonius diaconus ut supra.
     Thomas diaconus ut supra.
    Eliseus presbyter ut supra.
    Sergius diaconus ut supra.
    Isaacius presbyter ut supra.
    Sergius presbyter ut supra.
    Thomas diaconus ut supra.
    Ioannes presbyter ut supra.
    Philippus diaconus ut supra
    Iacobus presbyter ut supra.
    Zenobius presbyter ut supra.
    Moras diaconus ut supra.
    Isaacius presbyter ut supra.
    Ananias presbyter ut supra.
    Sergius presbyter ut supra.
    Simeon presbyter ut supra.
     Thomas presbyter ut supra.
    Ioannes presbyter ut supra.
    Simeon presbyter ut supra.
    Thomas presbyter ut supra.
    Ioannes presbyter ut supra.
    Simeon presbyter ut supra.
    Dauid thos diaconus ut supra.
    Thomas diaconus ut supra.
    Ioannes diaconus ut supra.
    Lamneus presbyter ut supra.
    Daniel archimandrita ut supra.
    Simeon archimandrita ut supra.
    Abramius presbyter ut supra.
    Dauid presbyter ut supra.
    Dorotheus presbyter ut supra.
     Antoninus presbyter ut supra.
    Thomas presbyter ut supra.
    Darsumas  presbyter ut supra.
    Sergius presbyter ut supra.
    Eusebius presbyter ut supra.
    Simeonius presbyter ut supra.
    Marcellus presbyter ut supra.
    Priscus presbyter ut supra.
    Maras presbyter ut supra.
    Sergius presbyter ut supra.
    Iacobus presbyter ut supra.
    Thomas presbyter ut supra.
    Item Thomas presbyter ut supra.
    Thomas presbyter ut supra.
     Salinus presbyter ut supra.
    Thomas presbyter ut supra.
    Ioannes presbyter ut supra.
    uarasaldas presbyter ut supra.
    Ioannes diaconus ut supra.
    Marcellus diaconus ut supra.
    Simeonius presbyter ut supra.
    Gennadius presbyter ut supra.
    Thomas presbyter ut supra.
    Simeonius presbyter ut supra.
    Abramius presbyter ut supra.
    Simeonius presbyter ut supra.
    Iacobus presbyter ut supra,
    Ioannes presbyter ut supra.
     Isidorus archimandrita.
    Iulianus presbyter ut supra.
    Ioannes et Romanus et Thomas presbyteri ut supra.
    Antoninus diaconus ut supra.
    Abraham presbyter, Maras diaconus et Abraham presbyter ut supra.
    Zenobius et Stephanus presbyteri ut supra.
    Simeonius et Demetrius presbyteri ut supra.
    Thomas et Domnus presbyteri ut supra.
    Simeonius et Elias presbyteri ut supra.
    Abramius et Pelagianus presbyteri ut supra.
    Romanus et Abram presbyteri ut supra.
    Simeonius presbyter et Carufas diaconus ut supra.
    Simeonius et Ioannes presbyteri ut supra.
    Simeonius et Iulianus presbyteri ut supra.
     Eutychianus et Ioannes diaconus ut supra.
    Thomas et item Thomas presbyteri ut supra.
    Romanus diaconus et Ioannes presbyter ut supra.
    Eusebius archimandrita et Eustasius presbyteri ut supra.
    Iacobus et Eusebius presbyteri ut supra.
    Sergius et Maras presbyteri ut supra.
    Ioannes et Iulianus presbyteri ut supra.
    Paulus et Isacius presbyteri ut supra.
    Thomas et Dasianus presbyteri ut supra.
    Ioannes et Daniel presbyteri ut supra.
    Ieuenas presbyter et Azizos diaconus et archimandrita ut supra.
    Antonius diaconus et archimandrita et Cyrillus presbyter ut supra.
     Iob presbyter et Stephanus diaconus et archimandrita ut supra.
    Bassus diaconus et Basilius presbyter ut supra.
    Simeonius et Ioannes presbyteri ut supra.
    Iacobus presbyter et Iulianus diaconus et archimandrita ut supra.
    Simeonius et Alpheus presbyteri ut supra.
    Ioannes presbyter et Petrus diaconus ut supra.
    Daniel diaconus et Eunus diaconus archimandrita ut supra.
    Alexander et Epiphanius presbyteri ut supra.
    Zoilus et Abramius presbyteri ut supra.
    Iulianus presbyter et Ioannes diaconus et archimandrita ut supra.
    Carufas et Simeonius presbyteri ut supra.
     Timotheus diaconus et Petrus presbyteri ut supra.
    Macedonius presbyter et archimandrita ut supra.
    Dionysius archimandrita ut supra.
    Ioannes archimandrita ut supra.
    Simeonius presbyter et archimandrita ut supra.
    Menas diaconus et archimandrita et Darabsabas presbyter ut supra.
    Sergius presbyter et Theodorus archimandrita ut supra.
    Beniamin archimandrita et Isacius presbyteri ut supra.
    Daniel presbyter et archimandrita et Abraham archimandrita ut supra.
    Simeonius archimandrita ut supra.





EPISTOLA XXIII. AD ARCHIMANDRITAS SYRIAE. Illos solatur hortaturque ut in fide catholica perseuerent.
[1Kb]

 , , , , .

, , , , , , ,  . , , , », , , , .« , » , .« , . , , , , , igr , . ,  , , , , , . , . , , , ,  , , , , . . , , , , , , . . , , , . , »,  » , , , . , , , . , , , , , , . , , , , , , , ,  , , , , . . , » « , . , , , , , , ,  , , . , , , , , . , , , . , , ,  , , . » ,« . , , , » , « , . , , ,  . , , , , , . , , , , . , , , , , , , ,  , , , , , , , , , . , , , , . ,  , . , , , , , , , , , , , , , , , , , , , , , ,  , , , . , , . , . , , , ,  , , . , , , . , . , , , .  , , , , . , . » , , , « , » , , , , .« ,  . , , , , . , , . , .

 Hormisdas [* 1Kb] episcopus presbyteris, diaconis et archimandritis secunde Syrie, et reliquis orthodoxis in quocunque Orientali climate degentibus, et in apostolice sedis communione permanentibus.

[1 1Kb] Lectis litteris dilectionis uestre, quibus inimicorum Dei patefacta uesania est, et infidelium pertinax furor dolenter expositus, qui dum rediuiuo spiritu oderunt Dominum, membra illius impie persequuntur, quantum ad constantie uestre agnitionem benedixi Deum, fidem militum suorum inter aduersa seruantem. Sed rursum Ecclesiarum concussionem  et seruorum Dei molestias, laboresque considerans, propheta gemitus meos adiuuante clamaui: Exsurge, Domine, iudica causam tuam: memor esto improperiorum tuorum, eorum que ab insipiente sunt tota die : libenter ea quoque que sequuntur adiungens: Ne obliuiscaris uocem querentium te: superbia eorum, qui te oderunt, ascendit semper ad te. Nam sicut oportet nos stabilitatem fidei custodire, ita non conuenit de diuini iudicii equitate diffidere. Non nouus hic, fratres, Ecclesie labor, et tamen dum humiliatur, erigitur, ac per ea quibus atteri creditur, damna uitantur. Ex usu est fidelibus Dei, ut per mortes corporum uitas lucrentur animarum: amittunt quidem caduca, sed mercantur eterna, et dum persecutio uiam facit probationi,  probatio causa fit meriti: stulti et in cecitate seuientes nesciunt, quia quos conuersationi hominum subtrahere se posse credunt, ad Dei regna perducunt: hinc in ipsis periculis gaudia, et ambitus passionum: exspectat enim agones suorum qui magnorum retributor est munerum. Nam quis non frangeretur malis, nisi consolarentur aduersa de premiis? Spes illa est, que non sinit in desperatione deficere: excludit siquidem amaritudinem tribulationum dulcis sapor uirtutum. Quis enim magni habeat  presentia, sciens estimare uentura? Quis dispendia uite renuat, si que sunt recipienda considerat? Persistite, carissimi mihi, et inconcussam fidem fixa animi uirtute seruantes, perseuerantie laudem, in qua est salus et bonorum hominum  palma, presumite. Magna sunt ad que uocamur indigni: non retardet infirmitas, quia qui uocat retributor fidelis, et fortis adiutor est. Non prosperorum spe decipiamur aut mollium: nec facilia proponamus: non deliciosa nobis Dominus noster, non est blanda pollicitus: premia promisit ille, non otia. Non bene laudi conuenit et quieti. Quis locus erit remunerationi, si nulla est cura uirtutis? Angusta porta, sed regna diffusa: paucis aditus, sed probatis. Nonne hec sunt ad eos preuia uerba, quos docuit: Persequentur, et in synagogis flagellabunt uos ? Per patientiam, sicut scriptum est, possideamus animas nostras, ne eas per impatientiam doleamus  amissas. Primus crucem Dominus noster et patientie ipsius magister ascendit, suo informaturus exemplo, quos erat adiuturus auxilio. Ipse inter uirtutes lancem retinet et labores, stans contra uenena furentium, ut secundum persecutionis iras, illis eterni imperii det coronas. Reuoluite, quas Machabeorum exitus pertinaces uetus historia laudes persequitur: quo Iudas et illa suprema fidelium phalanx mortis honore referatur: in quanto ore sit constans populus in monte consumptus: et he omnes pro custodienda lege uirtutis species et umbra futurorum tanta exempla meruerunt: nos in Patribus uidimus, palpauimus, probauimus quem sequamur. Quid non referendum est rei, quod denegandum est ueritati; quid non debitum Redemptoris?  libenter communicauimus dogmata ista uobiscum. Dicit enim sapientissimus Salomon, Beatus qui predicat uerbum in aurem obedientis : gaudium est siquidem uolentes alloqui, et ad rectam uiam eos, qui non reluctentur, hortari. Tenemus enim obsidem fidei uestre, sub litterarum professione constantiam, qua a transgressorum contagione diuisi, ad apostolice sedis dogmata et mandata recurritis, sero quidem uiam ueritatis ingressi; sed benedictus Deus, qui non in finem obliuiscitur, qui corripit, et medetur, nec continue gregis sui oues patitur insidiantium luporum rapacitate discerpi, qui per districtionis temperantiam, nec cercitionem suorum negligit, nec salutem. Sed quid mirum si oues relicto illi uno, et uero pastore dispersas, callidus,  cruentus et rapax turbauit insidiis? Qui tutelam suam deserunt, ipsi se periculis, quibus lanientur, exponunt. Ergo nunc saltim solidis passibus in uiam Patrum, ad quam recurristis, insistite: potens erit misericordia Dei, aliorum quoque correctionem mercedi uestre, si a uobis ad rectum deducantur, ascribere. Sed in totum uos a ceno, quo immersi heretici tenentur, auellite, et excutientes immunditiam pulueris inherentis, generaliter uniuersos ab apostolicis dogmatibus declinantes religiosa detestatione damnate. Nulla tenebris cum luce communio ; nec qui per recta itinera gradiuntur, uestigia sua cum deuiantium errore coniungunt. Tenendum est fidei uinculum, et uitandum de perfida societate contagium: quia secundum Apostolum,  quemadmodum qui adheret Domino unus spiritus est: ita qui adheret meretrici, unum corpus efficitur : amant uirtutes collegia sua: et adherentes sibi secum impietas in profunda demergit: in conspectu, in oculis, in ore, in ipsis manibus sunt Patrum dogmata que custodienda mandamus: quotidie nos ad conseruationem sui concilia ueneranda constringunt. Longum est sigillatim uniuersa retexere: Chalcedonensem synodum, in qua omnium reuerentia continetur, seu et uenerandi Leonis prolata de ipsis apostolorum precordiis instituta et nosse nos conuenit, et tueri: in his uexillum fidei, in his propugnaculum ueritatis: in his Christus agnoscitur; in his redemptionis nostre spes et causa seruatur. Hoc  est illud quod in Apostolo  legimus fundamentum, in quo seipsum decipit, quisquis ligna, fenum, stipulas consumendas ignibus superedificare tentauerit. His interfecta sunt Eutychetis et Nestorii uenena conciliis: quia aduersum dominice dispensationis salubre mysterium, dum contraria inter se disputatione nituntur, sub quadam sacrilegii equalitate consentiunt, sententiis dispares, et impietate concordes: quorum alter nolens beatam Mariam uirginem Dei esse genitricem, in Domino nostro que unita sunt, diuidit, alter dum conuenientium naturarum propria et certa confundit, mysterium nostre redemptionis exstinguit: alter Photini sectam, alter Manetis insaniam impia contagione contingens. Aduersum hos, dilectissimi fratres, prouisa remedia  illa animi uirtute defendite, qua in labefactionem eorum uidetis hereticos impietate pugnare. Non sit pigra ueritatis assertio. Quo studio oportet salutem diligi, cum uideatis perditionem mortiferam sic amari? pudeat segniter asseri ueritatis leges: cum tam pertinaciter defendantur errores. Et auctores quidem inuentionum malarum, que prediximus synodica constituta iustis condemnationibus insequuntur: sed uos etiam sequaces eorum ut declinetis, pariter admonemus, quos apostolica sedes et deprehendit pares auctoribus suis, et coniunxit addictis  Timotheum parricidam, et Dioscorum et Petrum Alexandrinos, Acacium Constantinopolitanum, cum sequacibus suis. Antiochenum quoque Petrum predicto similem sicut errore sic nomine: sed  et Seuerum eiusdem loci, nichilominus et ueneni, Xenaiam  item Hieropolitem, [1 1Kb] Cyrum Eladensem , Petrum Apamee, non iam pro sua tantum, sed pro aliorum quoque damnatione damnandos: qui cum se opinionum suarum sordibus indesinenter inuoluunt, alios quoque docendo, que male assecuti sunt, polluerunt, generalis mandati salubritate uos moneo: Quidquid aduersus regulas Patrum de quibuslibet commentariis profertur, abiicite. Nullus uos incongruentibus preceptis, aut nouis moueat institutis. Si enim mundani sunt, et Ecclesias tenere non possunt: quia eis conuenit magis discere, quam docere. Nefas est enim altaribus piis peregrina inferre libamina: quia certos religiosis disciplinis terminos Deus inter ipsa quoque cultus  sui prescripsit initia; inter leuitas et populum suum diuisit officium. Alia est potestas hominum, alia ministeria sacerdotum : incitauit potius Dominum, quam placauit, qui externum ignem diuinis adytis sacrorum temerator inuexit. Quis est qui sibi in alienis institutis iubendi auctoritatem possit assumere, cum non sit ambiguum offerentis honorem debitum pro sola officii presumptione punitum? In regia Ozias reuerentia et administratione permansisset , si monitus tante destructionis exemplo ac religiosis institutis, timendo quam hec assumendo meliora temperasset : sed dum nec prohibentibus cultoribus templi pertinax  temerator absistit, inter ipsam lepre abominationem percussus, altaria et officia regni perdicit, dum ministeria sacerdotis inuadit. Sciant ergo non esse accepta a Deo, que de mandatis eius a presumptoribus assumuntur, quando unum ad ostensionem sententie uiuacis dedecoris  pena seruauit, alios uelox flamma consumpsit. Quod si sunt, que religionis aliquo colore contecta sint, uires habere nequeunt, que tantis auctoribus reluctantur. Clamat Paulus apostolus, Licet nos, aut angelus de celo euangelizet uobis, preterquam quod euangelizauimus uobis, anathema sit . Nec semel hoc dixisse sufficit, repetit salubre mandatum: Sicut prediximus, et nunc iterum dico, Si quis uobis euangelizauerit, preter id quod accepistis, anathema  sit. Seruet ergo latam pro fidei conseruatione sententiam, quisquis apostolicam sequitur disciplinam: et quidem nobis cura non defuit; nam gemino legationis officio quidquid in precibus humile, quidquid in allegationibus rationabile, quidquid in mandatis salubre detulimus. Sed nunquid ideo negligenda est iustitie uia? Qui errores suos diligit  cum obstinatione perfidie, non sunt iungendi cum cadentibus lapsus. Sine nostra contagione pereant, qui ab impietatibus suis nec castigato errore declinant. Et alia manu: Deus uos sanos custodiat, filii dilectissimi. Data Iu idus Feb.  post consulatum Agapeti u. C.



[a 1Kb] EPISTOLA XXIu. AD IOANNEM TARRACONENSEM EPISCOPUM. Libenter de eius in Italiam aduentu audiuisse, litteras ad Hispanienses de ecclesiasticis institutis ab eo datas probat, eique uices suas committit


Dilectissimo fratri Ioanni Hormisda.

Fecit dilectio tua rem caritati et fidei congruentem, ut aduentum tuum ad Italiam nobis directis litteris indicaret, et que in te sit summa religiose uoluntatis  ostenderet. Atque utinam ad plenioris affectus satietatem presentie tue nobis gaudia contigissent, ut gratulemur nos et colloquio et presentia frui, quam sumus ante per scripta complexi. uerumtamen probasti, dilectissime frater, quo Christianam fidem ueneraris affectu, dum ea que ad regulas Patrum  pertinent, et ad mandata catholica, sine alia cupis transgressione seruare; sperans, ut prorogatis generalibus ad Hispanienses Ecclesias constitutis, que aut negligentius aut irreligiosius fiunt, ecclesiasticis disciplinis congruentia [* 1Kb] sanciamus: quod amplexi sumus, captata istius desiderii facultate. Quid enim aut uobis dulcius, quam cum fidelibus loqui? aut Deo aptius , quam deuiantes ab errore reuocare? Salutantes igitur caritatem qua iungimur, per  Cassianum diaconum tuum significamus, nos direxisse generalia constituta, quibus uel ea que iuxta canones seruari debeant competenter ediximus, uel circa eos qui ex clero Grecorum ueniunt, quam habere oporteat cautionem, sufficienter instruximus. Sed et cause ipsius ordinem instructionemque  abunde decretis ecclesiasticis uos docebunt, ut agnoscentes et impiorum transgressionem, et apostolice sedis curam, pro Patrum regulis excubantem, ostendatis uos perosos  damnatorum consortia, et amare fidelium. Et quia per insinuationem dilectionis tue huius nobis est uie patefacta prouidentia , remuneramus sollicitudinem tuam, et seruatis priuilegiis metropolitanorum uices uobis apostolice sedis eatenus delegamus, ut inspectis istis, siue ea que ad canones pertinent, siue ea que a nobis sunt nuper mandata, seruentur, siue ea que de ecclesiasticis causis tue reuelationi contigerint, sub tua nobis insinuatione pandantur. Erit hoc studii ac sollicitudinis tue, ut talem te in his que iniunguntur exhibeas, ut fidem integritatemque  eius, cuius curam suscipis, imiteris. Data Iu nonas Aprilis, Agapito u. C. consule .



EPISTOLA XXu. AD UNIuERSOS EPISCOPOS HISPANIAE.

    I. De sacerdotibus iuxta statuta canonum ordinandis.
    II. Ut pro episcopatu premium non accipiatur.
    III. De concilio per annos singulos celebrando.


Dilectissimis fratribus uniuersis episcopis per Hispaniam constitutis Hormisda.

Benedicta Trinitas Deus noster, qui per misericordiam suam Romane reipublice per uniuersas partes sue pacis tranquillitate diffusa, nobis quoque uiam demonstrande circa nos inuicem caritatis indulsit, ut qui coheremus firmitate fidei, iungamur  quoque uotiua iucunditate colloquii, quo facilius, dum per litterarum ministeria ad uos usque pertendimus, etiam corda uestra ad religiosum cultum apostolicis admonitionibus incitemus: et dum dilectionis nostre pignus reddimus uelut quoddam debitum, plenum circa Deum monstremus affectum. Iungamus igitur, dilectissimi fratres, continuas et humiles preces, et Dominum nostrum oris et cordis lacrymis supplicantes iugi deprecatione poscamus, ut et institutione et opere illi cuius esse membra cupimus hereamus: nec unquam ab illa uia que Christus est deuio tramite declinemus, ne ab eo iuste quem nos impie relinquimus deseramur. Quod cum superni fauoris auxilio ea nobis potest ratione contingere, si apostolica dogmata, si Patrum mandata seruemus.  Dicit enim Dominus noster: Qui diligit me, sermonem meum seruabit, et Pater meus diliget eum, et ad eum ueniemus, et mansionem apud eum faciemus . Et licet hec possint generaliter dicta sufficere ut uel declinemus errata, uel custodiamus catholica constituta, tamen quia Ioannis fratris et cepiscopi nostri nobis insinuatione uulgatum est, contra canonum reuerentiam nonnulla presumi, periculum, quod doctoribus imminet de taciturnitate declinans, et prophetica uoce compunctus, qua dicitur: Loquere, ne taceas , generalibus edicendum credidi constitutis.



I.

Ut in sacerdotibus ordinandis, que sunt a Patribus prescripta et definita cogitetis: quia sicut est caput  Ecclesie Christus, Christi autem uicarii sacerdotes, sic et in eligendis his curam oportet esse perspicuam. Irreprehensibiles enim esse conuenit, quos preesse necesse est corrigendis: nec quidquid illi deesse persone, penes quam est religioni summa et substantia discipline. Aestimet quis pretium dominici gregis, ut sciat quod meritum constituendi deceat esse pastoris. Hoc ita fiet, si non sacerdotii gradus saltu quodam passim laicis transferantur. Longa debet uitam suam probatione monstrare, cui gubernacula committuntur Ecclesie. Non negamus esse in laicis Deo placitos mores, sed milites suos probatos sibi querunt instituta fidelia. Discere prius quisque debet antequam doceat; et exemplum religiose conuersationis de se potius aliis prestare, quam sumere.  Emendationem esse conuenit populo, quem necesse est orare pro populo. Longa obseruatione religiosus cultus tradatur, ut luceat, et clericalibus obsequiis erudiendus inseruiat, ut ad uenerandi gradus summa perductus, qui sit fructus humilitatis ostendat. Nec leue nec uacuum fuit, quod nec apud ueteres quidem, nisi Leuitici generis uiri, ad sancta admittebantur altaria, ne pessime, meritis contemptis, aut pretio, aut presumptione ad sacros cultus impar accederet. Tunc migrabant per illam prerogatiuam familiarum ad instituta cultorum: nunc est doctrina pro genere. Quod illis fuit nasci, hoc nobis imbui. Illos tabernaculo dabat natura, nos altaribus parturit disciplina. Nec tantum de laicis consecrari inhibemus, sed nec de penitentibus quidem quisquam ad huiusmodi  gradum profanus temerator aspiret. Satis illi postulanti sit uenia. Qua conscientia absoluat reum, qui se peccata sua populo scit teste confessum? Quis  enim, quem paulo ante uidit iacentem, ueneretur antistitem? Preferens  miserandi criminis labem, non habet lucidam sacerdotii dignitatem.



II.

Hoc quoque ad premissa adiungimus, ne benedictionem, que diuina esse creditur per impositionem manus, quis pretio comparet: quoniam ante oculos esse conuenit, quod Simon Spiritum sanctum uolens redemptione mercari, apostoli fuerit detestatione percussus . Tunc deinde quis non uile putat esse quod uenditur? Istam sacerdotibus ordinandis  reuerentiam seruet electio, ut in graui murmure populorum diuinum credatur esse iudicium. Ibi enim Deus, ubi simplex sine prauitate consensus. uerum nec hanc quidem partem sollicitudinis et admonitionis omittimus, ne uel ille se a culpa estimet alienum, qui, etsi ipse quidem a redemptione liber, initiauerit benedictione mystica sacerdotem, et tamen ad alterius redempti uoluntatem uel sponte in hoc uel necessitate consenserit. Quid prodest illi suo errore non pollui, qui consensum prestat erranti? Procul dubio contra mandata committit et qui habet peccatum proprium, et qui peccatum sequitur alienum. Incassum animus resistit cupiditati, si non resistit et timori. Aduersus hec facilius, Deo adiuuante, prouidebitur, si circa metropolitanos priuilegia a  sanctis Patribus constituta permaneant; si metropolitani circa parochias suas ordinem suum ea qua decet ueneratione custodiant, ut nec electio presulis empta detur pretiis, et nec obsequentis sit quesita operibus, sed ita fixa habeantur in cordibus, quemadmodum releguntur in Scripturis. Si nulla sint in templis emptionum semina, nulla erunt fomenta discordie; sed, regnante caritate, sub illa quam nobis promisit Deus et retribuit pace uiuatur.



III.

Ob hoc Patres Prouidentia qua Spiritus sanctus cultores suos compungere dignatus est incitati, bis in anno per parochias singulas concilia haberi debere docuerunt, ut in unum iuxta salubris institutionis dogmata congregati, pro ecclesiasticis causis  tractandis libere conuenirent, ut si iuxta uotum uniuersa consistunt, Deum iunctis uocibus, qui prestat desiderata, collaudent. Difficile est enim ut cuiusquam cor prauis sic cogitationibus induretur, ut a se patiantur culpanda fieri, cum nouerit  se iudicium subiturum esse concilii. Precinctos ad hanc uiam semper lumbos habeant, scientes rationem actuum suorum esse reddendam. Suspendantur ab illicitis per formidinem, et qui nequiuerint per pudorem. De conueniendo bis in anno notum est canones sanctos constituisse; et prefinitum quidem, si possibile est, inuiolabiliter conuenit custodiri. Sed si aut temporum necessitates, aut emergentes cause hoc non patiuntur impleri, semel saltem  sine ulla excusatione precipimus conuenire.  Hec, fratres carissimi, et alia que Patrum regulis continentur, in labiis et in cordibus nostris inuisa retractatione meditemur; et, sicut scriptum est, narremus ea filiis nostris, ut ea meditentur in cordibus suis, sedentes in domo, ambulantes in itinere, dormientes atque surgentes : quia beatus in Domino, qui in lege eius meditabitur die ac nocte . Hoc et magister gentium, discipulum suum secutus instituit, admonens: Hec meditare, in his esto : et subiiciens plenitudinem, Attende tibi et doctrine, inquit, quia si fidelibus sine intermissione incumbimus institutis, separamur a uitiis dum impensa cura diuino operi humano locum non relinquit errori. Data Iu nonas Aprilis, Agapito uiro clarissimo consule .



EPISTOLA XXuI. AD SALLUSTIUM [* 1Kb] . Sallustius apostolice sedis uicarius constituitur per Beticam et Lusitaniam .


Carissimo  fratri Sallustio Hormisda.

Suscipientes plena fraternitatis tue uotiua gratulatione colloquia, que nos gemine salutis tue letificauerunt indicio , congruum esse perspeximus hanc ipsam quam mente gerimus  expedire  letitiam. Edidisti  enim boni documenta pontificis, dum et predicanda facis, et ea suadere non differs. Prerogatiuam de nostri sumpsimus electione iudicii, quando id te sponte amplecti  didicimus quod ceteris imperamus. Oramus siquidem diuinam clementiam , cunctos et hec ad studia ecclesiastice pacis instrumenta transmisimus. Tu uota nostra et fideli intelligentia percepisti, et officii protinus deuotione complesti, cunctis fratribus innotescens que per celestem gratiam cunctis profutura cognoueras. Suffragantibus igitur tibi tot meritis pie sollicitudinis et laboris, certe iam delectat iniungere que ad nostri curam constat officii pertinere, ut prouinciis tanta longinquitate disiunctis, et nostram possis exhibere personam, et Patrum regulis  adhibere custodiam. uices itaque nostras per Beticam Lusitaniamque prouincias, saluis priuilegiis que metropolitanis episcopis decreuit antiquitas, presenti tibi auctoritate committimus, augentes tuam huius participatione ministerii dignitatem, releuantes nostras eiusdem remedio dispensationis excubias. Et licet de singulis non indigeas edoceri, quem iam probauimus cautius uniuersa seruare, gratius tamen esse solet, si iterum trames ostendatur, et laboris iniunctio superius formata monstretur. Paternas igitur regulas et decreta a sanctis definita conciliis omnibus seruanda mandamus. In his uigilantiam tuam, in his curam fraterne monitu exhortationis extendimus. His ea qua dignum est reuerentia custoditis, nullum relinquit culpe locum, nec sancte  obseruationis obstaculum. Ibi fas nefasque prescriptum est, ibi prohibitum ad quod nullus audeat aspirare, ibi concessum quid debeat mens Deo placitura presumere. Quoties uniuersalis poscit religionis causa, ad concilium te cuncti fratres euocante conueniant: et si quos eorum specialis negotii pulsat contentio , iurgia inter eos oborta compesce, discussa sacris legibus determinando certamina. Quidquid autem illis pro fide et ueteribus constitutis uel prouida dispositione precipies, uel persone nostre auctoritate formabis , totum ad scientiam nostram instructe relationis attestatione perueniat, ut [** 1Kb] noster animus officii caritate dati, et tuus securitate perfruatur accepti. Deus te incolumem custodiat, frater carissime.





EPISTOLA IUSTINI IMPERATORIS AD HORMISDAM. Se imperatorem electum esse significat. 


Iustinus Augustus Hormisde pape.

Dei beneficia licet multis, maxime tamen summis pontificibus conuenit indicari. Proinde sanctitati uestre per has  declaramus epistolas quod primum quidem, inseparabilis Trinitatis fauore, deinde amplissimorum procerum sacri nostri palatii et sanctissimi senatus, nec non electione firmissimi exercitus, ad imperium nos, licet nolentes ac recusantes, electos  fuisse atque firmatos. Precamur proinde ut sanctis orationibus uestris diuine potentie supplicetis, quatenus initia nostri roborentur imperii. Hoc enim et nos sperare, et uos decet implere. Data calend. Augusti, Constantinopoli, Magno uiro clarissimo consule .



EPISTOLA XXuII. AD IUSTINUM. Illo imperante sperat fore ut Ecclesie pax restituatur.

Hormisda Iustino Augusto.

uenerabilis regni uestri primitiis, fili gloriosissime, loco muneris gratulationem suam catholica transmittit Ecclesia, per quas se post tantam discordie fatigationem requiem pacis inuenire confidit. Nec est dubium ideo ad rerum summam celesti uos  prouidentia peruenisse, ut uestris temporibus impacta religioni in Orientis partibus aboleatur iniuria. [a 1Kb] Debitas beato Petro apostolo imperii uestri primitias reddidistis, quas hac ratione deuoti suscepimus, quia Ecclesiarum per uos proxime futuram credimus sine dubitatione concordiam. Deus qui pietatis uestre sensibus alloquendi nos uota concessit, ipse circa sincerum religionis sue cultum prestabit, sicut optamus, effectum. Significastis nolentibus et recusantibus uobis imperii pondus impositum, qua ratione electos uos celesti constat esse iudicio, secundum Apostolum dicentem: Non est potestas nisi a Deo: que autem sunt, a Deo ordinata sunt . Superest ut a Deo electi, sicut et credimus, Ecclesie, quam laborare cernitis, manus uestre solatia  porrigatis. Cessent qui paci eius obsistunt, obmutescant qui in forma pastorum conantur gregem Christi disperdere. Istorum correctio uires uestri firmat imperii; quia ubi Deus recolitur, aduersitas non habet effectum. Hanc gratulationis paginam per Alexandrum uirum clarissimum non omisimus destinare, sperantes cum Dei nostri adiutorio per  uirum clarissimum filium nostrum de singulis que ad unitatem Ecclesie pertinent nos clementie uestre prebituros esse responsum .





EPISTOLA IUSTINI AD HORMISDAM. Ad petitionem concilii Constantinopolitani Iustinus per Gratum comitem petit, ut pontifex ad pacem Orientali Ecclesie reconciliandam, et ad lapsos recipiendos legatos Constantinopolim mittere dignetur. 


Iustinus Augustus Hormisde pape.

Ioannes uir beatissimus, huius regie urbis antistes, et ceteri uiri religiosi episcopi de diuersis locis et ciuitatibus hic reperti, nostram serenitatem docuerunt pro concordia ueram et orthodoxam fidem  colentium, proque unitate uenerabilium eius Ecclesiarum litteras tue sanctitati offerendas confecisse, ac magnopere postularunt, nostras etiam epistolares paginas super hoc ad eam emanare. Quorum petitiones, utpote semper unitatis amatores, libenter amplexi, hos diuinos apices ad tuam beatitudinem censuimus prorogandos. Quibus scriptis, desideriis supradictorum reuerendissimorum antistitum subuenire, proque nobis et republica, cuius gubernatio nostre pietati celitus credita est, supernam maiestatem suis orationibus placare dignetur. Ut autem tue sanctitatis pacis et unitatis atque concordie iura plenius patefiant, quosdam religiosissimos sacerdotes pacem amplectentes et desiderantes ad sacratissimum nostrum peruenire disponat comitatum. Ob  hanc enim causam Gratum uirum clarissimum sacri nostri consistorii comitem, et magistrum scrinii et memorie direximus, cuius preclaram opinionem multis antea notam habemus temporibus. Data uII idus Septembris, Constantinopoli, Magno uiro clarissimo consule .



EPISTOLA XXuIII. AD IUSTINUM AUGUSTUM RESPONSORIA. Commendat eius de concilianda pace sollicitudinem, et ceptis monet insistendum, nomenque Acacii abolendum esse.

Hormisda Iustino Augusto.

Sumptam de imperii uestri ortu letitiam, quamuis apud nos pollentem merito precedenti, quoque geminastis alloquio, reciproca deuotione testati. Iam  tunc secutura preuidimus, que nunc de ecclesiastice unitatis affectu celestis gratie inspiratione significastis. Habes ergo, clementissime imperator, presentem de tali uoto iam gloriam, sed exspectatur de perfectione perpetua. He sunt ualidissima imperii uestri fundamenta, que in ipso nascentis regni principio diuinam uniuersis preferunt sancta dispositione culturam. Tenete itaque hanc pie sollicitudinis curam, et pro catholicorum pace, sicut cepistis, insistite: quia Deus noster, qui uobis hunc tribuit animum, elegit etiam per quos prestet effectum. Nam et episcoporum uota precesque nobis effusas gratanter amplectimur: qui tamen loci sui consideratione commoniti, ea desiderant que dudum ut sequi uellent sedis apostolice exhortatio crebra non defuit. Et  quoniam clementiam uestram id cupere, illos etiam hec didicimus postulare, que res hactenus Ecclesiarum pacem sub contentiosa obstinatione diuiserit, nec pietatis uestre, nec illorum refugit, uelut latenti causa, notitiam. Quid igitur facere debeant, et litteris nostris, et libelli, quem direximus, serie continetur. Hec si, Deo nostro et clementia uestra adiuuante, suscipiunt et sequuntur, poterit ad eam quam maximo  desideramus ardore perueniri concordiam. Filius preterea noster uir clarissimus Gratus sacri consistorii comes et magister scrinii memorie ostendit in se uestrum allegationis sue maturitate iudicium: cuius mora sensibus uestris, eo referente, melius asseretur .





EXEMPLUM RELATIONIS IOANNIS EPISCOPI CONSTANTINOPOLITANI PER GRATUM MISSAE. Ut communionem Romane Ecclesie impetret mittit libellum quo fidem catholicam profitetur; et ipsius pontificis a se nomen in diptychis descriptum esse; legatos per quos pax constituatur destinandos. 

Domino et per omnia Dei amatori sanctissimo fratri et comministro Hormisde Ioannes in Domino salutem.

 Saluto uestram sanctitatem, carissime in Christo frater, et salutans predico, quoniam recta fides salua est, caritas fraternitatis firmata est. Hoc Deus solus potens per studium Christianorum et piissimorum imperatorum fieri uoluit. Scribere igitur apostolice et rescripta suscipere fraterne Dei amore dignemini. Ego enim inquisibili ratione doctrinam sanctissimorum apostolorum secundum traditionem sanctorum Patrum tenens, similiter honorem consubstantiali et per omnia sancte Trinitati offero, sicut in Nicea CCCXuIII cetus promulgauit, et in Constantinopoli CL conuentus firmauit, et in Ephesina CC firmauit, et in Chalcedone conuentus DCXXX Patrum firmauit. Hanc ergo fidem usque ad ultimum anhelitum per gratiam  Dei custodiens, spiritualibus amplexibus, tam uestram sanctitatem quam etiam orthodoxas Ecclesias ex animo amplector, una tecum in ueritate sentiens, et una tecum sperans illo die per hanc fidem saluari bona uoluntate Patris, et Filii, et Spiritus sancti. Consubstantiali enim Trinitati omnis gloria debetur nunc et in secula seculorum. Omnem in Christo fraternitatem, que cum uestra est sanctitate, ego et qui mecum plurimum in Domino salutamus. Tantum ad satisfaciendum scripsimus, ut et uenerabile nomen sancte recordationis Leonis, quondam urbis Rome archiepiscopi, in sacris diptychis tempore consecrationis propter concordiam affigeretur, et uestrum benedictum nomen similiter in diptychis predicetur. Ut de omnibus autem satisfiat uestre sanctitati , rogamus uos pacificos uiros destinare, et uestre dignos apostolice sedis, qui debeant satisfacere, et satisfactionem nostram suscipere, ut et in hac parte Christus Deus noster glorificetur, qui per uos pacem hanc mundo seruauit. Accepta XIII calendas Ianuarii , post consulatum Agapiti.



EPISTOLA XXIX. AD IOANNEM CONSTANTINOPOLITANUM EPISCOPUM RESPONSORIA. Commendat Ioannem episcopum, et gaudet concilium Chalcedonense et diui Leonis epistolas ab eo complexas. Ad Ecclesie communionem admittendum pollicetur, si nomen Acacii e diptychis sacris expunxerit.


Hormisda Ioanni episcopo Constantinopolitano.

Spirituale gaudium directis caritas tua significauit affatibus, docendo ut catholice religionis disciplinam ordine suo uestri pastores, Deo nostro iuuante, receperint. Hec esse beneficia misericordie superne quis dubitet? Hec quis dubitet uenerabilis principis tropeis adiungi? Qui ambigat quia maior ei de hac pace quam de quibuslibet preliis triumphus acquiritur? Istius laboris gloria nescit occasum: quia ubi Deus recte colitur, nunquam aduersariorum crescit iniquitas. Dilectionis tue confessionem gratanter accepimus, per quam sancte synodi comprobantur, inter quas instauratione constitutorum omnium Chalcedonense concilium predicastis, et catholicorum  numero adiungi desiderans sancti pape Leonis in diptychis nomen asseueras scriptum. Ista laudanda sunt, si perfectionis subsequatur effectus: quia recipere Chalcedonense concilium, et sequi sancti Leonis epistolas, et adhuc nomen Acacii defendere, hoc est inter se discrepantia uindicare. Quis Dioscorum et Eutychetem condemnans, innocentem ostendere possit Acacium? Quis Timotheum et Petrum Alexandrinum, et alium Petrum Antiochenum, et sequaces eorum declinans, sicut diximus, non abominetur Acacium, qui eorum communionem secutus est? De caritate siquidem tua meliora Dei omnipotentis exspectamus auxilio, habentes optime promissionis spem, sicut ad nos que direxisti tua scripta ostendunt, tecum in ueritate sentiens, et ipsa  defendens, sperans in illo iudicio per ipsa te posse saluari. Post hec quid restat, nisi ut sedis apostolice, cuius fidem te dicis amplecti, sequaris etiam sine trepidatione iudicia? Igitur partibus Orientalibus ostende per te quod sequantur exemplum, ut omnium laus, qui correcti fuerint, tuis laboribus applicetur. Ergo cum magna denunties, et fidem beati apostoli Petri te amplecti significes, recte credens in ea salutem nostram posse subsistere, libellum, cuius continentia subter annexa est, a caritate tua subscriptum ad nos dirige, ut sine conscientie formidine unam communionem, sicut oramus, habere possimus. Pro persona quoque filii nostri Grati uiri clarissimi Deo nostro gratias sine cessatione persoluimus, cuius fides et recta credulitas nostrum circa se excitauit affectum; dignus re uera qui tante curam  susciperet actionis, et maximi principis ad nos mandata perferret.





EPISTOLA IUSTINIANI AD HORMISDAM MISSA PER EUMDEM GRATUM IMPERATORIS LEGATUM. Pro pace et unitate Orientalis Ecclesie pontificem rogat, ut si minus se Constantinopolim uelit conferre, legatos mittat. 

Iustinianus comes Hormisde pape.

Desiderabile tempus, quod summis uotis optauimus, diuina clementia, dolores generis humani respiciens, largiri dignata est, quo omnes catholici et Deo perfecti fideles maiestati eius se ualent commendare. Idcirco has ad apostolatum uestrum, libera licentia iam mihi  beneficio celesti indulta, direxi. Dominus etenim noster inuictissimus imperator orthodoxam religionem semper amplectens ardentissima fide, cupiensque sacrosanctas Ecclesias ad concordiam reuocare; mox ut adeptus est celesti iudicio infulas principales, sacerdotibus hic positis denuntiauit ut pro regulis apostolicis unirentur Ecclesie: et magna quidem pars fidei est composita Deo auctore. De nomine tantummodo Acacii uestre beatitudinis conuenit audire consensum. Quam ob causam dominus noster serenissimus princeps Gratum uirum sublimem, unanimem mihi amicum, cum paginis Augustis ad sanctitatem tuam transmisit, ut modis omnibus dignetur Constantinopolim ad reliqua concordie componenda uenire: sed absque quadam dilatione uestrum  exspectamus aduentum, quem si qua tarditas, quod fieri non debet, forsitan retinuerit, interim uel sacerdotes idoneos destinare festinet; quia totus mundus partium nostrarum conuersus ad unitatem moras non patitur. Accelerate ergo, domine sanctissime, ne uobis absentibus, que debent presidentibus, ordinari. . . . Scimus etenim litteras uestre beatitudinis et antecessorum uestrorum ad Orientem directas quid super hac eadem causa contineant. Ut autem nichil pretermittatur, propter causam sepius memoratam, ab inuictissimo rege religionis quoque negotium filio uestro uiro sublimi Grato est iniunctum, fauente Domino nostro Iesu Christo.



EPISTOLA XXX. AD CAESARIUM ARELATENSEM. Docet Dardanie et Illyrici episcopos ad sedis apostolice communionem, Eutychiana heresi damnata, rediisse, et de legatione in Orientem missa.


Dilectissimo fratri Cesario, uel his qui sub dilectionis tue ordinatione consistunt, Hormisda.

Iustum est ut qui catholica communione letamini, nobiscum de Ecclesie, si qua prouenit, concordia gaudeatis; ut quemadmodum unus nobis consensus est fidei, ita sit indiuidua gratulatio prosperorum. Nostis qualiter detestabilis Eutychiana heresis per Orientales serpat Ecclesias, et quoties prefate superstitionis uirus synodus generalis exstinxerit, uel quoties eius sequaces salubria monita apostolice sedis spreuerint, et, quasi erubescentes manus dare ueritati, aut apostolice sedis predicationibus obedire,  in hac tamen obstinatione perstiterunt. Elatio enim semper affert saluti periculum, per quam ipsius inuentor diabolus angelica potestate priuatus est. Pro his nobiscum sepissime fraternitas uestra condoluit, apostolice non immemor lectionis, qua monstratur: Si patitur unum membrum, compatiuntur omnia membra . Sed Dominus, qui uult omnes homines saluos fieri et ad cognitionem ueritatis uenire, nunc multorum sensus illuminans, eis desiderium apostolice communionis infundit, ut quod dudum intentione predicabant, hoc nunc correctionis professione condemnent. Quorum reditum ideo absque suspicionis morsu recipimus, quia dum peccatum sine aliquo excusationis uelamine confitentur,  manifestum desiderium correctionis ostendunt. Ergo episcopi tam Dardani, quam Illyrici pene omnes, ne sint errore condemnandi preterito, petentes beati Petri apostolorum principis communionem, et scriptis et legationibus destinatis se apostolice sedis regulis obedire confirmant. Pro quibus quantum nos oporteat gratulari, soli quorum fides feruet intelligunt. Sciendum uobis est igitur anathematizari nunc ab ipsis quoque Nestorium, qui diuidit incarnationem Domini nostri Iesu Christi, et per hoc duos filios conatur asserere. Eutyches, carnis negans ueritatem, et duas naturas in una persona non predicans, ut Manicheam phantasiam Ecclesiis Christi quemadmodum putauit insereret, simili ratione damnatur. His adiungitur Dioscorus Alexandrinus, qui malitie  prefate consentiens, in sancto Chalcedonensi concilio particeps damnationis effectus, et malorum seminum equales fructus inueniens, in eam cecidit foueam quam fidelibus parabat. Facti sunt istorum successores Timotheus Aelurus et Petrus: quorum sibi ubique consensit iniquitas, et mentientes magistros in nullo deserunt, sed in omnibus prauitatibus antecedunt. Hi approbati sunt generalis materia lesionis, quorum et manus sacerdotalis sanguinis maculauit effusio, et uitam innocentium peremit interitus. Habent per uniuersum mundum a catholicis infixa eterne damnationis stigmata, quos orthodoxi non solum fecerunt communionis expertes, uerum etiam eos Christianorum spoliauere uocabulo. Petrum Antiochenum cum suis, sicuti ab his de quibus  ne sermonum prolixitas nasceretur hoc tantum dixisse sufficiat, Petrum et eius socios in nullo ab eorum qui damnati sunt dogmate discrepare. Quos Acacius aliquando condemnans, in laudes suas omnium Christianorum ora conuerterat, et eos impugnans qui Eutychianam heresim uindicabant, fidem colentibus gratissimus apparuerat. Sed huic solitis insidiator fraudibus quod fraudabatur inuidit. Nam postea hos suos complices habere desiderans, et in catholicos arma conuertens, cum ipsis inuenit sortem quos optauit habere participes. Longum est epistole breuitate per uniuersa discurrere. Unde ex totius summa negotii partem aliquam pro instructione direximus, iudicantes quod tanta res uestram non possit latere notitiam; precipue cum hoc per predecessorum  nostrorum litteras uestris fuerit regionibus nuntiatum. Quod et nos pro his que nuper acciderunt fraternitatem uestram curauimus instruendam, ne alicubi per ignorantiam fidelium locum inuenire possit subreptio predictorum ; sed qui nituntur talia uindicare sacre consortio communionis arcendi euidentius innotescant. Igitur ubi interest fidei, quidquid ad gratiam huius pertinet seculi respuatur; cum nec naturalis affectio rebus debeat celestibus anteponi, ut illud preceptum Domini compleatur: Qui amat patrem aut matrem plus quam me, non est me dignus . De ceteris que in religionis causa, confidentes diuinis beneficiis, presenti tempore iterum de Orientis partibus  speramus, et legatos direximus Domino Iesu Christo supplicate [F. suppilcato], ut ipse qui pro pietate sua prosperum donauit initium, similem concedere dignetur effectum. Urbanum sedis apostolice defensorem, etiam huic aptum negotio, ad caritatem tuam direximus: per quem de uniuersarum effectuum causarum responso congruo cupimus que sunt uotiua cognoscere. Deus uos incolumes custodiat, fratres carissimi. Data uI idus Septembres, Florentio uiro clarissimo consule.





OBSERuATIO P. ANTONII PAGI AD ANNUM CHRISTI 515, N. 3. 

Ad annum Christi 515 reuocande littere Hormisde ad Cesarium Arelatensem episcopum scripte, in quibus docet Hormisda Dardanie et Illyrici episcopos ad sedis apostolice communionem rediisse, significatque se legatos in Orientem misisse. Ea enim epistola dicitur data uI idus Septembres, Florentio u.  C. cos. Baronius et collectores conciliorum autumantes annum Christi 518 Magni et Florentii consulatu notatum fuisse, easdem retulere ad eum Christi annum. uerum eo anno Magnus solus consul processit, ideoque ee littere, cum quibus alique annis sequentibus date connexionem habent, ad annum 515 omnino retrahende, et in noua Conciliorum editione in suum ordinem restituende erunt.



[a 1Kb] EPISTOLA XXXI. AD IUSTINIANUM AUGUSTUM. Ad pacem assequendam Acacium, damnandum, legatos mitti significat.

Hormisda episcopus Iustiniano Augusto.

Litterarum uestrarum serie religionis ope pollente, deuotionis optatissima gratulatione suscepta, gratias diuinitati retulimus, quia dedistis indicium facile a uobis fieri quod potuissemus hortari. Hinc est quod  quia sponte laudabilia cupitis, digne ad principatus apicem generis uestri stemmata peruenerunt. Quapropter insistite et religiose uiuacitatis animis imminete, ut quemadmodum pro bone uoluntatis initio genus uestrum meruit culmen imperii, in eterna uobis de perfectione gloria sint triumphi. uidete quo desiderio ad pacis gaudia ludificatus diu mundus exhortet . Respicite generalitatis animos, uestri presumptione beneficii, certa spe quietis attoli; non est quod se dubietas inserat, non est quod aliquid ambiguitatis accedat, cum testamini, quod et nos quidem bene nouimus, accedere ad Ecclesiarum concordiam religionis  principis uota. Quapropter tante magnanimitati gratias agentes, quanta  possumus petitione deprecamur ut Acacii nomen cum sequacibus suis, quod plene unitatis Ecclesia rum impedit gaudium, damnationis ordine sit remotum. Nos enim conuenientes cause qualitati direximus legatos, quibus presentibus initium quod dedisti gaudii possit secundum que mandatis continentur impleri .



INDICULUS QUEM ACCEPERUNT LEGATI APOSTOLICAE SEDIS. Legatos instruit.

Cum Deo propitio partes Orientales fueritis ingressi,  si qui episcopi uobis occurrerint, et libellum, cuius continentiam percepistis, a se subscriptum offerre uoluerint, suscipite, eisque prebete sancte communionis consortium. Si uero occurrentes ipsi eo quo superius diximus ordine profiteri noluerint, a uobis equidem sub sacerdotali affectione tractentur: sed neque uobis sit cum his mensa communis, neque ab his uel uictualia presumatis accipere, nisi tantum subuectionem, si causa poposcerit, et hospitalitatem, ne credant se omnino fastidiose despectos. Cum autem Constantinopolim Deo adiuuante ueneritis, in eam secedite quam imperator prebuerit mansionem; et nullum ad salutationem uestram prius permittatis accedere, exceptis his quos ipse mi erit imperator, aut quos nostre communionis esse cognoscitis, donec ipsum  principem uideatis; cui presentati, salutantes, litteras nostras offerte, suggerentes magnum nos de eius imperio gaudium percepisse, et nimium gratulari quod eum Deus omnipotens ad hoc euexit, iuxta eius sacras litteras, ut secundum ea que sunt ab apostolice sedis constituta presulibus, Deo auctore et regno eius adnitente, Ecclesiarum et pax et unitas his temporibus desiderata proueniat. Qui si uos hortatus fuerit ut Constantinopolitanum uideatis episcopum, intimate uos prefinita habere, que etiam ab eis sepe sunt cognita, que ab uniuersis episcopis catholicam communionem amplectentibus professio debeat celebrari. Hec si episcopus Constantinopolitanus implere paratus est, ei gratanter occurrimus; si uero sedis apostolice adhortationem sequi contemnit, quid  necesse est ut ad occasionem contentionis salutatio nostra proficiat, quibus non est disputationis aut certaminis causa in mandatis? Si uero imperator sibi aperiri uoluerit quid sit quod ab episcopo fieri postuletis, formam libelli quam portatis ostendite. Quod si de anathemate Acacii consentiens, successores eius dixerit recitandos, ob hoc quod propter defensionem Chalcedonensis synodi aliqui eorum  fuerint exsilio deportati, insinuabitis nichil uos de libelli posse forma decerpere, in qua sequaces damnatorum pariter continentur. Sed si eos ab hac non potueritis intentione deflectere; saltem hoc acquiescite, ut anathematizato specialiter per libellum, quem uobis dedimus, Acacio, de predecessorum eius nominibus taceatur,  abrasis eorum de diptychorum inscriptione uocabulis. Quo facto episcopum Constantinopolitanum in uestram communionem accipite. Libellum uero uel episcopi Constantinopolitani, uel aliorum, quos uos suscipere Deo uolente contigerit, primo agite, ut presente populo recitetur. Quod si hoc fieri non potuerit, saltem in secretario presentibus clericis et archimandritis relegatur. Hec omnia si Deo fuerint uolente completa, imperatorem rogatu [F. imperator rogetur], ut destinatis sacris per metropolitanos episcopos, adiunctis ipsius episcopi Constantinopolitani litteris, innotescat  episcopum Constantinopolitanum, suo quoque consensu celebrata professione quam sedes apostolica destinauit, in unitatem communionis fuisse susceptum, quibus litteris etiam ipsos hortetur similia profiteri. Quod si in hac parte imperator aliquid difficultatis attulerit, episcopus Constantinopolitanus, directis preceptionibus episcopis suis parecialibus, uel ceteris metropolitanis, eis presentibus qui a uobis pariter directi fuerint, quid ipse fecerit, innotescat: quod ab eo modis omnibus uos oportet exigere, ut facti huius testimonio peragrante, etiam uniuersos, uel qui longe sunt positi, latere non possit.



EPISTOLA XXXII. AD IUSTINUM AUGUSTUM. Ab iis qui, admissis Chalcedonensis concilii decretis Acacium damnare recusabunt, c uendum; legatosque ob pacem et unionem Orientalis Ecclesie missos commendat.


Hormisda Iustino Augusto.

In tantum pro gratia Diuinitatis glorie uestre famam constat extensam, et ita uos suffragante uite merito laudabiliter mundo contigit innotescere, probatissimorum hominum opinione uulgante, ut super uos potius credatur delatum culmen imperii, quam per imperium uos aliquis dicat agnosci. Certum est quidem huiusmodi prouectione uestra pristino splendori accessisse decoris cumulum; sed sicut tenuistis olim moribus principatum, sic cum uos per ora gentium impatiens secreti magnitudo detulerit, ad nos quoque, sicut mystice loquuntur Scripture, testimoniis suauitatis uestre odor aduenit. Et certe  cum late prudentium hominum sententia religiose uite uestre fuerint instituta dispersa, habere non potuimus incognitum quidquid de uobis fuerat mundi attestatione uulgatum: quia sicut mediocri laude digna in immensum sibi nequeunt uindicare preconia, ita sine fine predicandum rapitur in populum quidquid bono fuerit admirationis ornatum. uindicat enim sibi quantitatis sue iure magnitudo fame testimonia, quia nesciunt latere miranda. Hinc est quod principatus uobis ac honores  publica iura commiserunt: nam quod meritorum insignia generalitatis facta sunt uota, nemo ita rerum arbiter iniquus exstitit, qui p ssim uos estimet arches inclyte accepisse titulos, cum negari nequeat digne uos meruisse imperii culmen, quorum probitatem  mundus agnouit. Sed parum est, quamuis iudicio uniuersitatis, suscipere loco premii iura regnandi. Illud magis est admirabile quod ita uos hominum laudabilitate firmatos suscipiunt imperia, ut iudicia sint diuina. Non est dubium electos suos uenerabili predestinatione Diuinitatis ad tante potestatis ornamenta uenire, quos sincere fidei documenta circumuallant. uere uobis prophetici spiritus conuenire uerba dixerimus: Priusquam te formarem in utero, noui te . Ad hanc uos gloriam, incomprehensibili superne maiestatis dispositione procurante, obsequium nature mundo protulit, sub custodia fidei transacte uite probitas instituit, atque ad imperia clementia diuina prouexit; ob hoc scilicet ut tandem  aliquando diuisores dominici corporis fidei uestre exsecutione compressi, Ecclesiarum concordia diabolica impedimenta succideret, et uniuersitas de adunatione gauderet. Hoc religioni, hoc fidei, hoc serenitati uestre specialiter celitus mandatur officium, quibus et posse omnia, et perficere uidemus indultum. Itaque sicut instituistis facere, nauate suscepti operis munus quod superna uobis Prouidentia uidetis iniunctum. Et uere sic decuit ut per principem pax debeat fieri, quam reuerentia Diuinitatis exposcit. Date has assumpti Deo nostro uestri oblationes imperii, ut per uos possit pacis fructus impleri. Sine dubio quidquid tali facto anime uestre fuerit prestitum, a uobis mundo iudicatur impensum. Magnum et inestimabile est, uenerabilis imperator,  propter quod adsciti estis iudicio Diuinitatis: extenduntur ecce uota pacem desiderantium; diuturni temporis tractu meret Ecclesiarum indiuisibilis discissa communio; est in gemitu discerpta fraternitas, cum circa Patrum dogmata uaria sit uoluntas. Accingite ergo lumbos uiribus fidei, uidete cui uos regi Diuinitas uelit obsequi, quantum sit quod per uos procurat impleri. Ecclesie uenerande corpus, quod propria Christus noster passione fundauit, glorie uestre adunare factis instituit. Non est quo magis circa uos gratia superne maiestatis eluceat, quam si Ecclesie corpus per uestrum reparetur officium, sanguinis Domini redemptione formatum. Est quidem cause huius uetustissima calamitas, sed pro immanitate sui recentissimus dolor, et tanto Christianis  animis fortior gemitus, quanto temporibus est dilatus. uidendum uobis est in quantum quotidie antiqui hostis feruescat insania, et, cum olim causa sit decisa fine sententie, pacis faciat tarditatem: et cum Chalcedonensis synodus, et B. pape Leonis constituta placeant, quo ad caritatem reuerti uolumus a certamine non desistas. Sequuntur que dogmatibus predictis ascripta sunt, et eorum sequacibus, quos predicta auctoritate damnatos intelligunt, non recedunt. Tenent adhuc in complexibus nomen Acacii, quem uident iudicio sedis apostolice merito penam subiecisse damnati. Quis non intelligat simulate dici: Sanctorum Patrum sequimur dogmata, sed non diligimus facta? Que a sancta synodo Chalcedonensi constituta sunt, et que beati Leonis epistola continet, fouemus,  ueneramur, amplectimur, sed Acacio, qui damnatorum communionem secutus est, impendimus uota. Sed quid opus est de iudicatis rebus uerba facere, cum nos hortari tantummodo deceat ut, expressa superius simulatione submota, sub omni puritate pacem debeant a quibus hec dicuntur optare. Apud uos mihi est omnis deprecationis causa, imperator egregie: uos his ac talibus religiosi operis resistite uiua caritate; uobis imminet, ut qui ecclesiastice concordie habuistis sub priuata uita desiderium, sub principatu detis effectum. Non fuit quo magis gratie uestre cumulus accederet, quam quod uobis diuinitus datum est, ut quod semper uoluistis fieri, per uos ad terminum possit adduci. Nec breue specimen circa  uos gratie Diuinitatis effulsit, quibus datur posse facere quod semper optastis. Quapropter quoniam uobis tante cause titulum uidetis esse seruatum, remouete quidquid ambiguum remansisse creditur ad plenitudinem gaudiorum. Nos enim qua decuit affectione per Gratum uirum clarissimum, cui pro moderatione sui congrue sensimus officium legationis iniunctum, litteris uestri principatus acceptis, cause magnitudini conuenientes, [a 1Kb] destinauimus uiros Germanum et Ioannem episcopos, et Blandum presbyterum, nec non et Felicem diaconum, per quos si, quemadmodum presumimus, serenitatis uestre fauor arriserit, secundum que mandata sunt, Ecclesiarum adunatione generalitatis possit uota firmari .



EPISTOLA XXXIII. [b 1Kb] AD EUPHEMIAM AUGUSTAM. Augustum ad pacem Ecclesie restituendam cohortandum.


Hormisda Euphemie Auguste.

Ecclesiarum pax iam celesti ordinatione componitur, cum uos ad imperium Deus elegit, apud quos esse integrum semper religionis sue cognouit affectum. Nam sicut in priuata uita Deum semper recto dogmate coluistis, ut de religionis concordia cogitaretis, et multa quidem inter ipsa imperii uestri primordia facta sunt, que spem nobis correctionis integre pollicentur. Unde quia in uobis amorem feruere fidei gratulamur, agentes Deo gratias, quotidie pro uobis beato Petro apostolo supplicamus, ut uotis uestris  apud Dominum suffragetur, et cursum bone uoluntatis adimpleat. Nec dubium est diuinis uos auxiliis adiuuari, quia tanto religionis studio mandatis celestibus obeditis. Hinc est quod quia sanctum coniugii uestri constat esse propositum, has fiducialiter ad uestram clementiam litteras destinamus, ut per uos ad perficiendam Ecclesie pacem mariti uestri pietas amplius incitetur. Magnum opus arripuistis, magna uobis causa commissa est. Per uos etiam populos Christus uult ad Ecclesie federa reuocare, quos per se uoluit a morte redimere. Magna etiam uestro sexui parata est laudis occasio, si uobis instantibus ecclesie sue Christus que diuisa fuerant membra coniungat. Nec eius maior est gloria, que humane salutis lignum scrutata est, et solam crucem  quam omnis ueneratur mundus inuenit [* 1Kb] . Superabitis quinimo illius merita, quia Ecclesie unitas per illam suum inuenit signum, per uos est habitura remedium. Agat igitur iugalis uestri religiosa clementia, ut fratres et cepiscopi nostri sub eo libelli tenore, quem dudum misimus, fidem suam dignentur asserere; quatenus perfecta possit esse que est inchoata correctio:  quia irrita est quelibet in cultura Dei confessio, cui deest fidei plenitudo. Hoc enim quod a reliquis fieri poposcimus, a multis iam sacerdotibus constat effectum: et unitas esse iusta in communione non poterit, si non fuerit in reuersione seruata .



EPISTOLA XXXIu. AD IOANNEM CONSTANTINOPOLITANUM EPISCOPUM. Acacium damnandum, et in legatorum manibus fidei professionem emittendam.

Hormisda Ioanni episcopo Constantinopolitano.

Reddidimus quidem, frater, congruum litteris tuis sub ecclesiastica libertate responsum; et quid in his congratulati fuerimus insertum, qui taciturnitate preteritum, euidenter expressimus. Ac licet cuncta  sensibus tuis nunc crebra legatio, nunc usu in Ecclesia diuturne conuersationis tue uetustas infuderit, iuuat tamen adhuc latius aperire nostrum repetita ratione consilium: quia tunc bene de fidei firmitate disseritur, quando simplicibus uerbis conciliande pacis cupiditas explicatur. Desideria quippe tua, quibus te ad ecclesiasticam testaris festinare concordiam, ut haberent partes ille semper optauimus; nec sola uotorum ambitione contenti, usi etiam precibus sumus. uestro sunt hec et mundi testimonio roborata que loquimur: quia ut catholice unitatis reparatio fiat, auctoritatem nostram integritate submittimus. Inclinet orationibus nostris aurem suam diuina miseratio, ut quod creditis postulandum, sequamini, et ametis oblatum. Nobis una cause sollicitudo, una  custodia est, ita pacem cupere, ut sic religionis, sic uenerabilium Patrum constituta seruentur: quoniam que inter se consona credulitate non discrepant, equum est ut simili obseruatione subsistant. Sed cur diutius immoramur? Scis ipse unitatis causa quid exigat, scis ipse qua uia ad beati Petri apostoli debeas uenire consortium. Habes itineris tui ducem, quem te iam sequi asseris, Chalcedone habitum pro religione conuentum. Iam te quoque, quod idem amplecti testatus es, beati Leonis redeuntem dogma comitabitur. Hec si placent, Acacii defensio damnati non placeat: hoc est quod boni studii a perfectione uota suspendit. Si sunt enim illa aduersum Dei et legis eius inimicos uenerabilium Patrum congregatione disposita, ut quisquis eos in communione sequeretur,  iam tunc latam subiret in sua damnatione sententiam; non sunt igitur noua que constanter exsequimur, sed temporibus illis facta iudicia iusta Patrum constitutione seruamus. Hortamur itaque, frater, et mentem tuam Dei nostri misericordia adiuuante pulsamus, ut ab omni te hereticorum contagione, Acacium cum sequacibus suis condemnando,  disiungens, una nobiscum dominici corporis participatione pascaris. Si nobiscum uniuersa predicas, cur nobiscum non uniuersa condemnas? Tunc enim nobiscum que ueneramur amplecteris, si nobiscum que detestamur horrueris. Pax integra nescit aliquam habere distantiam, et unius Dei uera esse non potest nisi in confessionis unitate cultura. Quapropter salutantes te fraterne caritatis affectu, petitionem tuam, missis, sicut sperasti, religiosissimis uiris Germano ac Ioanne episcopis, [a 1Kb] Felice diacono, Dioscoro diacono, atque Blando presbytero, significamus esse completam. Hi uero quibus fuerint mandatis instructi ante allegationes eorum, si cogites, euidenter agnosces. Hi pacem tuam sub ea qua sepe scripsimus professione suscipient. Imple ergo, frater  carissime, gaudium nostrum, et tuum ad nos per eos recte fidei tue remitte preconium, ut per te uniuersis detur exemplum .



EPISTOLA XXXu. AD EUMDEM. Cum iam fidem catholicam profiteatur, illi potissimum de stabilienda pace cogitandum, pro qua ipse legatos destinauit.

Hormisda Ioanni episcopo Constantinopolitano.

Ea que caritas tua destinatis litteris significauit agnouimus, et gratulamur ad conscientiam nostram fidei tue indicia peruenisse: optantes ut intentioni tue, quam rectam esse cupimus, plenum Deus noster circa ecclesiasticam pacem concedere dignetur effectum, cuius spem animo superne maiestatis assumpsimus: quia imperatorem serenissimum ad hoc prouidentia  diuina iudicamus electum, ut per eum Ecclesiarum redintegratio tantis temporibus desiderata proueniat. Quapropter licet que pro fidei unitate facienda sunt tue caritatis notitiam latere non possit, legatos tamen direximus, quos ratio cause poscebat: quibus hortantibus, et que iam pridem a nobis significata, et que nuper iterata sunt, ad effectum, Domino nostro auctore, perueniant.



EPISTOLA XXXuI. AD ARCHIDIACONUM ET CLERUM CONSTANTINOPOLITANUM. Catholicis hereticorum molestia liberatis, legati ad pacem confirmandam mittuntur.

Hormisda Theodosio archidiacono Constantinopolitano, et uniuersis catholicis a pari.

Gratias misericordie diuine competenter exsoluimus,  que fidem uestram diu laborare non passa est: et nam tempus oblatum est, quo fidos milites suos catholica recuperare possit Ecclesia. Que enim maior animum uestre potest obtinere iucunditas, quam malorum commemorata depulsio? Gaudiis presentibus compensate afflictionis incommoda: quia Deus noster, qui remedio fuit, aduersis opprimi caritatem uestram noluit, sed probari. Nam si transacti temporis mala cum presenti, que diuina esse non ambigitur, retributione compensetis, quis dubitat ampliora uos premia consecuturos quam nocere potuisset aduersitas? Et quamuis pro statu fidei catholice nunquam  sollicitudo nostra cessauerit, tam serenissimi principis sacris affatibus incitati, legatos destinare curauimus, quorum officio, Deo auctore, in his que sepe mandauimus subsequi non dubitamus effectum. Et ideo competenter enitere, ut Ecclesie catholice hoc precipuum uestre liberationis munus possitis offerre, quatenus, repulsis omnibus que hactenus nocuerunt, in una quam semper optauimus communione gratulantes, Deo nostro laudes referre sine cessatione possimus



EPISTOLA XXXuII. AD IUSTINIANUM DOMESTICORUM COMITEM POSTEA IUSTINI SUCCESSOREM. Sperat fore ut eius opera pacem Ecclesia adipiscatur, et missa ab eo munera se accepisse nuntiat.

Hormisda Iustiniano uiro illustri.

 Magnitudinis uestre litteras sancte fidei plenas amore suscepimus, quibus, ad exercendam apud uos predicationis apostolice firmitatem, opportunitatem nobis prouenisse diuinitus nuntiastis. Unde indesinenter Domino nostro agimus gratias, qui ad tam preclara remedia et tempus uobis et animum dedit. Et nos quidem desuper ista agnouimus ordinari, postquam ei detulit diuina maiestas imperium, qui se ad componendam Ecclesiarum pacem indicat ordinatum. Ergo restat ut uniuersi episcopi partis Orientalis, iuxta libelli seriem, ad correctionis peruenisse se testentur effectum. Patet uenerande uia concordie: nota  sunt optate remedia sanitatis. Sacerdotes qui catholicam pacem desiderant, professionem  catholicam non recusent; non enim opus est partibus errorem corrigi, sed radicitus amputari. Insistite igitur, sicut cepistis, ut merces apud Deum uestra, que de boni operis inchoatione habet initium, de perfectione consequatur effectum. Animum quidem uestrum talem missa ad nos testantur alloquia, ut ad plenitudinem boni propositi non multum indigeatis hortatu: nostri tamen desiderii ea que spem dedit ratio  amplius accendit ardorem; et auidius gaudia impleri cupimus, que instare iam diuinitus arbitramur. Hinc est quod beatum Petrum apostolum quotidie suppliciter obsecramus, ut uobis, per quos integrari membra sua sancta iam sperat Ecclesia, et effectum Deus celerem, et salutem tribuat longiorem. Nos quidem uestris animis obsequentes  uiros direximus, ad solidandam sub apostolice dispositionis ordinatione concordiam. uestrum est, ut sicut nos bone intentioni deesse noluimus, ita eos apud nos optatum referre faciatis effectum. Munus uestrum ueneranda sacraria susceperunt; quod amplius beato Petro apostolo facietis acceptius, si per uos optatam Ecclesie receperint unitatem .



EPISTOLA XXXuIII. AD CELEREM ET PATRICIUM CLARISSIMOS AULICOS. Legatos in causa pacis coadiuuandos.

Hormisda Celeri et Patricio a pari.

Quamuis pro loci nostri consideratione de causa  fidei catholice minime tacere possimus, tamen ad hanc partem serenissimus princeps magnopere directis affatibus nostrum incitauit studium, pro cuius legatos uoluntate direximus. Et quia huiusmodi causa filiorum Ecclesie subleuari debeat auxilio, salutantes uos cultu atque honorificentia competenti, poscimus ut pro ecclesiastica pace allegationes eorum qui directi sunt apud animos serenissimi principis adiuuetis: siquidem uestre celsitudinis laborem non parua retributio subsequitur, cum omnipotenti Deo nos gratias persoluere de uestris operibus feceritis .



EPISTOLA XXXIX. AD PRAEFECTUM PRAETORIO THESSALONICENSEM. Eadem que in superiori.

 Hormisda prefecto pretorio Thessalonicensi et ceteris illustribus a pari.

Licet pro causa ecclesiastica nunquam sollicitudo nostra cessauerit, tamen imperatoris serenissimi sacris affatibus promptius incitati, legatos cum celestis misericordie fauore direximus; quorum officio bona, que de principis mente presumimus, impleantur. Et ideo salutantes amplitudinem uestram, cultu et honore quo dignum est, poscimus ut pro redintegratione fidei uestrum commodetis studium, nec tantis fidelium tardari uota temporibus permittatis: quia non est dubium celsitudinem uestram fructum tante laudis acquirere, si per eam que ab omnibus bonis optantur, Dei nostri misericordia operante, proueniant .



EPISTOLA XL. AD ANASTASIUM ET PALMATIAM CLARISSIMAS FEMINAS SENATORIAS, QUAE TEMPORE PERSECUTIONIS ANASTASII PRO FIDE CATHOLICA INCONCUSSAE STETERANT. Eadem que in superiori.


Hormisda Anastasie et Palmatie a pari.

Bone uoluntatis studium diuine semper comitatur prosperitatis effectus. Dei nostri prouidentia temporis facultas oblata est, in qua pro fidei uestre premio debeatis anniti. De superna primitus misericordia, deinceps de conscientia clementissimi principis presumentes, legatos pro religionis catholice causa direximus, per quos amplitudinem uestram debite uenerationis salutamus officio; postulantes ut pro ecclesiastice redintegratione concordie uestrum laborem  atque operam non negetis, quatenus cum, repulsis remotisque iis quos apostolice sedis damnauit auctoritas, ad unam, que recta est, communionem plebs Christiana redierit, beatum Petrum apostolum, pro cuius fide nitimur, in uestris possitis habere actibus adiutorem .





EXEMPLUM SUGGESTIONIS SECUNDAE GERMANI ET IOANNIS, EPISCOPI, FELICIS ET DIOSCORI DIACONORUM, ET BLANDI PRESBYTERI. Quanto cum honore Scampi fuerint accepti. 

In ciuitate Aulonitana quo ordine cum Dei adiutorio peruenimus, et quomodo sumus suscepti ab episcopo ciuitatis ipsius, et quid est actum, uel quale responsum dederunt, et quia hec promisit, ut cum metropolitano suo faceret libellum, in alia epistola  beatitudini uestre significauimus: quod in Scampina ciuitate factum est uestris orationibus tacere non permisimus. Antequam nos ingrederemur in ciuitatem ipsam, uenerabilis Troius  episcopus cum suo clero uel plebe in occursum nobis egressus est. Et quomodo Deus in ipsa die benedictus est, et que festiuitas per ipsius pietatem est subsecuta, ad notitiam apostolatus uestri referimus. Nobis presentibus, uel suo clero et nobilibus uiris ipsius ciuitatis, libellum subscripsit, porrexit: suscepimus, et presente omni clero uel plebe, in gradu suo a seruo uestro Petro notario sancte Ecclesie Romane est relectus. Erat conuentus in basilica Sancti Petri. Confitemur beatitudini uestre, tantam deuotionem, tantas Deo laudes, tantas lacrymas, tanta gaudia difficile  in alio populo uidimus. Prope omnes cum cereis uiri cum mulieribus, milites cum crucibus in ciuitate nos susceperunt. Celebrate sunt misse, nullius nomen obnoxium religionis est recitatum, nisi tantum beatitudinis uestre. Noster episcopus uenerabilis Germanus missam celebrauit. Et promiserunt nec postea recitari, nisi quos sedes apostolica suscepit. Quanta a nobis operata sunt, Deus propitius in uobis conseruet. Istam epistolam ante triginta milliaria a Lignido fecimus, sperantes ipsa die in eadem ciuitate cum Dei adiutorio peruenire. Et quomodo ad nos peruenit Scampinus episcopus, speramus et ipsius ciuitatis Lignidi episcopum similia facere. Quod si factum fuerit, data occasione rescribemus. Scampis nobis positis, post missas, hora cenatoria, Stephanus  et Leontius uu. cc. ab imperatore missi in occursum nobis uenerunt, adhuc nescientes nos in partibus Greciarum positos, quia talia mandata fuerunt comiti Stephano data, ut ad partes Italie transirent in occursum nostrum. Est Stephanus iste, qui modo dicitur, de parentela filii uestri magistri militum uitaliani. Hi nobis nuntiauerunt Patricium senatorem proscriptum et in exsilium missum. Pro qua tamen causa, nisi quomodo ad nos peruenerit, non possumus dicere, quia non est de talibus rebus facile deliberare. Dicitur tamen et apocrisiarios Thessalonicensis Ecclesie teneri, apud quos dicunt epistolas inuentas; pro qua causa, nescimus: cum ipsis et Philumenum, Demetrium, Magistrianum, et alias personas, quarum nomina ignoramus. Ista sunt, quomodo  prediximus, que audiuimus. De causa tamen ecclesiastica cum Dei misericordia prospera nuntiantur. Cosmatem tamen medicum pro qua causa in Italia uenit, penitus intelligere non potuimus, nisi hoc, quia fortiter queritur, de quo debetis esse solliciti, ut sciatis, pro qua causa ibidem uenit.





ITEM TERTIA SUGGESTIO LEGATORUM SUPRANOMINATORUM. Lignidum peruenisse, et iuxta eius mandata omnia peracta. 

In alia epistola significauimus beatitudini uestre de Scampina ciuitate de uenerabili Troio episcopo, quo ordine libellum dedit, et qualis festiuitas est celebrata in ipsa ciuitate. Cum Dei misericordia uenimus Lignidum,  Theodoritus episcopus uenerabilis uir ipsius ciuitatis similiter libellum dedit, qui libellus in Ecclesia est relectus, et omnia secundum constitutionem uestram sunt facta. Rogate Deum; sperate ab apostolis eius beatissimo Petro et Paulo, ut Deus, qui initia talia donauit orationibus uestris, similiter sequantur [sic] et prospera, ut tempora corone uestre incorrectione Ecclesiarum semper predicentur. Quam epistolam ad apostolatum uestrum direximus die nonarum Martiarum.





EXEMPLUM RELATIONIS ANDREAE EPISCOPI PRAEuALITANI. Continet simulationem episcoporum in synodo Epiri noui, et que Scampis et Lignidi in aduentu legatorum acta sunt. 

 Domino semper meo beatissimo, et apostolica sede intima ueneratione preferendo, atque angelicis meritis cequando patri patrum pape Hormisde Andreas.

Commendans me humillime uestigiis uestris piissimis, indico propter synodum Epiri noui, quoniam finxerunt anathematizare intra semetipsos aliquas personas. Hoc tantummodo ingenio usi sunt, ut os in sua malitia caperent: quibus restitit diuina Trinitas per uestras sanctas preces; et cum deprehensi fuissent in sua malitia, nunquam potuimus archiepiscopo suadere ut ad uiam ueritatis et ad uestra precepta uerteretur. Sed modo cum aduenerunt beatissimi atque sanctissimi domini episcopi uel diaconi directi a sancta corona uestra, occurrerunt illis Scampinus  episcopus uir beatissimus Troius cum omni gaudio et luminaribus: et, porrecto libello secundum uestram preceptionem, statim recepti sunt in pace Christi, et missas celebrauere cum episcopo in Scampina ciuitate. Et uidentes Lignidonenses quod fecit Scampinus, simili modo et ipsi secuti sunt. Nunc dum istas litteras ordinaremus, superuenit Magistrianus de urbe Constantinopolitana, qui nuntiauit quia Deo propitio precibus sanctis uestris et Constantinopolitani miserunt anathema Acacio, et cum pace Pascha celebrauerunt. Iam quod sequatur, uestra intercessio apud Deum laboret, ut ad perfectum serui sedis apostolice inueniamur. Epistolas uero quas destinauerunt ad meam humilitatem supra memorati uiri beatissimi episcopi pietati uestre iunctas transmisi. Accepta  die quo supra.





[* 1Kb] EXEMPLUM LIBELLI IOANNIS EPISCOPI CONSTANTINOPOLITANI. Catholicam fidem profitetur. Hereticos omnes et precipue Acacium detestatur. 

Domino meo per omnia sanctissimo et beatissimo fratri et comministro Hormisde Ioannes episcopus in Domino salutem.

Redditis mihi litteris uestre sanctitatis, in Christo frater carissime, per Gratum clarissimum comitem, et nunc per Germanum et Ioannem reuerendissimos episcopos, Felicem et Dioscorum sanctissimos diaconos, et Blandum presbyterum, letatus sum de spirituali  caritate uestre sanctitatis, quod unitatem sanctissimarum Dei Ecclesiarum secundum ueterem Patrum requiris traditionem, et laceratores rationabilis gregis Christi animo repulsare  festinas. Certus igitur scito, per omnia sanctissime, quia, secundum quod uobis scripsi, una tecum cum ueritate sentiens, omnes a te repudiatos hereticos renuo et ego, pacem diligens. Sanctissimas enim Dei Ecclesias, id est superioris uestre et nouelle istius Rome unam esse accipio illam sedem apostoli Petri, et istius Auguste ciuitatis unam esse definio. Omnibus actis a sanctis illis quatuor synodis, id est Nicena, Constantinopolitana, Ephesina, et Chalcedonensi, de confirmatione fidei et statu Ecclesie assentior, et nichil titubare de bene iudicatis patior:  sed et conantes aut [** 1Kb] enixos  usque ad unum apicem placitorum perturbare, lapsos esse a sancta Dei generali et apostolica Ecclesia scio, et tuis uerbis recte dictis euidenter utens, per presentia scripta hec dico: Prima salus est, recte fidei regulam custodire, et a Patrum traditione nullatenus deuiare; quia non potest Domini nostri Iesu Christi pretermitti sententia, dicentis: Tu es Petrus, et super hanc petram edificabo Ecclesiam meam . Hec que dicta sunt rerum probantur effectibus: quia in sede apostolica inuiolabilis semper catholica custoditur religio. De hac igitur fide non cadere cupientes, et Patrum sequentes in omnibus constituta, anathematizamus omnes hereses, precipue uero Nestorium hereticum, qui, quondam Constantinopolitane urbis  episcopus, damnatus in concilio Ephesino a beato Celestino papa urbis Rome, et a uenerabili uiro Cyrillo episcopo Alexandrine ciuitatis: et una cum illo anathematizamus Eutychetem et Dioscorum Alexandrine ciuitatis episcopum, damnatos in sancta synodo Chalcedonensi, quam uenerantes sequimur et amplectimur, que sequens sanctam synodum Nicenam, apostolicam fidem predicauit: his coniungentes Timotheum parricidam, Aelurum cognominatum, anathematizamus, et huius discipulum et sequacem in omnibus Petrum Alexandrinum similiter condemnantes. Anathematizamus similiter Acacium quondam Constantinopolitane urbis episcopum complicem eorum, et sequacem factum, nec non et perseuerantes eorum communioni et participationi: quorum enim  quis communionem complectitur, eorum et similem adiudicationem in condemnatione consequitur. Simili modo et Petrum Antiochenum condemnantes, anathematizamus cum sequacibus suis, et in omnibus suis . Unde probamus et amplectimur epistolas omnes B. Leonis pape urbis Rome, quas conscripsit de recta fide. Quapropter, sicut prediximus, sequentes in omnibus sedem apostolicam, et predicamus omnia que ab ipsa decreta sunt, et propterea spero in una communione uobiscum, quam apostolica sedes predicat, me futurum, in qua est integra Christiane religionis et perfecta soliditas. Promittentes in sequenti tempore  sequestratos a communione Ecclesie catholice, id est in omnibus non consentientes sedi apostolice, eorum nomina inter sacra non recitanda esse mysteria. Quod si in aliquo a professione mea dubitare tentauero, his quos condemnaui, per condemnationem propriam consortem me esse profiteor. Huic uero professioni subscripsi mea manu, et direxi per scripta tibi Hormisde sancto et beatissimo fratri et pape magne Rome, per suprascriptos Germanum et Ioannem uenerabiles episcopos, et Felicem et Dioscorum diaconos, et Blandum presbyterum. Et alia manu: Ioannes misericordia Dei episcopus Constantinopolitane nouelle Rome hac mea professione consentiens, omnibus supradictis subscripsi sanus in Domino. Data mense Martio die 27 , indictione duodecima,  , consensu domini Iustini imperatoris Augusti, Eutharico uiro clarissimo consule .





ITEM SUGGESTIO GERMANI ET IOANNIS EPISCOPORUM, FELICIS ET DIOSCORI, DIACONORUM, ET BLANDI PRESBYTERI. Quanto cum honore ab imperatore sint accepti: a Ioanne episcopo fidei  subscriptum, et Acacio ceterisque sectatoribus damnatis, pacem Ecclesie redditam. 

Non miramur apostolatus uestri precibus cuncta nobis prospera successisse, scientes quod amplius nostro ministerio uestra pro nobis elaboret oratio. Ita enim totus se ecclesiastici negotii tulit euentus.  ut dubitari non possit beati Petri per singula prouenisse miraculum; primum quod tantum in ipsis qui dignitate funguntur inuenimus religionis ardorem, ut uitalianus, Pompeius et Iustinianus nobis occurrerent in decem millibus, et de aduentu nostro cum uestra gratiarum actione gloriari non arbitrarentur indignum. Deinde quod tanta fuit etiam in plebe deuotio, ut pars maxima populorum cum cereis simul et laudibus uestris nostrum prestolaretur aduentum. Sub hac itaque celebritate secunda feria hebdomade maioris Constantinopolim sospites hilaresque conuenimus: posteroque die piissimo principi presentati, tanto eius releuati sumus affectu, ut si alia minime precederent. sola nobis ad solatium piissimi principis gratia suffecisset: sed orationibus uestris maiora  secuta sunt. Nam eo die sub senatus cuncti presentia episcopi quoque quatuor adfuerunt, quos Ioannes Constantinopolitanus antistes pro partis sue defensione transmiserat, quibus apostolice sedis libellum ostendimus, omniaque in eo recta canonicaque esse probauimus. Postremo quinta feria, hoc est, in cena Domini ad palatium in generali conuentu uenit episcopus, et perlecto libello consentiens, cum summa deuotione subscripsit. Quis explicet quanta illic principis pariter ac senatus letitia fuerit, quas ibi lacrymas gaudia pepererint, quas uoces uel in laudem principis, uel in sedis uestre, totius cetus et cleri fauor emisit? Explicari hec relatione non possunt, sed  considerationi uestre portitorique relinquimus quod eloqui non ualemus. A palatio in ecclesiam summa cum celebritate peruenimus, ut fidei animorumque concordiam  solemnis quoque celebritas roboraret. uix credi potest quis fletus letantium, que immensitas fuerit exundatioque populorum: ipsa suam letitiam turba mirabitur: nec dubitari poterat manum adfuisse celestem, que talem mundo contulit unitatem. Acacii preuaricatoris anathematizati nomen de diptychis ecclesiasticis, sed et ceterorum episcoporum, qui eum in communione secuti sunt, sub nostro conspectu significamus erasos. Anastasii quoque ac Zenonis nomina similiter ab altaris recitatione submota: pax est orationibus uestris Christianorum mentibus reddita: una totius et Ecclesie  anima, una letitia: solus luget humani generis inimicus, uestre precis expugnatione collisus. Orate ut Antiochenam quoque similis felicitas illustret Ecclesiam, de cuius antistite adhuc tractatus nutare conspicitur; quoniam inter diuersa uota populorum de persone electione non constat. Credimus tamen quod precibus beatitudinis uestre de ipsa quoque uelociter ordinatio digna proueniat, ut cepta pax temporibus uestris per omnem mundum pariter dirigatur, et cunctis in apostolicam partibus communionem fidem que conuenientibus perfecte, sicut pridem fuerat, omnibus membris capiti suo connectatur Ecclesia.





SUGGESTIO DIOSCORI DIACONI PER PULIONEM  SUBDIACONUM. Nuntiat que Thessalonice et Constantinopoli acta fuerant. 


Ineffabilis Dei omnipotentis misericordia, et pietas eius, quam super humanum genus clementer effundit, humanis uiribus estimari non potest, nec sermonibus explicari; sed sufficit eius tantum consilia deuotis sensibus admirari, et scire omnia bona de eius tantum gratie pendere remediis. Est ista quotidiana probatio: audacter tamen presumo dicere, domine meus beatissime papa, quia presens causa preterita cuncta transcendit, quam Deus uestris temporibus et meritis reseruauit. Quid in Aulone sit actum, quid Scampis, quid Lignidi fuerit subsecutum, anteriore significatione suggessi. Ad Thessalonicam peruenimus; quas intentiones  habuerimus cum episcopo Thessalonicensi, et que dicta fuerint uel etiam  constituta, harum portitoris uiua insinuatione discetis. Quod tamen non oportet preterire silentio, insinuare non differo. Post multa certamina prefatus episcopus ratione conuictus libellum subscribere uoluit: sed quia episcopi qui sub eius sunt ordinatione constituti omnes non aderant, in presenti hoc conuenit, hoc promisit, ut post dies sanctos, uno ex nobis a sede Constantinopolitane urbis directo, episcopis congregatis, qui in eius sunt diecesi constituti, libellum subscriberent: quod cum Dei adiutorio credimus esse complendum. Hec sunt Thessalonice constituta. uestris orationibus commendati ad Constantinopolitanam peruenimus ciuitatem feria secunda hebdomadis authentice. Decimo ab urbe predicta  milliario sublimes et magnifici uiri nobis occurrerunt, inter quos sunt magister militum uitalianus, Pompeius et Iustinianus, et alii senatores, cunctique  catholice fidei ardore ac desiderio redintegrande pacis ardebant. Quid plura? Cum summis pene omnium gaudiis ingredimur ciuitatem. Alia die, que est tertia feria, piissimi principis presentamur aspectibus: cunctus illic aderat senatus, in quo conuentu erant et episcopi quatuor, quos episcopus Constantinopolitanus pro sua persona direxerat. Obtulimus beatitudinis uestre litteras, quas clementissimus princeps cum grandi reuerentia suscepit. Dicta sunt que ante examinationem cause oportuit intimare: mox causa cepta est. Hortabatur nos clementissimus imperator, hoc dicens: uidete ciuitatis huius  episcopum, et inuicem uobis pacifico ordine reddite rationem. Nos e contra respondimus: Quid imus ad episcopum certamina facere? dominus noster beatissimus papa Hormisda, qui nos direxit, non nobis precepit certare: sed pre manibus habemus libellum quem omnes episcopi uolentes sedi apostolice reconciliari fecerunt; si precipit pietas uestra, legatur; et si est in ipso quod ignoretur, aut uerum esse non credatur, dicant, et tunc ostendemus nichil extra iudicium ecclesiasticum in eodem libello esse conscriptum; aut si illi possunt docere quia non conuenit religioni catholice, tunc nobis incumbit probare. Relectus est libellus sub conspectu principis et senatus. Nos statim subiunximus: Dicant presentes quatuor episcopi qui adsunt pro persona Constantinopolitani  episcopi si hec que in libello leguntur gestis ecclesiasticis minime continentur? Responderunt omnia uera esse. Post que nos subiunximus: Domine imperator, et nobis grandem laborem episcopi abstulerunt, et sibi conuenientem rem fecerunt dicere ueritatem. Mox clementissimus imperator his qui aderant dixit episcopis: Et si uera sunt, quare non facitis? Similiter et aliquanti de ordine senatorio dixerunt: Nos laici sumus; dicitis hec uera esse: facite, et nos sequemur. Intermissa quarta feria episcopus Constantinopolitanus in palatio suscepit a nobis libellum, et imprimis quasi tentauit epistolam potius facere quam libellum. Sed non post multa certamina hoc conuenit, proemium modicum facere, et subiungere mox libellum, quemadmodum uestra  beatitudo dictauit. Subscriptio ab eodem facta est, libello conueniens, similiter et datarum, cuius exemplaria et Grece et Latine apostolatui uestro direximus. Post factum libellum nomen Acacii de diptychis est deletum, similiter et Phrauite, Euphemii, Macedonii et Timothei: et non solum hoc in ipsa sola ecclesia, in qua episcopus manet, uerum etiam per omnes ecclesias cum grandi diligentia, Deo adiutore, suggerimus fuisse factum. Similiter deleta sunt de diptychis Zenonis et Anastasii nomina. Episcopi diuersarum ciuitatum, quanti inuenti sunt, libellum similiter obtulerunt: et cum grandi cautela suggerimus custoditum, ne quis nobiscum communicaret  episcopus, qui libellum primitus non dedisset. Pari modo et omnes archimandrite fecerunt: apud quos archimandritas et certamina nos habuisse suggerimus, dicentibus illis: Sufficit quia archiepiscopus noster fecit; nos factum eius sequimur. Quid amplius? Post multa certamina, ipsi quoque ratione conuicti, libellos modis omnibus obtulerunt. Post hec omnia, Deo iuuante, in ecclesiam processimus: et qualia gaudia facta sint unitatis, et quemadmodum Deus benedictus sit, que laudes quoque beato Petro apostolo, et uobis relate sunt, ipsius actionis consideratione perspicitis, quod mea lingua non ualet explicare. Nihil est subsecutum secundum uota inimicorum, non seditio, non effusio sanguinis, non tumultus, quod ueluti terrentes inimici antea predicebant.  Ipsi quoque ecclesiastici Constantinopolitani admirantes, et Deo gratias referentes, dicunt nunquam se meminisse ullis temporibus tantam populi multitudinem communicasse. His adimpletis etiam clementissimus imperator ad beatitudinem uestram sua scripta subiunxit, ordinem rei geste significans, similiter et uir reuerendissimus Ioannes Constantinopolitane ciuitatis antistes. Noueris etiam et sacra generalia esse edita, atque credimus Deo propitio et uestris sanctis orationibus per uniuersas prouincias quantocius destinari. Hec Constantinopoli gesta sunt, et nunc de Antiochena Ecclesia tractatur; et ideo adhuc laboratur, quia nondum persona congrua est electa. Oret ergo beatitudo uestra intentius, ut Deus, qui uestris precibus exoratus Constantinopolitanam  Ecclesiam apostolice sedi restituit, ipse et dignam personam donet in Antiochia ordinandam, et assiduas adunet Ecclesias. Rescribite episcopo Constantinopolitano. Si uidetur beatitudini uestre facite mentionem damnationum Seueri et illorum quos nominastis in epistola illa quam scripsistis ad secundam Syriam per Ioannem et Sergium monachos, hoc ipsum det ad imperatorem rescribentes. Si feceritis, uidetur mihi necessarium esse.





[* 1Kb] EPISTOLA IUSTINI AD HORMISDAM. Ioannem episcopum catholicam fidem amplexum hereticos anathematizasse, atque nomen Acacii, cum aliorum schismaticorum nominibus, e sacris tabulis expunctum esse. 

uictor Iustinus, pius, felix, inclytus, triumphator  semper Augustus, Hormisde sanctissimo  ac beatissimo archiepiscopo et patriarche .

Scias effectum nobis, pater religiossime, et quod diu summis studiis querebatur, noueris patefactum, et antequam aduenerint qui a uobis destinati sunt: quod Ioannes uir beatissimus antistes noue uestre  Rome una cum clero eius uobiscum sentiunt, nullis uariantes ambiguitatibus, nullis diuisi discordiis; scias libellum ab eo subscriptum, quem offerendum indicaueras, sanctissimorum Patrum concilio congruentem. Omnes concurrunt alacri opere ad suscipienda uota tam uestra quam Constantinopolitane  sedis, quos ueritatis coruscus fulgor illuminat; omnes accelerant libentissime, quos oblectat uia dilucida; sequuntur scita Patrum sanctissima, leges probatissimas: et conciliis quorumdam firmatis qui rectum tenebant tramitem, aliorum correctis qui uagabantur incerti, in eo res colligitur, ut unitatem indiuidue Trinitatis ipsi quoque unitate colant mentium. Negatum est inter diuina mysteria memoriam in posterum fieri  Acacii preuaricatoris quondam huius  urbis episcopi, nec non aliorum sacerdotum, qui uel primi contra constituta uenerunt apostolica, uel successores erroris facti sunt, nulla usque ad ultimum diem suum penitentia correcti. Et quoniam omnes nostre regiones admonende   sunt, ut exemplum imitentur ciuitatis regie, destinanda ubique principalia precepta duximus, tanto flagramus religionis officio, tanto affectamus studio pacem catholice fidei pro remuneranda celitus pace nostre reipublice, pro conciliando subiectis meis superno presidio. Quid autem  gratius reperiri potest? quid iustius? quid illustrius? quam quos idem regnum continet, eiusdemque fidei cultus irradiat, eos non diuersa contendere, sed collectis in eodem sensibus, instituta uenerari non humana mente lata, sed diuini prudentia Spiritus? Oret igitur uestre religionis sanctitas, ut quod peruigili studio pro concordia Ecclesiarum catholice fidei procuratur diuini muneris opitulatio, iugi perpetuitate seruari annuat.

 Datum X cal. Maii Constantinopoli [* 1Kb] .





EXEMPLUM RELATIONIS EPISCOPI CONSTANTINOPOLITANI AD HORMISDAM. Ecclesie pacem initam esse nuntiat, ideoque plurimum eum gaudere monet. 

Domino meo per omnia sancto et Deo amabili fratri et comministro Hormisde Ioannes in Domino salutem.

Quando Deus propria mirabilia in suis operatur, tunc oportet ea que diuinis litteris continentur ipsius Scripture uocibus fiducialiter exclamare: Quis loquetur potentias Domini aut auditas faciet omnes laudes eius in omni tempore ? Ecce enim talem pium principem Romane reipublice suscitauit, quali multo ante et catholica indigebat Ecclesia,  et omne genus hominum uidere cupiebat. Ideoque ita etiam cornu  gratie super eum celitus declinauit, ut affluenter in sacrum eius caput misericordia funderetur: omnique annuntiationis eius tempore cum magna uoce Deum omnium principem glorificauerunt, quoniam talem uerticem meis manibus tali corona decorauit. Is uero maximus imperator primam suorum certaminum palmam, deuicto inimico, euidenter ostendit; secundum uirtutis eius meritum, adunationem sanctissimis Ecclesiis sapientissime comparauit: regnum eius tertium bonum, dissipata coniunxit et pacem mundi sapientissime  procurauit. Idcirco in omnibus Deo magno gratias referens cuncta sapientissime gubernanti, annuntiare tibi pacem pacis filio nuntiaui, in omnibus Deo amantissime; ut illud gaudium salias, quo Dauid quidem secundum legem in arce Dei reuocatione figuraliter exsultabat , apostoli uero per gratiam ueraciter letabantur. Gaude itaque in Domino gaudium tue conueniens sanctitati, et scribe ea que uestrum benignum animum decent, homo Dei: nam que fuerant diuisa coniuncta sunt, et dispersa collecta sunt; et que longe erant sibi inuicem adunata sunt; et, sicut oportet dicere et olim scripsi, utrasque Ecclesias, tam senioris quam noue Rome, unam esse euidenter intelligens, et utriusque earum unam sedem recte esse diffiniens, indiuisibilem adunationem,  et utriusque nostrorum consonam confirmationem cum iudicii integritate cognosco. Unde rogo Deum semper eam inseparabilem permanere orationibus sanctorum apostolorum et tue precibus sanctitatis, per quas donari nobis et uniuerso mundo clementissimum et Christianissimum principem Iustinum, et piissimam eius coniugem, nostram autem filiam Euphemiam, in pace multis temporibus comprecatur, per omnia beatissime frater. Gauisi igitur de presentia reuerendissimorum episcoporum, nec non et clericorum uestrorum, gratias agimus, quoniam secundum petitionem nostram tales pacificos uiros et uestre dignos sedis apostolice destinastis, regulam Patrum sine confusione seruantes, fidemque indiuisam custodientes. Quorum amplectentes in omnibus  mentem, cuncta per eos ad satisfactionem uestre egimus sanctitatis. Omnem in Christo fraternitatem, que cum uestra est sanctitate, ego quoque et mei plurimum salutamus [** 1Kb] .





EXEMPLUM EPISTOLAE IUSTINIANI AD HORMISDAM, CUI DE PROSTRATA PERFIDIA ET INITA PACE CONGRATULATUR. Cum iam Ecclesia pace fruatur, pro imperatore ad Deum preces fundende. 

Domino meo sanctissimo Hormisde primo archipontifici et pape urbis Rome Iustinianus comes salutem.

uenerande sanctitatis uestre predicatio regularum, que Christo Deo pro Ecclesiarum pace et pro plebis concordia iugiter supplicat, quidquid nunc per  beatissimos suos sacerdotes annuit peragendum, propitia diuinitate cuncta effectui sociata sunt, nulla prorsus quorumdam ualente discordia. Igitur uestris sacris orationibus ac preceptionibus orthodoxorum fide muniti, supplices petimus ut hi pro sanctissimo Augusto nostro, totius fidei fautore, proque eius republica, pro nobis quoque mandatorum uestrorum custodibus, eterno Regi consueti impetrabiles preces offerre dignemini, nosque uobis fideliter supplices uestris salutiferis rescriptionibus uisitare .





EXEMPLUM EPISTOLAE POMPEII AD HORMISDAM. De prostrata perfidia, et pace Orientalis Ecclesie inita, pontifici congratulatur. 


Domino meo beatissimo et apostolico patri Hormisde archiepiscopo uniuersalis Ecclesie Pompeius.

Sanctis beatitudinis uestre precibus omnipotentis Dei pietas exorata tante nobis fidei principem condonare dignata est, ut religiosissimis clementie eius meritis redintegratio pacis ecclesiastice, que uotis omnium fidelium poscebatur, iure uideatur esse collata; in cuius regis prouentu solidissima principatus sui fundamenta sancti Spiritus operatione constituit, que tantum robur obtinent stabilitatis inuicte, quantum actionis excellentia unica et admirabilis estimatur.  Et ideo reuerendam uestri pontificatus beatitudinem cultu reciprocantis alloquii salutantes, quesumus ut magis magisque pro clementissimi atque inuictissimi domini nostri principis prosperitate orare dignemini, quatenus ineffabilis omnipotentis Dei pietas sua dona, in quibus etiam fructus uestre agricolationis exuberat, iustis gratie opitulatione custodiat: nobis quoque filiis uestris spirituali uobis conglutinatis affectu, quos huius operis maxime semper sollicitudo perstrinxit, suffragatrix intercessio sanctimonie pontificalis assistat .





EXEMPLUM EPISTOLAE IULIANAE ANICIAE AD HORMISDAM. Presentia legatorum omnes Ecclesie dissensiones compositas esse nuntiat; hos non nisi firmata pace discedere permittendum. 


Domino beatissimo patri Hormisde Iuliana Anicia.

Precibus uestre beatitudinis, aduentu legatorum principalis sedis apostolice elisis erroribus hereticorum, in unitatem fidei catholice conuenimus congregati simul ad ubera materna Ecclesie in die sancte resurrectionis. Quapropter stylo uenerationis alloquentes sanctitatem uestram, admonemus ut intimetis, destinatis a uobis reuerendissimis uiris, nullo modo abscedere, antequam, sicut preuideritis, ut oportet, firmentur ea que bene disposita sunt ab eis: ut, amputatis omnibus reliquiis transacti erroris, impendiis uestre beatitudinis roborata unitas ad effectum perpetuum deducatur .





EXEMPLUM EPISTOLAE ANASTASIAE AD HORMISDAM Ut pro piissimi imperatoris salute preces ad Deum fundat, precatur. 


Domino sancto et beatissimo patri patrum Hormisde archiepiscopo uniuersalis Ecclesie Anastasia.

Diuini luminis illuxisse nobis gratiam merito profitemur, apost latus uestri reuerentiam in sancto corde nostri tenere memoriam paginali assertione noscentes; ueraci namque spe confidimus superne misericordie propitiationem de pontificali intercessione subsistere, domine beatissime et apostolico honore suscipiende pater. Peruigiles uestrarum orationum excubie, et miranda uictoriosissimi principis fides splendore catholico semper irradians, diu  exspectatam sacrosanctis Ecclesiis concordiam pacis restituit, quam omnibus triumphis suis solidissime firmatis inuictum iure exsultat precoluisse uexillum. Ideoque illibata uestre paternitatis sanctimonia pro incolumitate atque prosperitate predicti domini nostri Augusti uota precesque omnipotenti Deo offerre indesinenti continuatione persistat, ut ineffabilem tantorum bonorum gratiam, quam ipse piis eius sensibus inspirauit, ad future quoque beatitudinis profectum conseruare dignetur. Domino etiam iugali filio uestro, et mihi peculiari cultrici uestre, cum sobole, quam nobis Dominus donare dignatus est, a uestro pontificatu oratio benigniter impendatur, cuius suffragio diuini fauoris protectio nobis clementer aspiret .





EXEMPLUM EPISTOLAE THEODORITI EPISCOPI LIGNIDENSIS AD HORMISDAM PAPAM. Gratulatur pontifici de unione Ecclesiarum. 


Domino sancto beato predicabili et adorando apotolico patri Hormisde pape urbis Rome humilis famulus tuus Theodoritus.

Mee quidem exiguitatis non esse tam magna presumere, et ad uestrum pium sanctum apostolatum pusilli sermone presentes paruulas destinare paginas. Sed quia, pro insita uobis humanitate, pio propitiationis animo omnia nutu Diuinitatis protegere consueuistis, lucidum diem et totius festiuitatis repletum omni reddidistis mundo, et uestris predicandis precibus ad pristinum ueritatis  reuocastis statum, et in unum concordare uel subiugare uestris  predicabilibus et adorandis meritis annuistis. Ideoque etsi meis obrutus iniquitatibus, et ab eis undique oppressus, ex ipsius [F. ipsis] recreatus infernis, recurrente ad religiosa uestigia uestra famulo tuo uiro religioso Pulione , usurpaui me tam per cum, quam etiam his paruulis et exiguis chartis, uestris predicandis et adorandis presentare uestigiis, diuinum omnibus uiribus exhortans fauorem, et clara uoce cum omnibus omnino canens: Gloria in excelsis Deo, et in terra pax hominibus bone uoluntatis , qui pro sua incomprehensibili pietate uestris mirificis operibus omnia illuminauit et liberauit, et lucidum et totius festiuitatis repletum diem in toto orbe uestris Deo dignis precibus prestitit, et ab omni iniquitate eripuit, et omnem nodum colligationis  absoluit, et omnem semitam aperuit. Hanc itaque gratulationis repletam pio uestro pronius offerens apostolatui, deprecor uti pro mee flebilitatis exiguitate uestris piis precibus memores esse dignemini, domine sancte beate apostolice pater. Accepta XIII calendas Iulii, domino Eutharico uiro clarissimo consule .



EPISTOLA XLI. AD GERMANUM CAETEROSQUE LEGATOS. De eorum incolumitate et rebus gestis certior fieri cupit.

Hormisda Germano et  episcopis, Felici et Dioscoro diaconis, et Blando presbytero.

Opinionum diuersitas diu nos facit de prosperitate uestra uel de suscepte actionis qualitate sollici os:  precipue cum nichil certum tam diuturno tempore restre dilectionis potuissemus rescriptione cognoscere. Nos tamen reperta latoris occasione hec ipsa significare maluimus. Quapropter salutantes cum Dei omnipotentis auxilio incolumes nos esse cognoscite, quod et de uobis audire desideramus. Sed ut de omnibus que gesta sunt nostram plenius possitis instruere notionem, a quibus personis, uel in quibus locis bene, sicut credimus, suscepti fueritis, uel ubi, aut sub qua festiuitate resurrectionis dominice caritas uestra tenuerit diem. Et quid deinceps egeritis, per omnia rescriptis currentibus declarate, quatenus uestram [F. nostram] cogitationem de uestra et actuum prosperita e releuare possitis, et si quid instructioni quam suscepistis cause defuerit, subiungere cum Dei  nostri solatio ualeamus. Data uII calendas Maias Eutharico uiro clarissimo consule .



EPISTOLA XLII. AD EOSDEM LEGATOS. Dolet illos non scribere: se Paulinum ad imperatorem misisse ait.

Hormisda quibus supra.

Animus noster diuturna redditur exspectatione sollicitus: precipue ad tantum principem destinati, sub celeritate nos certiores debuissetis efficere. Nam ante diem Ascensionis dominice litteras uestras credebamus nos posse suscipere. Idcirco tam uestre sospitatis indicia, quam profectum cause, quam peragendam cum Dei nostri iuuamine suscepistis, desideramus agnoscere. Paulinum Ecclesie Romane defensorem  cum scriptis presentibus destinare curauimus, tam principi litteras, quam singulis, quibus oportuit, dirigentes. Quapropter Deum nostrum congruis precibus oramus, ut ipse salutem uestram sua propitiatione custodiat, et cause qualem desideramus concedere dignetur effectum. Qui [F. quia] nichil maius inter titulos optimi imperatoris ascribitur, quam si eum Ecclesia Greca, presens et futura, predicare mereatur pacis auctorem. Data III calendas Maias, Eutharico uiro clarissimo consule .



EPISTOLA XLIII. AD EOSDEM LEGATOS De his que agant uult se moneri: Stephanum commendat.

 Hormisda legatis nostris quibus supra.

Necesse est ut uel de iniuncte actionis statu uel de uestre dilectionis cogitemus absentia, et pro his rebus sollicitudo nostra non patitur scribendi quaslibet occasiones omittere. Antehac per Magistrianum, qui in Symmachi patricii remeauit obsequium, litteras caritati uestre direximus, hortantes ut nos de uniuersis que in causa ecclesiastica gesta sunt uel geruntur non omitteretis instruere, quod et facere pro nostre cogitationis reuelatione debetis. Nostri enim uoti est ut labori uestro Deus omnipotens desideratum concedere dignetur effectum. Stephanum negotiatorem per quem uobis nostra contradentur  alloquia, in quo ratio poposcerit, competentibus solatiis adiuuate, quia hunc semper nostrum fuisse recolitis. Data eodem die .



[* 1Kb] EPISTOLA XLIu. AD IUSTINUM AUGUSTUM. Gratulatur cum eius opera Constantinopoli pax uigeat, hoc ipsum Antiochie et Alexandrie faciendum curet.

Hormisda episcopus Iustino Augusto.

Lectis clementie uestre paginis, que restitutam fidei concordiam nuntiabant, in diuine laudis canticum mens totius Ecclesie leta prorupit, quo canitur: Gloria in excelsis Deo, et in terra pax hominibus bone uoluntatis . Huius igitur fiducia hymni dignam fidelibus meritis gloriam felicitatemque  presumite. Neque enim te ita Deo placitum principem ad imperii uerticem humanus tantum consensus euexit, te sibi diuinus fauor ante formauerat. Tradidit enim tibi Orientis imperium ut eius operum fieres instrumentum; atque ideo ut hoc in te propheticum dictum iure conueniat efficiatis: Constitues eos principes super omnem terram; memores erunt nominis tui, Domine, in omni progenie et generatione . Etenim cum tibi sit Christianam pacem seruare propositum, quis te dubitet a Christo esse dilectum ? Hec prima sunt uestri fundamenta principatus, Deum placasse iustitia, et asciuisse uobis excellentissime maiestatis auxilia, dum aduersarios eius uelut proprios comprimitis inimicos. Hec nimirum maxima reipublice  fundamenta sunt, hoc solidum inuictumque robur. Neque enim humanis ictibus potest esse peruium quod est diuine gratie firmitate uallatum. Testis est huic prophetica Scriptura; ait enim: Elegi Dauid seruum meum, oleo sancto meo unxi eum: manus enim mea auxiliabitur ei, et brachium meum confortabit eum . Contra autem frustra arma, frustra sibi copias querit, quem gratia superna destituit. Etenim ueraciter scriptum est: Nisi Dominus custodierit ciuitatem, in uanum uigilant qui custodiunt eam . Bellabis tu quidem diuino tutus auxilio, excellentissime princeps, et tue reipublice iugo ferocissimarum gentium colla submittes; sed nulla uictoria potest esse prestantior, quam quod humani generis hostem post quesita tam longi temporis firmamenta  subuertis. Enimuero ceterorum natura preliorum distincta gentibus, regionibus terminata, cruore polluta; hec omne genus humanum palma complectitur, hunc omnibus regionibus imputabis  triumphum; et quod diuine proximum pietati est, qui paulo ante ductu diaboli grassabantur, nunc ad proprie salutis effectum sine sanguinis effusione uincuntur. Durabit igitur huius Christiane uictorie per euum triumphus. Neque enim poterunt labe temporis aboleri, que in sempiterna fidei stabilitate fundata sunt. Permanebit longe lateque uestrorum fama factorum, et sicut diuinis designatur eloquiis, in omnem terram exiuit sonus eorum, et in fines  terre uerba eorum . Et ceteris quidem bellis agros, urbes, oppida et, quod supremum est, subiectorum libertatem tueris, que, mortalium usibus comparata, simili quadam mortalitate soluenda sunt. In hoc certamine uita ipsa defenditur, et quodammodo pro sempiterne beatitudinis arce pugnatur. Quocirca continuam tanti operis apparatus clementie uestre intentionem requirit. Facite ut nullum prorsus receptaculum eo quo rursus immanissimus hostis emergat inueniat; cunctis eum nudate presidiis, et si quid usquam uestigiorum eius reliquum est, id omne elementi remedio purgate: omne nequitie germen funditus eruatur; aduersa Deo stirps ad uiuum usque resecetur, ne minus compressa  iniquitatis radix uenenata latius  iterum uirgulta diffundat. Quorsum hec? Quia superest adhuc uobis Alexandrine atque Antiochene et aliarum Ecclesiarum nullo modo negligenda correctio, in qua si suam curam clementia uestra immiserit, spes est quo auctore bona cuncta credimus incipi, eodem celeriter auxiliatore compleri. Commendamus preterea legatos ab apostolica sede directos, et apud uestram fidem religionemque deponimus; quos ita perfectis omnibus pietas uestra dimittat, ut diuinis uestrisque beneficiis ad apostolicam sedem plenam referant de Ecclesiarum omnium pace letitiam. Que scripta per Paulinum Romane Ecclesie defensorem famulum uestre pietatis ingerenda transmisimus. Data uII idus Iulii, Eutharico uiro clarissimo consule .



EPISTOLA XLu. AD IOANNEM EPISCOPUM CONSTANTINOPOLITANUM. Laudat Ioannem ad unitatem Ecclesie rediisse; hortatur ut Alexandrine et Antiochene Ecclesie unionem procurent, legatosque ei commendat.


Hormisda Ioanni episcopo Constantinopolitano.

Consideranti mihi tue scripta caritatis, in quibus cum sede beati apostoli Petri unam tibi esse fidem professus es; prophetica libet exclamare licentia: Ecce quam bonum et quam iucundum habitare fratres in unum . Neque enim refert quam longinquis locorum spatiis diuidamur, quando iam Deo auctore una fidei cohabitatione coniungimur; nunc enim misericordia procurante diuina in unius corporis uultum dissipata olim Christi membra conueniunt, et ab iniquissimis direpta latronibus annuntiata  a propheticis uocibus Domini nostri redintegratur hereditas, et uere in huius petre fide, id est apostolorum principis firmitate, Orientalis Ecclesie fundamenta solidantur, que, cum facta tuis litteris indicentur, tempestiua exsultatione dicendum est: Quam speciosi pedes euangelizantium pacem, euangelizantium bona . Gratias igitur excellentissime Trinitati, que consentientis in Christum Ecclesie ac reipublice dedit esse rectores: enimuero rerum salus est, quotiens in fidei catholice ueritate sacerdotes ac principes mens una connectit. Hoc firmum pacis uinculum est, hec celitus dimissa societas; neque fas est enim in quo uident concordari prepositos, aliud sentire subiectos. An dubium est  cuncta hec prouidentiam disposuisse diuinam? Primum eum principem esse delectum, qui cum se hominum suscepisse uideret imperium, non se oblitus est Deo esse subiectum. Dehinc quod talem fraternitatem tuam Ecclesie sue presulem dedit, quem non esset ambiguum cum sede nostra, id est apostolica, certam mansuramque fidei subiturum esse concordiam. Etenim libello a nobis fidei libenter accepto, cum redintegrationis in Christo fueris auidus, nunquam in predestinatione diuina fuisse a nobis cognosceris alienus. Itaque, dilectissime frater, Dei nostri sponte currentibus instate beneficiis, sparsi olim gregis plenius membra colligite, et custodite collecta. Memento nunc clementer assignate a Christo nauis esse te rectorem: fac cogites diabolice contumacie  spiritus, quietem itineris et curam turbantes; nec te latent fluctus tempestatis incerte, quos euigili mente prospicias, et erecta in Deum ratione compenses. Nulla tibi commissi negotii negligentia clauum dominice ratis extorqueat. Illud unicum recti itineris signum fixis semper obtutibus intuere, quo certius perflantis diaboli turbata contemnas, et ad promissi portus tranquilla peruenias. Hec est Christiani palestra certaminis, tali Christi militie sempiterne uite palma proponitur. Hec tibi rectissime cogitanti non deerit suo militi presidium ducis; et quanto hostium multiplicantur insidie, tanto summi gratia rectoris aduersantis uenena misericordie sue facit esse materiam, sicut sermo apostolice ueritatis asseruit, dicens: Ubi abundauit iniquitas, superabundauit  et gratia . Tu tantum diuinis rectissimisque inherens institutis, ecclesiasticam fouendo concordiam, ueluti quodam pacifice uoluntatis signatus indicio, illius esse discipulus approberis qui ait: Pacem meam do uobis, pacem meam relinquo uobis . Hortare etiam, quamquam sponte ad recta tendentem, filium nostrum clementissimum principem Iustinum, Christiano seculo diuinitus comparatum, ea perficere que regalibus litteris dignatus est polliceri, ut missis ad eos edictis quos ab Ecclesie matris uberibus etiam nunc deuius error abducit, diabolicam fraudem et auctoritate religionis et moderata potestate compescat imperii, eamque sibi contra communem totius humanitatis hostem maximam ducat esse uictoriam, si superne auxilio Diuinitatis  uetusti serpentis uenena compresserit. De Antiochene quoque atque Alexandrine Ecclesiarum statu non supersedeas esse sollicitus, et clementissimo subinde supplicato ut in his quoque pacem religiosa ordinatione restituat, quatenus bonis ceptis plene cumulum perfectionis adiungat. Frustra enim bonum opus incipitur, si non in totum perfectio subsequatur. Commendamus preterea legatos a sede apostolica destinatos, quos ita faciat ad nos tua dilectio remeare, ut nobis plenam referre queant de restituta uniuersis Ecclesiis pace letitiam. Data uII idus Iulii , Euthayrico u. c. consule.



EPISTOLA XLuI. AD IUSTINIANUM. Commendat eum, quod Iustino adiumento fuerit in pace Ecclesie reddenda, ad quam perfecte ineundam hortatur.


Hormisda illustri uiro Iustiniano.

Benedicimus ineffabile Diuinitatis auxilium, quia de Ecclesiarum pace uniuersitatis desiderium sub tranquillitate agnouimus fuisse completum. Quod quidem non preter opinionem nostram contigit fieri: quia religiosissimi Augusti presumpti genere spem semper gessimus de quiete, et quod credidimus faciendum sub principe Christiano de adunatione, erat in uotum. Quare habebit gloriosus imperator de hac causa triumphorum titulos, non quibus se obliuio  mortalitatis interserat, sed quos Diuinitatis gratia super perpetuitate confirmet: et uobis quoque celestis remunerationis non deerit premium, qui adiuuistis boni principis institutum, atque obsequio conuenienti desiderio horrorem segregationis fecistis excludi. Benedictus Dominus Deus noster, qui uisitauit et fecit redemptionem plebis sue . Superest nunc ut, quia uobis huiusmodi officium certum est prouidentia Diuinitatis iniunctum, accingatis, ut ait, lumbos, et pacifice adhortationis uiribus persequamini, a quibus pacem non uidetis agnosci, maxime quia gratie glorie uestre detrahitur, si quid in hac causa fuerit minus impletum. Circumspicite omnia fide qua uiuitis, et diligentia qua uigetis occurrite omnibus incursibus quibus religionis Christiane reuerentiam  uidetis esse uexatam, ut instantie uestre bene possimus cum exsultatione dicere: Reminiscentur, et conuertentur ad Dominum omnes fines terre . Que cum ita sint, uos qui Ecclesie catholice tranquillitati fecistis initium, procurare decet effectum: non deerit Saluatoris nostri fauor in perfectione, qui uobis hoc opus inspirauit incipere. Data consule suprascripto  [1Kb]

Hormisda.

Cum necesse fuerit scripta domino filio nostro clementissimo principi destinari, amplitudinem uestram silentio preterire nequiuimus. Et ideo salutationis honorificentiam preloquentes eos qui in rem  destinati sunt commendamus, postulantes ut domino nostro auctore sub uestra dispositione celeriter ut  destinata perueniant, ut sacratissimus et religiosissimus imperator meritorum suorum gloriam possit sine dilatione cognoscere.



EPISTOLA XLuII. AD POMPEIUM. Laudat Pompeium quod se pacis studiosum ostenderit: hortatur ad operam nauandam, ut perfecta Ecclesie tranquillitas reddatur.

Hormisda Pompeio.

Ita deuotionis nostre animum gaudio concordie fatemur impletum, ut nulla credamus uerba sufficere quibus fidei uestre puritatem ualeamus explere.  Magna profecto memoria felicitatis transibitis ad posteros, quia uos in facienda pace sollicitudine certum est fuisse constrictos. Habetis apud Diuinitatem meritum, cuius religioni persoluitis affectum. Operati quidem estis generalitatis desideria, sed et uestra pariter completa sunt uota; et cum anime uestre paraueritis premium, uniuersitas sibi gaudet beneficium impensum. Quapropter debita honorificentia salutantes hortamur, et petimus, ut uiuacitate qua quietis ecclesiastice cepistis initium, procuretis effectum; et quocunque contentionis alicuius uideritis remansisse uestigia, curetis modis omnibus insequenda. Adeste Ecclesiarum Dei plenissime tranquillitati, insistite labori, quem fidei uestre munere Domino curastis offerre. Facitis enim, ut maiore a  uobis fiducia exigamus plenitudinem, quos gratulamur desiderate dulcissime adunationis initia uotiua fundasse. Data consule suprascripto .



EPISTOLA XLuIII. AD IULIANAM ANICIAM. Eadem que in superiore

Hormisda Iuliane Anicie.

Litteris amplitudinis uestre perceptis, gratias Deo nostro de catholice fidei redintegratione persoluimus; optantes ut ipse uestris sensibus, pro religione sua, quod concessit longa etate conseruare dignetur studium: ut sicut personam uestram imperialis sanguinis uena nobilitat, ita conscientie bonorum meritorum luce prefulgeat. Unde salutantes cultu atque  honorificentia competenti, poscimus ut in eo quo cepistis permanere proposito debeatis, et dare operam, ut ad effectum conatus tante cause perueniat, ne aliquod in posterum semen huius mali remaneat, unde posthac sub qualibet occasione inimicus quilibet fidei reuirescat .



EPISTOLA XLIX. AD ANASTASIAM. Eadem que in superiori

Hormisda Anastasie.

Postquam Deus noster Ecclesie sue membra in pacem pristinam redeuntis solidauit, diu uos desiderasse certamina . . . Quod prouenisse gaudentes, et  nos quidem indesinenter diuinam clementiam deprecamur ut, sicut has regni primitias gratanter accepit, ita fidem boni principis omni semper adiuuet prosperitatis affectu, et tam ipsum quam uos omnes in sacrosancto religionis amore custodiat, ut quorum fides errorem pessime dissensionis abiecit, et tu ita in terris floreas, ut eterne salutis remuneratio subsequatur. Nunc igitur uos quoque uota nobis coniungite, et omnibus a Deo uiribus implorate: ut huius correctionis exemplum omnes sequantur Ecclesie, ut nichil sibi diabolus remansisse gaudeat, quem in totum pene nostra concordia gratulatur exclusum .



EPISTOLA L. AD GRATUM. Gratum salutat, ab eoque certior fieri de eius salute postulat.


 Hormisda Grato uiro sublimi

Contristauit nos amplitudinis uestre silentium, quia inter quaslibet occupationes nostri esse non debuistis immemores. Et ideo ne quod in uobis reprehendimus incurrere uideamur, necesse fuit operam styli presentis assumere, per quam nobilitatem tuam honorifice salutamus, postulantes ut sollicitudinem nostram de bono uestre prosperitatis non desinatis efficere certiorem, quia incolumitatis uestre bona quibuslibet indiciis Deo nostro cupimus propitiante cognoscere.



EPISTOLA LI. AD OMNES EPISCOPOS HISPANIAE. Ioannis Constantinopolitani episcopi professionem dirigit, propter orientales episcopos , qui eorum communionem poposcerint.


Dilectissimis fratribus uniuersis episcopis per Hispaniam constitutis Hormisda.

Inter ea que notitie nostre Ioannes frater et cepiscopus noster studio ecclesiastice utilitatis ingessit, hoc quoque pro affectu catholice fidei et apostolice sedis ueneratione consuluit, quo ordine ex clero Grecorum uenientibus tribui deberet sancta communio, propter causam scilicet Acacii, a predecessoribus nostris pro hereticorum communione damnati, in qua, qui se ab eius contagione non diuidunt, a nostra communione habeantur excepti. Laudo  propositum uiri hoc zelo circa fidem et apostolica instituta feruentis, ut nec per ignorantiam quidem quemquam ceno erroris alieni pateretur immergi. Digna hec cura fidelibus, ut sollicito studio semper inuigilent, et inculpatos se ab omni peruersitate conseruent. Ipsa est enim fidei innocentia, ut preuideat, ne uel casu possit errare . Satisfacientes igitur et laudabilibus desideriis memorati uiri, et memores nostri  officii, documenta queque de Ecclesie scriniis assumentes, ad concilium uestrum pro generalitatis instructione direximus, ut ex illis plenius que sunt acta discentes, ab omni uos errantium communione  separetis. Neque enim est personalis  odii causa in impios transgressores dicta  sententia, in qua quidem causa nequaquam  a predicatione cessauimus, et principi supplicando, et sacerdotes et populos admonendo, ut transgressores absoluti, ad rectam se fidem et affectu Dei et iudicii timore conuerterent. Sed obstinatio miseranda eo perduxerat illos, ut nullis modis mortifera uenena uincantur, sed mala semina fixis in deterius pullulent radicibus. Ergo, dilectissimi fratres, ad omnia competenter instructi, seruate uos et Ecclesiam Dei apostoli exhortatione compuncti . Nos autem libellum misimus, sub quo si quis communionem uestram de Orientalibus clericis poposcerit,  ad eam possit admitti, secundum quam et de Thracie et Scythie, Illyricique partibus, uel Epiri ueteris, sed et secundum quod  de Syria multos iam constat esse susceptos, gaudentes ad recta confluere, et deuia declinasse. Unde pro subreptione mandamus, ut omnis cura et sollicitudo omnis inuigilet, et ut iam nullus sit ignorantie locus, nullus utatur simplicitatis excusatione preterita . Scienti peccare necessaria confessio est. Necesse  est ut errorem sibi scribat, qui monstratur institisse prauo itineri. Bonifacius notarius sancte Ecclesie Romane ex scrinio editi exemplaria libelli exsequitur

Prima salus est, recte fidei regulam custodire et a constitutis Patrum nullatenus deuiare. Et quia non  potest Domini nostri Iesu Christi pretermitti sententia dicentis: Tu es Petrus et super hanc petram edificabo Ecclesiam meam , etc., hec que dicta sunt rerum probantur effectibus, quia in sede apostolica extra maculam semper est catholica seruata religio. De qua spe et fide minime separari cupientes, et Patrum sequentes constituta, anathematizamus omnes hereses, et precipue Nestorium hereticum, qui quondam Constantinopolitane fuit urbis episcopus, damnatus in concilio Ephesino a beato Celestino papa urbis Rome, et a uenerabili uiro Cyrillo Alexandrine ciuitatis antistite. Similiter et anathematizamus Eutychen et Dioscorum Alexandrinum in sancta synodo, quam sequimur et amplectimur, Chalcedonensi damnatos, que secuta sanctum concilium  Nicenum fidem apostolicam predicauit. Detestamur et Timotheum parricidam, Aelurum cognomento, discipulum quoque ipsius, et sequacem in omnibus Petrum Alexandrinum condemnamus. Et etiam anathematizamus Acacium Constantinopolitanum quondam episcopum ab apostolica sede damnatum, eorum complicem et sequacem, uel qui in eorum communione aut societate permanserint. Qui Acacius quorum se communioni miscuit, ipsorum similem habere meruit in damnatione sententiam. Petrum nichilominus Antiochenum damnamus cum sequacibus suis et omnibus suprascriptis. Suscipimus autem et probamus epistolas beati Leonis pape uniuersas, quas de religione Christiana conscripsit, sicut prediximus, sequentes in omnibus apostolicam  sedem, et predicantes eius omnia constituta. Et per omnia spero, ut in una communione uobiscum, quam sedes apostolica predicat, esse merear, in qua est integra et uera Christiane religionis et perfecta soliditas: promittens in sequenti tempore sequestratos a communione Ecclesie catholice, id est non consentientes sedi apostolice, eorum nomina inter sacra non recitanda esse mysteria. Quod si in aliquo a mea professione deuiare tentauero, his quos damnaui complicem me mea  sententia esse profiteor. Hanc autem professionem meam ego manu mea subscripsi, et tibi Hormisde sancto ac uenerabili pape urbis Rome direxi.



EPISTOLA LII. AD GERMANUM CAETEROSQUE LEGATOS. Monet ut cum imperatore eiusque coniuge agant, ut omnes Ecclesie, precipue uero Alexandrina et Antiochena, ad apostolice sedis communionem reuocentur.


Hormisda Germano et Ioanni episcopis, Felici et Dioscoro diaconis, et Blando presbytero.

De his que acta caritatis uestre relatio comprehendit, gratias Deo nostro referimus, qui laborem uestrum iuuare dignatus est, et hortamur ut clementissimo principi et piissime Auguste coniugi eius officiis imminere competentibus debeatis, et agere, auxiliante Christo nostro uniuersis sub ecclesiastica obseruatione dispositis, ut omnes Ecclesie, que in qualibet mundi parte sunt posite, ad communionem  sedis apostolice reuocentur. De Alexandrina uero atque Antiochena Ecclesiis laborate ut nostre fidei sub obseruatione rationabili connectantur, quia tante rei perfectio, tam clementissimo principi, quam uobis, gratiam diuine propitiationis acquirit. Data Eutharico uiro clarissimo consule .



EPISTOLA LIII. AD DIOSCORUM DIACONUM. Ut cogitet quomodo ii qui Chalcedonense concilium scripto damnauerant, et ad Ecclesiam redire cupiebant, recipiendi sint. Thomam, Nicostratum et Ioannem episcopos ei commendat.

Hormisda Dioscoro diacono.

De laboris tui, quem cum Dei omnipotentis iuuamine suscepisti, pro ea parte que acta est, gratulamur  effectu; et indicamus ut quemadmodum reuocandi sunt hi qui ex scripto Chalcedonensis concilii constituta damnauerunt debeas cogitare. Forsitan tales non schismatici, sed magis heretici uideantur. An certe una sit causa tam eorum qui sermonibus quam eorum qui conuincuntur scripto damnasse, quia per hanc distantiam filius noster uir illustris Albinus religiosus uidetur facere questionem, et cogita utrum et scribentes contra Chalcedonense concilium, per illum generalem libellum tantum suscipi debeant, an certe aliquid amplius addicere. De Alexandrina et Antiochena Ecclesiis solatio Dei nostri adiutus enitere, ut omnibus recte dispositis communioni catholice socientur. Thome quoque et Nicostrati fratrum et cepiscoporum nostrorum obseruatio  nos longa contristat; et miramur cur apud catholicum principem recte fidei laborare uideantur episcopi, quorum desideria tua debebit caritas subleuare, agendo quatenus optata consequendo meror conuerti possit in gaudium. Ioannes Nicopolitanus episcopus per Ammonium diaconum nobis scripsit, quod ei aliqui maleuoli apud principem nituntur generare calumniam: quem dilectioni tue commendamus, hortantes, ut elabores ne eius quieti inimicorum possit nocere subreptio. Quem Ammonium diaconum ad nos uenientem in sedis apostolice nolumus communione suscipere, tandiu donec, habito cum Sergio diacono tractatu, quid ordinari debuerit  quereremus, et hoc deliberatio nostra de supradicto diacono probabilis inuenit, ut per testimonium libelli communioni catholice iungeretur; quem libellum solemniter oblatum, et nostre offerentem communioni significamus adiunctum. Data consule suprascripto .



EPISTOLA LIu. AD EUMDEM. Laudat eius de firmanda pace sollicitudinem. Ad imperatorem se litteras daturum, ut eum Alexandrine Ecclesie preficiendum curet. Thomam et alios ei commendat, et hortatur ne pro reditus festinatione quidquam indispositum relinquat.

Hormisda Dioscoro diacono.

De laboris tui quidem, quem Dei omnipotentis iuuamine suscepisti, pro ea parte que acta est, gratulamur  effectu; indicantes omnibus Italie populis que auctore Deo [* 1Kb]  nostro sine cessatione persoluimus, qui te fecit agnoscere, quia non pro odio, sed pro cause magis fueris amplitudine destinatus. Unde quoniam supplicem et puram cogitationem nostram per te misericordia diuine propitiationis adiuuit, necesse est ut de industrie uel fatigationis tue premio et uicissitudine cogitemus. Nam sequenti tempore scribere domino et filio nostro imperatori disponimus ut te Alexandrinum episcopum debeat ordinare. Iustum est enim ut ea doctrina et moderatione tua corrigatur Ecclesia, in qua precipue ab ipsis etatis tue principiis militasti; nam displicuit nobis quod caritatem tuam amplissimus imperator Antiochene preponere  nitebatur Ecclesie. Melius enim in solo patrie tanti accipies sacerdotii dignitatem, ut Aegyptios populos doceas, quam inter Syros, nouos et incognitos homines, in alia orbis parte progenitus errare uidearis. Thome quoque et Nicostrati fratrum et cepiscoporum nostrorum obseruatio longa nos contristat, et miramur cur apud catholicum principem recte fidei laborare uideantur episcopi, quorum desideria tua debebit caritas subleuare, agendo quatenus optata consequendo meror conuerti possit in gaudium. Ioannes Nicopolitanus episcopus per Ammonium diaconum nobis scripsit, quod ei aliqui maleuoli apud principem nituntur generare calumniam: quem dilectioni tue commendamus, hortantes, ut elabores ne eius quieti inimicorum possit nocere subreptio.  Quem Ammonium diaconum ad nos uenientem in sedis apostolice noluimus communione suscipere, tandiu donec, habito cum Sergio diacono tractatu, quid ordinari debuerit quereremus; et hoc deliberatio nostra de supradicto diacono probabilis inuenit, ut per testimonium libelli communioni catholice iungeretur; quo libello solemniter oblato nostre offerentem communioni significamus adiunctum. Paulinum Ecclesie Romane defensorem commendamus et hortamur, ut nichil indispositum pro festinatione uestri reditus relinquatis: quia melius cuncta sub prolixitate temporis cum Dei nostri iuuamine disponuntur, et gratius est, ut sub mora omnium Ecclesiarum  ordinetur status, quam cum per festinationem aliquid imperfectum remaneat, unde iterum et labor nobis generetur et nostris afferatur ordinationibus difficultas. Data supradicto consule .



EPISTOLA Lu. AD THOMAM ET NICOSTRATUM. Se de eorum salute esse sollicitum. Ioanni et Dioscoro per litteras eos commendasse.

Hormisda Thome et Nicostrato episcopis.

Animum nostrum pro negotio uestro otiosum aut desidem non putetis, nam non aliter de uestra fatigatione quam de propria cogitamus. Mena siquidem Ecclesie nostre notario insinuante, cognouimus caritatem uestram adhuc obseruationum molestias sustinere:  et ideo in istis aduersitatibus Deus omnipotens dignetur prestare remedium, tam ad Ioannem fratrem et cepiscopum nostrum scripta direximus, quam dilectissimo filio nostro Dioscoro diacono per litteras nostras iniunximus, ut domino et filio nostro Iustino principi necessitatem et causam nostre dilectionis insinuet, et instanter agat, quatenus desideriis uestris dominus noster congruum dignetur prestare effectum: cum quo Dioscoro diacono debet loqui uestra fraternitas, quia necesse est ut intentioni uestre, uel intuitu catholice communionis uel consideratione nostre adhortationis, studeat. Data quo supra consule .



EPISTOLA LuI. AD IOANNEM ET DIOSCORUM LEGATOS. Thomam et Nicostratum Constantinopoli congruo honore dolet non fuisse receptos.


Hormisda Ioanni episcopo et Dioscoro diacono.

Reperimus Thomatem et Nicostratum fratres et cepiscopos nostros Constantinopolim non ita susceptos sicuti nostra fuere desideria, et ipsi semper optabant: non solum enim loca eis debita dicuntur ablata, sed a communione quoque eos cognouimus fuisse suspensos. Quod quam acerbe ferat animus noster, etiam fraternitatem et dilectionem tuam credimus estimare: et ideo quantam diligentiam cause uidetis magnitudinem poscere, tantam uos efficaciam debetis sine mora prestare; et agere, ne nos magis, apud quos fuerunt, uideamur esse contempti, cum illis, contra quam desiderium commune  habuit, sollicitudinis molestia fuerit indecenter iniecta, in tantum ut nec de facultatibus eorum  dicatur aliquod ordinatum, nec litteras nostras, quas per eos misimus, fuisse susceptas. De quibus omnibus ita uos agere desideramus instanter, ut ad nos caritas uestra de effectu huius cause ualeat sub celeritate rescribere. Data quo supra consule. .



EPISTOLA LuII. AD IUSTINUM AUGUSTUM. Ut suis sedibus Heliam, Thomatem et Nicostratum restituendos curet

Hormisda Iusto Augusto.

 Gloriosis clementie uestre laboribus ecclesiastice palma concordie et orbis pacati uotiua tranquillitas generali predicatione respondent. Que res nostrum parcum reddit ac retinet ad agendas gratias sermonis officium. Illud tamen, quod pro uobis indesinenter Domino nostro preces effundimus, non taceamus, quia in uotis infinitus affectus est, finitum esse potest in predicatione iudicium. uerum inter hec pietatis uestre beneficia, uno [F. una] nos, que etiam uehementer afficit, cura non deserit, quod Heliam, Thomatem, atque Nicostratum fratres et cepiscopos meos, qui primi ecclesiasticam festina secuti sunt deuotione concordiam, non solum magni frustratur palma principii, uerum etiam mali miseria comitatur exempli. Quare clementiam uestram, mixto etiam  precibus fletu, deposcimus, ne gaudia nostra, que de hereticorum quotidie conuersione prestatis, prefatorum abiectio intoleranda conturbet, quia non sola personarum nos causa sollicitat, quibus et boni facti simul sufficere gloria posset et meriti: sed quod uenerabilium constituta canonum contemnuntur, et quod non paruam eorum abiectio apostolice sedis tangit iniuriam, nec Christianitatis uestre sinceritas qua et magnum patrocinium ueteribus constitutis impenditis, et sedis apostolice principatum acta nouiter ueneratione sancitis, uno inexpugnabilem relinquat posteris negotio questionem.



EPISTOLA LuIII. AD EUPHEMIAM AUGUSTAM Perpetuas pro Euphemie et eius uiri salute ad Deum se preces effundere. Thomam et alios commendat.


Hormisda Euphemie Auguste.

Orare nos et pro uestra incolumitate Deo nostro uota persoluere, cum catholicorum etiam cetu sine cessatione pontificum, non uestre studium exorationis inuitat, sed deuotum atque persistens in ecclesiastica stimulat reconciliatione propositum. Quis enim ab heretica segregatus conspiratione se teneat, quis aliis in sua utatur deprecatione principiis, nisi ut uobis serenissimoque principi iugali uestro et uita sit longior, et ad prosperitatis augmentum gratia diuina proximior, qui initia felicis imperii plectendi exsecrationibus consecrastis erroris, et amicam diabolo pacifica expulistis intentione discordiam? Unde nunc decet uos laudabilibus ceptis insistere, et per totum  orbem perfectam spargere medicinam; quia Christo maior numerus gregis oblatus mercedem confidenter exigit largiorem; inter que cure uestre sit ut nullum Satanas iamdudum prostratus uulnus efficiat, sed communionis unitas magnum sit iustitie impetrande suffragium. Quesumus namque ut tandem de uenerabilibus fratribus et cepiscopis nostris, Helia, Thomate atque Nicostrato, quod sacratissimorum canonum dictat auctoritas uobis decernentibus impleatur, ne uideantur, ut auctores alicuius mali, quod primi ad unitatem sedis apostolice festinarunt, in communi omnium gaudio soli meruisse percelli, et in facto laudabili uictam personali odio cessisse iustitiam. Nostris ergo precibus apud clementissi  mum Augustum uestras adiungite, ut fructum, quem illis Patrum regule tribui et conseruari precipiunt, inimica tergiuersatio auferre non possit.



EPISTOLA LIX. AD IUSTINIANUM. Iustiniani studium erga ecclesiasticam pacem laudat, eique Heliam, Thomatem et Nicostratum episcopos commendat.

Hormisda Iustiniano uiro illustri.

Studium uestrum erga ecclesiasticam pacem et damnatos heretice contentionis errores, ipsis rerum effectibus approbamus; cuius uos operis magna immensaque sine dubio merces exspectat. Hinc est quod quidquid pro canonum firmitate et pro apostolice sedis reuerentia necessarium duxerimus, magnitudini  uestre secura peragendum protinus presumptione mandamus, quia cum magno uos gaudio pro causis talibus sperata suscipere, multiplicia huiusmodi exempla testantur. Quare omissis in longa circuitione principiis, ad rem ipsam presentis pagine uerba conuertimus. Meret Ecclesia, et magno uotiue unitatis exordio frui prestita non potest pro unius cause afflictione letitia: hanc ut nobis sollicitudinem beneficia uestra submoueant, non paruis precibus exoramus. Angit nos enim et presens dolor, et futurorum occasio procurata certaminum, per quam et uenerabilium Patrum regule negliguntur, et apostolice sedis putatur auctoritas posse contemni. Nam cum diuino clementissimique principis beneficio, sed et uestro simul adnixu hi soli credantur esse pontifices,  et iure Ecclesias continere, qui ad communionem nostram damnatis erroribus redire consentiunt; Helie, Thomati atque Nicostrato fratribus et cepiscopis nostris, qui bonum cause etiam sub aduerso imperatore dedere principium non solum nichil ad prouectum bona studia profuerunt, uerum etiam collate sibi a domino obtinere nequeunt officia dignitatis, et extorres a commissis sibi gregibus subire coguntur miserias damnatorum. Quapropter quesumus et per diuinam uos misericordiam obtestamur ut eorum cause  summum patrocinium et probate uiuacitatis impendatis affectum, piissimi principis herendo uestigiis, quatenus eos tandem suis Ecclesiis et pietatis intuitu et iustitie contemplatione restituat; quia in illorum contumeliam  ab inimicis asseritur optatum nostre communionis displicuisse consortium.



EPISTOLA LX. AD GERMANUM uIRUM ILLUSTREM. Eadem que in superiori.

Hormisda Germano uiro illustrissimo.

Excubantibus uobis probabili pro ecclesiastica pace proposito, et tanto fidei calore feruentibus gratiarum actio sola non sufficit; quia nec uos humane laudis prerogatiua sollicitat, sed diuine exspectatio retributionis inflammat. Quod igitur maxime debemus exsoluimus, et Deum nostrum, cuius uos causis impenditis, pro incolumitate uestra quotidie deprecamur, rogantes ut studium uestrum in omni pro ecclesiastice  unitatis affectu parte sic ferueat, ut nullus boni relinquatur locus officii, ubi non paternis regulis uestre patrocinium defensionis assistat. Precipue tamen Helie, Thome atque Nicostrati fratrum et cepiscoporum nostrorum causa nos commouet, qui primo mundo [sic] necessariam secuti concordiam, Ecclesiarum suarum priuatione perculsi, cum uenerabilium quoque canonum contumelia deprimuntur, fitque illis proprie reconciliationis gloria causa difficilis, quasi ipsi magis pertinaci mente restiterint, et aliis ad sedis apostolice redeuntibus unitatem ipsi Ecclesie magis membra discerpserint; quod quam nobis durum sit, quamque clementissimi temporibus imperatoris indignum, prudentiam uestram conuenit estimare, et tandem prestare remedium, quo et illorum  labores, et nostram grato possit solamine auferre mestitiam. [1Kb]

Iustinus Augustus Hormisde.

Illustrem uirum episcopum R. grato suscepimus animo non pro honore tantum qui debetur sacerdotibus, uerum etiam pro affectu uestre sanctitudinis. Nam quicunque tuo comprobatus iudicio fuerit est apud nos etiam iudicatus probatissimus. De opera tamen et fauore qui sacrosanctis inferendus est Ecclesiis tunc demum opportunius statuetur cum legati quos nuper ad regem magnificum Trasamundum destinasse noscimur reuersi propitia Diuinitate responsum nobis detulerint. uestra autem beatitudo supremum  nobis presidium indefessis orationibus postulare dignetur. Data Xu cal. Decembris Constantinopoli domino Iustino perpetuo Augusto. Accepta XI cal. Iunii Rustico cos.



EPISTOLA LXI. AD HELIAM, THOMAM ET NICOSTRATUM. Ad imperatorem et alios se pro illorum causa scripsisse significat.

Hormisda Helie, Thome et Nicostrato episcopis.

Quanto mens nostra doloris uestri participatione fatigetur superuacuum est apud probantes mutuam caritatem uerbis astruere: sed ille qui et nostrum animum et uestros labores scrutator prescius intuetur, merorem nostrum uestra in gaudium prosperitate conuertat. uerum ne unquam pro uestro negotio  sub allegatione iustissima et blanda intercessione cessemus, noueritis nos tam ad clementissimum principem, quam ad precellentissimam Augustam, nec non ad illustres et magnificos uiros Iustinianum atque Germanum filios nostros litteras destinasse, uestrum specialiter negotium continentes, quas uiro sublimi Eulogio ita tradidimus, ut in uestro primum ponat arbitrio utrum per uos eas eligatis offerre, an per ipsum potius perlatorem tam principi porrigantur quam ceteris, quas designauimus supra, personis.



EPISTOLA LXII AD LEGATOS. De iis que Thessalonice ab Eutychianis gesta per famam audiuerat, Dorotheum et Aristidem Romam uenire compellendos.


Hormisda Germano et Ioanni episcopis, Felici et Dioscoro diaconis, et Blando presbytero.

Cum nos ecclesiastice prosperitatis gaudia subleuarent, et prope plenum laboris uestri fructum quotidie carperemus, repente nos inimica uniuersi, que repente successerat, fama confundit: cuius opinionis ordinem, etsi uobis necdum referentibus suspicamur incertum, pro ipsius rei tamen magnitudine credimus non tacendum. Itaque perlatum est fratrem et cepiscopum nostrum Ioannem, dum ad Thessalonicam pro suscipiendis tantum libellis qui promittebantur accederet, ita plebis irrationabili seditione concussum, ut exstincto primum eo qui hospitium uenienti prebuerat,  ipse quoque non dissimili cede mactatus, et uix sacrosancti fontis reuerentia uindicatus euaserit: cuius seditionis initium, sub interrogationis dolose commento ab Aristide presbytero narratur exortum. uerum nos, si hec manifesta sunt, adeo de plebe non querimur. Erit in potestate uenerandi principis, temporis sui et catholici sacerdotis iniuriam, qua iubeat resecare censura. Sed quod ad nos attinet, cura peruigili per uos  desideramus impleri, quia nullum uolumus, aut non reddita ratione conuerti, aut sic rectam uiam fidei profiteri, ut sibi a principe aliquid sine doctrine remedio causetur imponi. Hec igitur suggestione uestre supplicationis peragite, ut Thessalonicensis episcopus, qui sub interrogationis obtentu ecclesiasticam pacem protracto  in longum nititur dissipare negotio, quoniam a uobis suscipere noluit a principe ad urbem directus, ab apostolica percipiat sede doctrinam, et quidquid sibi dubium putet, huc ueniens presenti a nobis inquisitione condiscat: sic enim probare potest se catholice professionis seruare cautelam, non malitiose concepta uindicare certamina. Sciat nos paratos esse, et bene inquirentes instruere, et errantes ad fidei rectum tramitem scientia duce reuocare: quia si dubitans paratam non uult experiri doctrinam, nec rursus in simplicitate cordis que pacis et religionis causa iubentur admittere, in aperto est qua mente uel Dei nostri preceptis obsistat, uel orthodoxi principis exempla contemnat. In hac ergo parte totus suggestionis uestre actus immineat, quia nec illi alia possunt  ratione saluari, et incitate plebis sub hoc melius moderamine causa sedatur; cum quo etiam Aristidem presbyterum clementissimus princeps ad nos uenire precipiat, quia, sicut prefati sumus, omnes quorum pax ecclesiastica ambiguitate diuiditur, simul ad communionem nostram, depulsa mali erroris egritudine, catholice scientie cupimus sentire medicinam. Preterea mox ut presentia uos contigerit scripta suscipere, debebitis ad nos de uestris aliquem destinare cum relatione que uniuersa contineat, unde his que gesta sunt uel geruntur sollicitudinem nostram releuare debeatis. Datarium quoque litteris uestris adiungite, ne uobis portitoris tarditas possit  ascribi. Data III idus Octobris, Eutharico uiro clarissimo consule .





SUGGESTIO GERMANI EPISCOPI, FELICIS ET DIOSCORI DIACONORUM, ET BLANDI PRESBYTERI. Que Thessalonice a Dorotheo contra Ioannem episcopum acta fuerint. 

Magna misericordia Dei est, et inestimabilia eius iudicia, qui nichil occultum dimittit, ut probetur uniuscuiusque conscientia. Dorotheus Thessalonicensis episcopus non nouus apparuit, nec ad presens factus, sed se demonstrauit quem olim uera predicabat opinio. Iste semper in malis desideriis suis inuolutus, data occasione exercuit quod contra fidem catholicam semper parturiebat scelus. In aliis litteris  significauimus beatitudini uestre quo ordine transeuntes Thessalonica libellos non potuimus suscipere. Erat tamen constitutum post ordinationem sancte Ecclesie Constantinopolitane unum ex nobis ad ipsum dirigere, quia hoc sperabat predictus, ut unus ex nobis post susceptos libellos cum ipso missas celebraret, quasi testimonio habens in generalitate se ad unitatem sedis apostolice esse coniunctum. Etsi tarde, factum est tamen: et uenerabilem Ioannem episcopum ad ipsum dirigentes, directus est cum ipso ex communi electione Epiphanius presbyter. Germanus uenerabilis et illustris episcopus erat cum eis, et Licinius comes schole ex ordinatione clementissimi imperatoris. Qui Licinius tamen cum prius pro alia causa esset Thessalonicam directus, congregata  synodo de parecia Ecclesie Thessalonicensis, ibi est inuentus, exspectans secundum promissionem unum ex nobis. uoluerunt ipso presente libellos facere et subscribere: quod factum est; signauit ipsos libellos predictus uir, et ueniens Constantinopolim, factum nuntiauit. Dicebatur nobis ab apocrisiario Dorothei: Iubete dirigere qui libellos suscipiat. Deliberatum est, sicut prediximus, uenerabilem Ioannem episcopum ambulare, ut haberet testimonium subscriptionis illorum. Rogauimus piissimum imperatorem ut comes Licinius ambularet cum eo: quod et factum est. Et quia peruenerunt in ciuitatem, nuntiatum est Dorotheo per comitem Licinium presentiam adesse nostrorum. Qui direxit Aristidem presbyterum cum aliis duobus episcopis, quos solos sciebat  aduersarios esse negotii, ut nostros uideret: cum quibus uoluerunt facere primum certamen de libellis, dicentes: Sunt capitula que debent emendari. Dixerunt nostri non esse in potestate ipsorum hoc facere: si uultis facere, Deo gratias; si non uultis facere, uenimus, salutauimus uos, perambulauimus. Discesserunt post ista uerba. Ad aliam diem conuenerunt, iterum ista loquentes; et antequam propositionem uerborum fecissent, ibi non est intentio generata, non iniuria secuta est: subito populus insanus irruit super ipsum, et duos pueros occiderunt episcopi, caput etiam fregerunt episcopo in duabus partibus, et renes eius dissipauerunt, et nisi misericordia Dei, et defensio Sancti Marci basilice eruisset  eos de manibus eorum, ibi perierant: liberati sunt tamen, quomodo dicitur, quia manus publica superuenit, que eos eruere potuit. Ista et istorum concinnamenta Dorothei malitia fabricauit, qui ante biduum quam peruenirent nostri Thessalonicam super duo millia baptizauit: [* 1Kb] sacramenta tanta erogauit in populo, que possint ipsis ad tempora sufficere, significans plebi quia fides recta mutatur. Ista quomodo non habuerant excitare populum? Ista quem non inuitabant ad seditionem? Post hoc ipsum libellum quem fecerat cum episcopis ante populum scidit, dicens: Ego istud usque ad mortem meam nunquam facio, nec facientibus consentio. Occiderunt et hominem  uenerabilem catholicum, qui nos uenientes susceperat in domo sua, qui semper separatus  fuit a communione Dorothei propter synodum Chalcedonensem: in quo talem mortem exercuerunt, qualem illi qui sanctum Proterium occiderunt. Ista ad clementissimum imperatorem peruenerunt, et prope in tota ciuitate catholicus luctus est propter talia que contigerunt scelera. Promittit sancta clementia uindicare et citare Dorotheum, quia nos contestati sumus pietatem eius, dicentes: Nulla ratione Dorotheum inter episcopos aut in communione sedis apostolice potest beatissimus papa recipere, et contra qui uoluerint eum in sua communione recipere, scire se esse reos auctoritate ecclesiastica. Ista ad notitiam beatitudinis uestre festinauimus referre, ut nichil uos lateat, quod in istis partibus agitur. Accepta Iu calendas Decembris, Eutharico consule  .



EPISTOLA LXIII. AD LEGATOS. Dolet Ioannem occisum: et Dorotheo ab episcopatu remoto, alium, Aristide excepto, in eius locum substitui precipit. Thomam et Nicostratum suis Ecclesiis restituendos. Monachos Scythas Rome usque ad legatorum aduentum detineri.

Hormisda Germano et Ioanni episcopis et Blando presbytero.

Grauiter nos Ioannis catholici afflixit interitus, quem heretici Dorothei uasania perhibetis exstinctum. Nam eumdem Dorotheum Constantinopolim iussu principis didicimus euocatum. Aduersus quem domino et filio nostro clementissimo principi debetis insistere, ne in eamdem ciuitatem denuo reuertatur:  sed, episcopatus, quem nunquam bene gessit, honore deposito, ab eodem loco ac Ecclesia longius relegetur, uel certe huc ad urbem sub prosecutione congrua dirigatur. Ad hanc etiam partem euigilare debetis, ne in locum eius Aristides totius mali incentor et conscius quibuslibet subreptionibus ordinetur: nam nulli prodest mutari personam, si eiusdem forma nequitie perseueret: sed talem uirum debetis eligere, ut de iudicio uestro cuncta catholicorum congregatio gratuletur. Iis igitur obseruatis, pro Thome et Nicostrati fratrum et cepiscoporum nostrorum personis  intentio dilectionis uestre uehementer debet incumbere. Nam quid prodest Ecclesiam redintegrasse, si ab eius corpore sacerdotes uideamus extraneos, quos in nostram communionem uos caute aut rationabiliter non ignorastis esse susceptos? Unde non leuiter nos res ista contristat, si ab his qui sedis apostolice predicationem sequuntur, negligantur qui in eius fide et consensu recepti sunt. Idcirco, sicut hortati sumus, pro eorum communione atque loco, serenissimo principi uehementer insistere: nam in eadem causa domino et filio nostro clementissimo principi et uiro illustri Iustiniano filio nostro scripta direximus, hortantes eum ut cum uestra, quantum ad Ecclesiarum suarum receptionem pertinet, debeant caritate tractare. De eo uos articulo nostre admonitionis  suspicamur non immemores. Diximus enim quemadmodum, exclusis occupatoribus, hi, de quibus loquimur, ad proprias reuertantur Ecclesias, ut illi alibi  ordinentur. De personis Scytharum monachorum Iustinianus uir illustris nobis scripsit, quarum exemplaria litterarum fraternitati uestre direximus, qui cum nollent sustinere uestre dilectionis aduentum, et obseruationum moras se dicerent ferre non posse, tentauerunt clam de urbe discedere; quos tum nos faciemus sollicitius custodiri, ea que de uobis contraria dixerunt uolentes agnoscere, ut cum reuersi, Deo propitio, fueritis, eorum error rationabilibus adhortationibus corrigatur. Data III nonas Decembris, Eutharico uiro clarissimo consule .



EPISTOLA LXIu. AD IOANNEM MELICITANUM  EPISCOPUM. [** 1Kb] Constantinopolitanam Ecclesiam ad sedis apostolice communionem rediisse


Hormisda Ioanni episcopo Melicitano [1 1Kb] .

uota nostra caritatem tuam latere nolumus, ne qui particeps fuit sollicitudinis, gaudiorum fructu reddatur extorris. Et ideo Constantinopolitanam Ecclesiam ad communionem nostram rediisse, Domino propitiante, tradentibus significamus alloquiis; et mandatorum, que legatis nostris dedimus, in omnibus seriem fuisse completam. De qua parte, ut ad dilectionem tuam plenius perfectum gaudium perueniret,  libelli Ioannis fratris et consacerdotis nostri episcopi Constantinopolitani, et Iustini clementissimi principis Orientis sacrarum litterarum exemplaria pariter credidimus destinanda; indicantes nichilominus per Orientis partes plurimos episcopos sic fecisse. Superest ut a nobis competentibus precibus Diuinitas exorata concedat quatenus de aliarum quoque Ecclesiarum redintegratione gratulemur. Ea uero que significare curauimus in eorum sacerdotum qui fraternitati tue uicini sunt curabis perferre notitiam, ut et ipsi de effectu tante rei gratias nobiscum celestis  misericordie beneficiis referre non cessent. Deus te incolumem custodiat, frater carissime.



EPISTOLA LXu. AD EPISCOPOS HISPANIAE . Gratulatur de pace Orientalis Ecclesie.

Fratribus dilectissimis uniuersis episcopis per Beticam prouinciam constitutis Hormisda episcopus.

[* 1Kb] Quid tam dulce sollicito quam quod  mihi de uobis innotescunt illa que cupio? Quid tam religiosis conueniens institutis quam ut inter sacerdotes pacem, quam eos necesse est aliis pro officio annuntiare, conseruent? Plena, fateor, gratulatione suscepi, quod uotiua mihi caritate  Ecclesiarum et pace litteris indicastis. Sponte mihi, quidquid  hortari poteram, quidquid monere, delatum est. Confirmet hoc Deus, quod operatus est in nobis : et que precepit pro animarum salute facienda, hec ipse qui precepit, pro ea qua nos redemit pietate faciat. Et his tam bonis nuntiis nos quoque religiosorum uicem reddimus nuntiorum. Quidquid cum Orientalibus, quos ad Ecclesie corpus unitatemque reuocatus dudum Dei nostri ope litteris significauimus destinatis, denuo, cum aptum fuerit, repetitis uobiscum participabimus indiciis. Mox post nostrorum reditum  ab Orientalibus missa legatio est. Certa sperauit, certa consuluit. Sed facimus de his que fuerant dicenda compendium, ipsi potius, ad instruendam notitiam uestram, que a nobis sunt responsa dirigentes, ne quid sibi sub spatio prolixiore  terrarum aut opinio uindicet, aut error assumat, cum ad rerum fidem ipsam teneri sufficit ueritatem. Quod autem ad continentiam uestrarum pertinet litterarum, oportuit quidem desideria plenius expedire, ut estimatis omnibus responsum rationi congruum redderetur. Sed quia priuilegiorum ueterum et statutorum paternorum indidistis iisdem litteris mentionem, ad Sallustium fratrem et cepiscopum nostrum sub hac parte rescripsimus, uobis quoque strictim que dicta sunt illis latius indicantes, ne priuilegia nobis  indulta conuellerent, et nichil tam conueniens fidei iudicare, quam ut in honore suo a Patribus decreta seruentur. Deus autem uos incolumes custodiat, fratres carissimi 





SUGGESTIO DIOSCORI DIACONI. Paulum Antiochie episcopum ordinatum. Scythas monachos tumultus excitasse, dicentes unum de Trinitate fuisse crucifixum. 


uerum est nulla esse gaudia magnopere spiritualia, a quibus ex toto tribulatio possit esse separata. Gaudemus de unitate Constantinopolitane Ecclesie, que facta est cum sede apostolica: letamur quotidie diuersorum episcoporum libellos nobis satisfactionis offerri. Modicum in Ephesina ciuitate contigit scandalum, ubi contempta est et iniuriata synodus Chalcedonensis. Est inuocatus clementissimus imperator hoc corrigere, quod et sperat cum Dei adiutorio  fieri. Nunc, etsi post labores, etsi post intentiones plures, Antiochena Ecclesia ordinata est; electus est quidam Paulus nomine presbyter Constantinopolitane Ecclesie, quem huic honori aptissimum imperatoris testimonio comprobatum uoluerunt et tentauerunt hic ordinare. Ego iussionis uestre non immemor contradixi, dicens: Iussit dominus noster beatissimus papa, secundum antiquam consuetudinem, ibi eum episcopum ordinari. Hoc obtinuit quod precepistis. Orate ut Deus precibus apostoli Petri et ipsam ciuitatem cum pace faciat electum suscipere sacerdotem. Et quia ista aguntur, et in his quotidie proficit Ecclesia, insidiator antiquus suscitauit monachos de Scythia, qui de domo magistri militum uitaliani sunt, omnium Christianorum uotis aduersarii, quorum inquietudo  non paruas moras generauit unitati Ecclesiarum, et magnopere de predicte Ecclesie Antiochene ordinatione. Isti monachi, inter quos est Leontius, qui se dicit esse parentem magistri militum, Romam festinant, sperantes aliqua capitula a beatitudine uestra confirmari. Est in ipsis inter cetera ubi uolunt dicere unum de Trinitate crucifixum: quod est nec in sanctis synodis dictum, nec in epistolis sancti pape Leonis, nec in consuetudine ecclesiastica. Quod si permittuntur fieri, mihi uidetur dissensiones et scandala non mediocria nasci inter Ecclesias. Istud Anastasius imperator magnopere catholicis imponere festinauit: istud et Eutychetis discipuli in synodo Chalcedonensi proposuerunt. Quia quotiescunque Patres de Dei Filio Domino nostro  Iesu Christo disputauerunt, Filium Dei uerbum, consubstantialem Patris, homousion Patri dixerunt. Iste autem sermo ideo nunquam est in synodis a Patribus introductus, quia procul dubio catholice fidei minime poterat conuenire. Cuius sermonis si subtiliter attendatur intentio, ad quantas hereses pateat, et que mala per eum possint disputationibus ecclesiasticis introduci, quoniam longum est per presentes insinuare, preterimus. Unde sanum mihi uidetur et utile, et ad pacem Ecclesiarum conueniens, nichil aliud responsum dari, nisi: Sufficit sanctum Chalcedonense concilium, in quo et alie synodi continentur: sufficiunt epistole pape Leonis, quas synodus confirmauit: nouitatem in Ecclesia introducere nec uolumus, nec debemus. Est in propositione eorum callida  et hec dicere. Nos synodum Chalcedonensem suscepimus: hoc speramus, ut iubeatis nobis eam exponere, quia non sufficit sic quomodo est exposita contra heresim Nestorianam: non quasi non intelligentes, nisi conantes per subtilitatem ad hoc nos adducere, ut disputetur de synodo Chalcedonensi. Quod si factum fuerit, dubia et infirma ostenditur, et hereticorum omnium patuit errori. Inter alia si post synodum Chalcedonensem, si post epistolas pape Leonis, si post libellos quos dederunt et dant episcopi, et per ipsos satisfecerunt sedi apostolice, iterum aliquid nouum addatur, sic mihi uidetur, quia quidquid factum est destruitur. Data III calendas Iunias, Constantinopoli.





SUGGESTIO GERMANI ET IOANNIS EPISCOPORUM, FELICIS ET DIOSCORI DIACONORUM, ET BLANDI PRESBYTERI. Eadem que in superiori. 


Cum Dei misericordia, quo ordine et qua cautela communicauimus in Ecclesia Constantinopolitana, iam aliis litteris per seruum uestrum Pollionem directis uestra beatitudo cognouit. Et similiter in aliis litteris non semel, sed secundo, qualia emuli homines religionis tentant significare curauimus: ut nichil sit actum, aut cogitatum faciendum, quod lateat beatitudinem uestram. Stat nobiscum cum Dei adiutorio quidquid in Constantinopolitana Ecclesia est ordinatum. Non titubant gaudia spiritualia, que celebrarunt et celebrant catholici. Causa Antiochene Ecclesie  ordinationis non solum nobis labores fecit, sed grandes tribulationes: quia homines festinantes impedimentum facere generali unitati, diuersis modis diuersa impedimenta fecerunt. Nostra erat propositio de his qui se suspenderant de anathemate in predicta Ecclesia ordinare sacerdotem. Non proposuerunt ante oculos suos futurum iudicium palam dicentes: Omnes qui sedi apostolice communicabant Nestoriani sunt: et magis illis non debere credere, qui modo uidentur ad communionem sedis apostolice reuocati. Post multas afflictiones, et pene in tres menses a Patribus protracta certamina, piissimus imperator sua auctoritate Paulum nomine presbyterum de Ecclesia Constantinopolitana elegit episcopum fieri in Ecclesia Antiochena, dicens inter alia et hoc testimonium  de ipso, quia duobus annis in Antiochia positus non mediocriter resistebat Seuero heretico: similia et omnes catholici consonabant. Et omnia ista de persona predicti imperator se promisit ad uestram beatitudinem relaturum. Harum tamen tribulationum prouisores et socii et unitati Ecclesiarum impedimento monachi de Scythia fuerunt, qui postea hic defecerunt , assignati ab omnibus nichil pacificum cogitare, ad beatitudinem uestram cucurrerunt, sperantes subrepere, et per litteras uestre sedis suas intentionis confirmare. Isti de sua prouincia episcopos accusant, inter quos est Paternus Tomitane ciuitatis antistes. Petitiones obtulerunt, et coacti piissimi principis et domini uitaliani magistri militum iussione, frequenter ad audientiam  cause conuenimus, non quasi uolentes nos in his negotiis occupare: quia nobis sunt ante oculos beatitudinis uestre precepta, quibus precepistis ut cause tantum cui ueneramus intenti nullis aliis negotiis misceremur, sed sperantes posse intentione eorum pacari, ad hoc descendimus. Et quia nobis diu laborantibus, et illis nullam suscipientibus rationem, nichil proficiebat in eo quo tenebamus, clementissimus imperator in conuentu publico, ubi et nos interfuimus, Paternum predictum episcopum, et magnificum uirum uitalianum reduxit ad gratiam: accusatores quoque eius suo precepit episcopo supplicare. Monachi uero cum similiter ad concordiam quererentur, fuga lapsi maluerunt de ciuitate discedere,  quam ad concordiam peruinere. Predicti monachi ad Italiam uenientes, aliquanta capitula proponere habent, inter que et unum de Trinitate crucifixum continetur, sperantes ita confirmari ex auctoritate beatitudinis uestre, sicut et in aliis litteris significauimus, et modo hoc dicimus, ut nulla nouitas a sede apostolica scribatur: quia et nos ante imperatorem, et ante senatum hec indicauimus, dicentes: Extra synodos quatuor, extra epistolas pape Leonis, nec dicimus nec admittimus quidquid non continetur in predictis synodis, aut quod non est scriptum a papa Leone non suscipimus: quia si uoluerit dominus noster qualemuis nouitatem scribere, peius erit istud initium  quam illud quod factum est per Eutychetem. Sufficere debet  Ecclesie quod per sexaginta annos ab Eutychete usque modo sustinuit. Nobis quod uisum est scripsimus: in uestra potestate est deliberare quod uobis Deus imperauerit: quoniam hec illi nituntur asserere, eo modo sibi satisfacere cupientes, ita ut profiteamur et dicamus unum de Trinitate passum esse; quod nec Patres nec synodi dixerunt. Ista ideo per singula exposuimus, ne illorum subtilitas glorietur in nostra simplicitate propter istas nouas suas intentiones. uitaliano magnifico uiro subrepserunt, ut et talia uindicare pro talibus rebus, et contra nos quecunque potuit impedimenta afferret; cuius immutationem omnis nobiscum deflet Ecclesia. Quapropter rogamus, ut consueta cautela, et qua solet dominus noster uigilantia, cogitetis, et quomodo suspendendi sunt,  qui a nobis taliter recesserunt, et a nostra communione fuerunt seiuncti; et quid eis respondeatur, uel quomodo eorum capitula repellantur; quia eos omnes Constantinopolitana catholica exhorret Ecclesia. Data III calendas Iulias, Constantinopoli.





SUGGESTIO LEGATORUM AD HORMISDAM PAPAM. Reliquias S. Laurentii et sanctuaria apostolorum Iustiniano concedi petunt, qui illa in basilica Apostolorum collocare cupiebat. 

Filius uester magnificus uir Iustinianus, res conuenientes fidei sue faciens, basilicam sanctorum Apostolorum, in qua desiderat et beati Laurentii martyris reliquias esse, constituit, sperat per paruitatem nostram, ut predictorum sanctorum reliquias  celeriter concedatis. Habuit quidem petitio predicti uiri secundum morem Grecorum, et nos contra consuetudinem sedis apostolice exposuimus. Accepit rationem. Et quia talis est feruor fidei eius, qui meretur quidquid de apostolica sede depoposcerit, et talis est qui sperat unde et salus anime et fidei effectus accrescat, talibus desideriis postulata competit non negare. Unde si et beatitudini uestre uideretur, sanctuaria beatorum apostolorum Petri et Pauli, secundum morem, ei largiri precipite; et si fieri potest, ad secundam cataractam ipsa sanctuaria deponere, uestrum est deliberare. Petit et de catenis sanctorum apostolorum, si possibile est, et de craticula beati Laurentii martyris. Ista sunt desideria  predicti uiri: in hoc fides ipsius est incitata. Propter hoc in urbem uestram uirum spectabilem Eulogium magistrianum direxit, hoc sibi satisfacere iudicans, si de ipso fonte, de quo per omnem terram sanctuaria apostolorum sunt data, inde et ipse reliquias suscipere mereatur. Et bene facitis causam ecclesiasticam magnopere in contestatione Dei tali homini commendare, cuius sinceritas et integritas circa religionem catholicam nota est omnibus hominibus. Hic uoluerunt capsellas argenteas facere et dirigere; sed postea cogitauerunt ut et hoc quoque a uestra sede pro benedictione suscipiat. Singulas tamen capsellas per singulorum apostolorum reliquias fieri debere suggerimus. Data III calendas Iulias, Constantinopoli.





EXEMPLUM EPISTOLAE IUSTINIANI AD HORMISDAM. Dissensiones a monachis Scythis excitatas ab eo compescendas. Apostolorum reliquias se cupere. 


Domino sancto meritis beatissimo et apostolico domino patri pape Hormisde Iustinianus uir clarissimus.

Propitia Diuinitate, que semper Ecclesiam catholicam per incrementa fidei instituit, unitas sanctarum Ecclesiarum per doctrinam et auctoritatem apostolatus uestri prouenit. Sed quoniam comperimus quosdam nomine monachos, quibus magis discordia in studio est quam caritas et pax Dei, cupientes quedam perturbare, ad angelum uestrum hinc discedentes iter arripuisse: quos beatitudo uestra, presentibus  scriptis causam liuoris eorum cognoscens, ita ut merentur, suscipere et a se longe pellere dignetur: quoniam uaniloquia ipsorum festinantium nouitates introducere in Ecclesia, quod neque quatuor synodi uenerabiles, neque sancti Leonis pape epistole continere noscuntur, in omni loco turbas excitare uidentur. Quamobrem etiam et a uiris reuerendissimis episcopis et diaconibus directis ab apostolatu uestro ad nos angelus uester destinare dignetur, et ipsos digna correctione perculsos, ut superius dictum est, pellere iubeat. Ergo hec petimus ut  ipsas huiusmodi litteras per eumdem portitorem ad nos dirigere magnopere festinet. Sunt autem nomina eorum, Achilles, Ioannes, Leontius et Mauritius . Hec nostra est maxima sollicitudinis  causa, ne unitas, quam uester labor oratioque perfecit, per inquietos homines dissipetur, sperantes in Domino Deo, quia si quid est quod adhuc a totius orbis pace dissentiat, hoc quoque orationibus uestris apostolice sedis communioni societur. Presumentes autem de beatitudinis uestre beneuolentia, paternam dilectionem nimium petimus, quatenus reliquiis sanctorum apostolorum tam nos quam basilicam eorum hic in domo nostra sub nomine predictorum uenerabilium constructam illustrare et illuminare large dignemini; cognoscentes quod nullum nobis maius beneficium nec munus prestare potestis, domine beatissime pater, quam si hanc nostram petitionem adimpleueritis. Subito autem iter arripiente  predicto agente in rebus, etiam duo pallia serica ad ornamentum altaris sanctorum apostolorum direximus, que suscipientes, efficacissimis precibus uestris, nostri iubete iugiter facere memoriam.





EXEMPLUM EPISTOLAE IUSTINIANI PER FRATREM PReMPTORIS AD HORMISDAM PAPAM. Petit ut expedito monachorum negotio Ioannem et Leontium ad se remittat. 

Quidquid est cautius, quidquid firmius, ut pro sancta fide et concordia sacrarum Ecclesiarum geratur, optamus. Unde ad beatitudinem uestram et frater noster gloriosissimus uitalianus per Paulinum uirum sublimem defensorem uestre Ecclesie rescripsit, et nos per eumdem significare curauimus illa  debere beatitudinem uestram perficere, que pacem et concordiam sanctis concedant Ecclesiis. Subinde tamen, qui certius responsum ad sanctitatem uestram referat, cum litteris piissimi nostri imperatoris destinauimus. Nam quanta questio in partibus nostris orta est, potest etiam antelatus uir religiosus defensor sanctitatem uestram instruere. Unde petimus ut, si est possibile, celerrimo dato responso et satisfactis religiosis monachis, Ioannem et Leontium ad nos remittatis: nisi enim precibus et diligentia uestra ista questio soluta fuerit, ueremur ne non possit Ecclesiarum sanctarum pax prouenire. Ergo cognoscentes quia et merces et periculum huius rei uobis seruatur, diligenter tractate, et firmissimum responsum per antelatos religiosos monachos, si est possibile,  antequam legatus noster ad beatitudinem uestram perueniat, nobis remittite; in hoc enim solo omnis pendet intentio.





EXEMPLUM EPISTOLAE IUSTINIANI AD HORMISDAM. An dicendum sit unum de Trinitate fuisse crucifixum. 

Ut plenissima fidei perfectio doctrina beatitudinis uestre nobis proueniat, iterum Eulogium uirum strenuum agentem in rebus iuxta alias causas, etiam hanc propter direximus, per quem ualde petimus ut per omnia responso apostolatus uestri circumspecto et cautissimo in confessione catholice fidei confirmetur. Post semel enim diuina misericordia donatam Ecclesie catholice unitatem, quidam asserunt Christum Filium Dei Dominum nostrum pro nostra salute  carne crucifixum unum de Trinitate debere predicari: quod si suscipiendum sit, paterna prouisione reuerentia uestra cautissimo suo rescripto, quid sequi, quidue super hoc euitare debeamus, nos certiorare dignetur: quoniam uerba uidentur facere dissensionem: nam sensus inter catholicos omnes unus esse probatur. Imponite igitur uobis semel susceptum laborem, sancte ac uenerabilis Pater, etiam in hoc predecessores uestros sequentes, quorum memoriam et amplectimini, et consortio pontificatus ornatis, et de hac intentione liberos nos properate reddere et securos. Hoc enim credimus esse catholicum, quod uestro religioso responso nobis fuerit intimatum. Quia uero dictum est Scythicos monachos hac ratione  ad sedem uestram accessisse pro traditione Patrum et ordine regularum, prebito eis responso, nichil formidante, ad nos cum uestris litteris iubete remittere. Quarum etiam exemplaria consignata predicto uiro strenuo Eulogio dari precipite. Hec enim omnia ideo petimus uos disponere cautius, ut ne locus mendacio uel insidiis detur: quoniam summo cum desiderio fidem catholicam amplectentes, uestra doctrina unitatem uniuerso orbi petimus condonare.



EPISTOLA LXuI. AD IUSTINIANUM. Monachos Scythas ante legatorum aduentum Roma non discessuros. Apostolorum sanctuaria transmittit.

Hormisda Iustiniano uiro illustri.

Ita magnificentie uestre animum uigere nouimus  religionis affectu, ut beneficium a uobis in perfectione pacis Ecclesie uelitis magis exigi quam rogari, iudicantes meritis excellentie uestre proficere, quod uos generalitatis desiderio contingit offerre. Unde et nos a uobis presumpte querimus tanquam debitum quod meritis uestris nouimus esse profuturum: et ideo, domine fili, sub omni caritate salutantes, speramus ut immineatis operi quod Domino adiuuante fundastis, memores diuini testimonii: Qui perseuerauerit usque in finem, hic saluus erit . Preterea monachos, quos uenisse Romam significastis litteris uestris, ad propria mox uoluimus reuerti. Sed quia sub testificatione potentie diuine dicebant per insidias in itinere paratas uite sustinere se posse discrimen, uolentes redire Constantinopolim, passi  non sumus uiolenter expelli. Quapropter necesse habuimus uenientibus legatis nostris inquirere qua reuera faciente causa inter eos fuerit commota discordia. Beatissimorum uero apostolorum Petri et Pauli sanctuaria, sicut religiosissimo quesistis affectu, per harum portitorem sub omni ueneratione transmisimus; optantes orationibus eorum ut mentis uestre oblatio et desideria gratie sint Diuinitatis accepta. Petimus itaque ut tam de his que geruntur pro concordia quam etiam de incolumitatis uestre bono nuntietis sollicitudini nostre gaudium, currente pagina litterarum. Data Iu nonas Septembris, Eutharico uiro clarissimo consule .



EPISTOLA LXuII. AD EUMDEM Scythas monachos ante legatorum aduentum Roma non discessuros.


Hormisda Iustiniano illustri.

Eulogio uiro clarissimo filio nostro deferente, litteras celsitudinis uestre suscepimus, eoque remeante, debitum persoluentes salutationis officium, significamus Scythas monachos allegasse plurima que nos relinquere indiscussa non possumus: sed legatorum nostrorum Deo iuuante festinemus aduentum: pro qua re eos in Urbe credimus retinendos, a qua nec ipsi ordinatione dissentiunt. Amplitudinem uestram tamen retinere confidimus, quod de ipsis nobis preterito tempore litteris destinatis scripserint. In quorum  allegationibus cum legatis remeantibus competenter fuerimus instructi, si quid reprehensione dignum cognitio nostra repererit, necesse est ut circa eos teneamus ecclesiasticam disciplinam. uictorem preterea, qui diaconi habere perhibetur officium, cuius fidem hi ipsi monachi uehementer accusant, uel alios qui peruersas forsitan obiiciunt questiones, ordinatione domini filii nostri clementissimi imperatoris ad urbem uobis suggerentibus dirigantur [sic], ut uniuersas allegationes de quibus contendunt nos possimus agnoscere.





SUGGESTIO DIOSCORI DIACONI AD HORMISDAM PAPAM. Ab hereticorum se consortio carere. uictorem diaconum catholicam fidem professum. Scythas monachos Chalcedonense concilium damnasse. Suam fidem exponit, quam pontificis iudicio submittit. 


Per Eulogium  uirum sublimem litteras beatitudinis uestre suscepimus, in quibus significastis intentionem monachorum Scytharum, et quomodo uisum fuerit apostolatui uestro episcopo Constantinopolitano causam delegare, ut ipse inter eos, et qui ab eis impetuntur audiret: mihi quidem non displicuerat, quia ubi conscientia cum Dei adiutorio nulla formidine terretur, a nullo debet declinare; imo magis festinare, ut per examen quod uerum est omnibus manifestetur. Significastis mihi ab illis contestationem datam, ut non mihi heretici iungerentur. Quos dicunt hereticos ego ignoro, nisi illos forte qui synodum Chalcedonensem suscipiunt, quos ego catholicos  dico. uictor diaconus dicitur: quidam cum isto, antequam nos Constantinopolim ingrederemur, habuerunt intentionem  de uno de Trinitate crucifixo, et de Christo composito, et de aliis capitulis  nobis hic positis: obtulerunt contra ipsum libellum tam nobis quam episcopo Constantinopolitano. Conuenimus in domum episcopi, ut inter eos intentionem, que uertebatur, agnosceremus. Predictus episcopus synodum Chalcedonensem protulit: legit ante omnes omnia que sunt in eodem concilio constituta, dicens.: Preter ista nichil mihi aliud dicatur. Qui sequitur ista potest inter catholicos esse. uictor respondit: Suscipio similiter et epistolas pape Leonis, et sancti Cyrilli epistolas synodales, que sunt in Chalcedonensi concilio allegate:  et manu subscribo, et sacramentis confirmo ista me suscipere, et preter ista nichil aliud predicare: etsi inuentus fuero aliquando extra ista aliud predicans, nullam circa me peto misericordiam. Scythe e contra inchoauerunt dicere: Addatur et unus de Trinitate. Nos e contra diximus: Quod non est in quatuor conciliis definitum, nec in epistolis beati pape Leonis, nos nec dicere possumus nec addere. Displicuit hoc dictum. uictor autem utrum sincero animo hec diceret an dolose, quis nosse potest nisi qui corda cognoscit? uerba ista nos audiuimus; Dei est animum iudicare. Postea sine nobis magnificus uir uitalianus magister militum inter se et episcopum Constantinopolitanum  uocauerunt predictum uictorem, locuti sunt cum eo: quid definierint inter se, nescimus. Postea nec uictor ad nos uenit, nec est causa dicta. Isti tamen Scythe  omnes qui accipiunt synodum Chalcedonensem Nestorianos dicunt, dicentes: Non sufficit synodus contra Nestorium, et sic debere synodum suscipere quo modo ipsi exposuerint: qui homines quales sunt, et quales intentiones habent, et quid uolunt in fide catholica introducere, cum Dei adiutorio manifestatum est omnibus catholicis: nec indiget causa meo labore, quam pro sua misericordia Deus produxit ad lucem. Ego quod a Patribus didici, quod semper Ecclesia catholica seruauit, non tacui, non abscondi. Unus est Deus, de quo Moyses loquitur, dicens: Audi, Isrel,  Dominus Deus tuus, Deus unus est ; et in alio loco ait: Dominus solus docebat eos. Unius substantie credimus Trinitatem, quomodo predixi unam deitatem; tres personas, quia nec plures deos dicimus, credentes unum Deum esse, id est Patrem, et Filium, et Spiritum sanctum, nec tres personas negamus, ne Sabellii dogma uideamur sequi. uerum est personam Filii, id est uerbi Dei, consubstantialem Patri, et ipsa caro facta est; ipsa in utero Marie habitauit; ipsa naturam humanam suscepit sine peccato; ipse Filius Dei homo factus natus est de uirgine Maria; propter quod eam Dei genitricem dicimus et credimus, quia unitas diuinitatis et humanitatis, que fieri cepta est ex quo Marie angelus Gabriel annuntiauit dicens: Aue, Maria, gratia plena,  Spiritus sanctus superueniet in te , etc., non tantum in utero non est diuisa, sed nec in partu, nec in nutrimentis, nec in passione, nec in sepulcro, nec in resurrectione, nec in celo separata est: quia unus est Filius Dei Dominus noster iehsu Christus, non in personis diuisus, non in naturis separatus, neque in potentia diuersus. Idem est namque et sustinens passionem, quia omnes homines, aut diuidens quemadmodum Nestorius, aut negans quomodo Eutyches, aut minus incarnationem credens quomodo Apollinaris, aut phantasiam introducens quomodo Manes, a tide catholica sunt incisi; homines operarii iniquitatis, et hostes doctrine apostolorum. Ista didici, ista audiui a maioribus nostris: et si forte extra ista quid debeamus sequi ignoro, exponente beatitudine  uestra necesse est me sequi. Maxentius tamen, qui sub abbatis uocabulo dixit se congregationem habere, si interrogetur, aut cum quibus monachis uixit, aut in quo monasterio, aut sub quo abbate monachus factus est, dicere non potest. Similiter et si de Achille dicere uoluero, rem facio superuacuam: cui sufficit semper latere propter conscientiam suam ab omnibus catholicis damnatam. Data idibus Octobris Eutharico consule . Accepta Xu calendas Decembris, Rustico uiro clarissimo consule .





EPISTOLA IUSTINI AD HORMISDAM. Preces de fide questiones continentes sibi oblatas, eas Dioscorum non probasse. Se aliquem ad pontificem destinaturum ut questiones terminet. 


Iustinus Augustus Hormisde pape.

Quanto flagramus studio pro colligendis concordia sacratissimis Ecclesiis, iamdudum nos palam fecisse dignoscitur: qui et ineunte nostro imperio sanctitudinem uestram admonendam duximus, quo certos dirigeret, ut interuentu eorum remedium aliquod his rebus inueniri possit. Et antequam aduenerint qui destinati sunt, cuncta preparauimus, quo facilius transigerentur que per hanc florentissimam urbem disponenda fuerant. uerum quoniam preces nostro numini porrecte sunt ex diuersis Eois prouinciis, certa quedam disserentibus pro fide catholica, secretaque sue mentis declarantibus, que apud se pro  indiuidua Trinitate constituta testantur, queque firmiter sese recepturos ostenditur : hisque relectis, Dioscorus aliqua asseruit non conuenienti ordine inserta fuisse: merito duximus aperienda uobis ea que sumus edocti. Non multo itaque post a nobis quidam destinabitur ad certiorem faciendam beatitudinem tuam super omnibus, et insinuandas uobis supplicationes que nobis oblate sunt, et responsum pietatis uestre referendum, quo possint resecari tandem dubitationes incongrue. Securi igitur de nostro concilio, sollicitis orationibus placare nobis Diuinitatem summam dignemini. Data XIu calendas Februarii, Constantinopoli, uitaliano et Rustico consulibus .





RELATIO IOANNIS EPISCOPI CONSTANTINOPOLITANI. Instantem dominice passionis diem recte celebrari XIII calendas Maias. 


Domino per omnia amabili Deo, sanctissimoque fratri comministratori Hormisde, in Domino salutem.

Quemadmodum puro corde et caritate spirituali apud nosmetipsos habemus te, frater carissime, et quemadmodum te per omnia ducimus uenerandum, ex operibus his satisfactum esse uestre reuerentie iudicamus, dominice obsequentes uoci manifeste clamanti: Que uultis ut faciant uobis homines: sic et uos facite eis , et apostolicam doctrinam amplectentes docentem: uos inuicem honore preuenientes . Hec operibus ostendere festinamus,  uinculum insolubile spirituali caritate ad unitionem  sanctarum Ecclesiarum continentes, quo nec contrariorum spirituum ictibus, nec fluctuationibus malorum principis, uel ueritatis inimici titubare possimus, auxiliante nobis sancta et consubstantiali Trinitate, intercessione gloriose et uere Dei genitricis Marie: per que precipue nobis, domine atque sanctissime, immobilem permanere oramus nostrarum uestrarumque sanctarum Ecclesiarum statum, nichilominus et inseparabilem custodire fidei unitionem: potens est enim Deus uictorie palmam sperantibus in eum sine certamine condonare. Instantis autem dominice passionis numerum, qui uestris continetur litteris, ex repositis apud nos diei paschalis  annalibus recte habere significamus [* 1Kb] , et nunc scrupulosius requirentes, sine dubitatione mundi festiuitatem incolumes nos celebrare XIII calendarum Maiarum die optamus: qui est proprie nonus decimus dies futuri mensis Aprilis. Orate igitur, et circa nostram memoriam nullam obliuionem uester animus, sanctissime, habere dignetur. Omnem que cum uestra est sanctitate in Christo fraternitatem ego quoque et mei plurimum salutamus. Alia manu: Incolumis in Domino ora pro nobis, amabilis Dei et sanctissime frater. Data Constantinopoli, XIu calendas Februarii, uitaliano et Rustico uu. cc. consulibus .





SUGGESTIO GERMANI EPISCOPI, FELICIS ET DIOSCORI DIACONORUM, ET BLANDI PRESBYTERI. Dorotheum Heracleam fuisse perductum, nec imperatorem permisisse ut Romam duceretur: inde autem a quibus fuerit dimissus ignorari. De paschali die Orientalem Ecclesiam cum Romana conuenire. 


Reuerenda uestri apostolatus alloquia per filios uestros Leonem atque Eulogium desiderabili hilaritate suscepimus; quorum prius preceptum, cur que Thessalonice contigerunt non insinuauimus, arguebat. Sed longe ante eius aduentum, occasione comparata, curauimus significare quecunque uel rumore uenientium, uel eorum qui pertulerant scriptis, quorum exempla subter adiunximus, uel piissimi principis narratione comperimus. Secuta est uindicte promissio: adeo ut Dorotheus Thessalonicensis episcopus ad Heracleam deduceretur ciuitatem, donec  causa terminum reperiret. Inter hec, secundum ea que precepistis, auctoritatem apostolatus uestri principi insinuare curauimus, ut ad percipiendam doctrinam catholice puritatis Romam prefatus Dorotheus una cum Aristide mitteretur. Qui respondit causam non esse pro qua Romam delegarentur audiendi, ubi sine accusatorum controuersia se possent liberius excusare. Sed repente, dum hec geruntur, ab Heracliensi, quantum agnouimus, in qua tenebatur, dimissus est ciuitate: quam ob causam, uel qua ratione, aut conditione, uel quibus agentibus ignoramus. De paschali die uestra beatitudo cognoscat concordare Orientalium cum apostolica sede sententiam, ut XIII calendarum Maiarum die festiuitas celebranda speretur, sicut Ioannis quoque Constantinopolitani  antistitis relatione clarebit. Superest ut orationis beatitudinis uestre adminiculo celeriter, sicut cupimus, uestris mereamur presentari uestigiis.





INDICULUS QUI DIRECTUS EST A IOANNE, EPISCOPO, uEL AB EPIPHANIO PRESBYTERO DE THESSALONICA. Thessalonicensium crimina narrantur. 

Si pro peccatis nostris isti qui hinc adducti sunt episcopi Constantinopolim fuerint ingressi, non dicamus quod imperatorem uisuri sunt modis omnibus, sed quod et suis locis restituentur. Tantas enim pecunias secum detulerunt, ut non homines, sed possint angelos excecare. Si ergo  ingressi  fuerint, tanta falsa per nostram absentiam dicturi sunt, quanta potest diabolus inuenire. Nam si hic in conspectu nostro plura tentauerunt, et domino nobiscum stante confusi sunt, quanta facient per absentiam nostri? Ut ergo eorum possit dissipari malignitas, iubete nobis presentibus, si ad audientiam pro peccatis uentum fuerit, ut constet apud homines nos immerito mortuos esse, et illos patrocinio pecunie laborare. Nos enim eos in omnibus in conspectu senatus conuincere possumus, quod heretici perfecti sunt; tunc demum eorum potest monstrari fallacia. Item dicendum: Si heretici non sunt, quomodo ante duas hebdomadas quam nos uenissemus statuerunt omnes in unum episcopi ne quis missas foras ciuitatem teneret. Sed hinc omnes, ut et multitudo  esset future seditioni congregata, et doceri possit secundum errores eorum. Qui postquam senserunt nos uenisse publicauerunt, festinandum esse cum paruulis, ne persecutione ueniente pagani morerentur infantes: et tunc uelut ad alterum Pascha tantos baptizauerunt, ut consuetam festiuitatem superarent. Item dicendum: Si heretici non sunt, quomodo tanta sacramenta confecerunt, ut canistra plena omnibus erogarent, ne imminente  persecutione communicare non possent? Item si heretici non sunt, postea quare accusati sunt gestis a Candido, uiro sublimi, uicario magistri militum pretorianorum in iudicio prefectorum? Et si maturum periculum cognoscent adfuturum, quare denuo, tanquam damnandi, uelint subuenire iterum paruulis  cupientes; tanta rursum et confutati exercuerunt baptismata, ut uere cunctis se hereticos ostendissent: ad quam rem satis et magnifica potestas prefectorum grauissime indignata est. Item si heretici non sunt, quomodo cum in baptisterio absconditi essemus, consilium inter se habitum per noctem, ueluti de periculo liberare nos uolentes, in naui mittere uoluerunt, ut hac occasione mari precipites darentur? Cumque nos respondissemus per Demetrium et Andream diaconos: Omnes nos apud uos esse cognoscunt; quomodo per noctem nauigare possumus; sed si uos uere pro nostra salute consuluistis, crastina die secrete quinque uel sex senatores, qui periculum substantie uel salutis sue metuunt, una cum magistris militum et uicario Candido comite iubete aduocare; cognoscant et ipsi ubi transferimur, et facimus  quod iubent; sin autem soli secretim, hoc non facimus; tunc illi non inuenientes effectum, ad horam tacuerunt, et alia die iterum seditionem populi commouerunt: unde uix, Deo uolente euasimus.





SUGGESTIO DIOSCORI DIACONI AD HORMISDAM PAPAM. Epiphanium in locum Ioannis Constantinopolitani suffectum. 

Erat optabile et uoto nostro conueniens consonantia preteritis annuntiare, scilicet pontificem Constantinopolitane Ecclesie Ioannem esse superstitem, et confessionem libello editam; cuius merita non est dubium Deo placere, qui inter catholicos et  communicatores sedis apostolice meruit ad aliam ex hac uita discedere. In cuius locum Epiphanius quidam presbyter quondam syncellus eius successit, cuius initia bona uidentur: nam rationabilia loquitur, et promittit Patrum se regulas seruaturum, pacem unitatemque ordinatam non dissipare, sed magis augere. Ista sunt que promittit. Quid tamen opere possit implere, adhuc ignoramus. Has siquidem litteras, quarta post ordinationem eiusdem die, reperta occasione transmisimus: necdum cum eo communicauimus; non quasi resistentes, sed quia adhuc ab eo non sumus inuitati. Superest ut beatitudinis uestre insistat oratio, quatenus diuine gratie adiutorio talis erumpat, per quem de perfecta possimus unitate gaudere. Accepta uII idus Aprilis, Rustico uiro clarissimo  consule .





RELATIO SYNODI CONSTANTINOPOLITANAE DE ORDINATIONE EPIPHANI EPISCOPI. Epiphanium episcopum electum significat. 

Domino nostro sancto ac beatissimo patri patrum archiepiscopo et patriarche Hormisde Theophilus, Basiliscus, Isaias, Anastasius, Paternus, Martianus et cetera, sancta synodus que in Constantinopolitana est ciuitate congregata.

Innumerabilem et ininuestigatam magni Dei et Saluatoris nostri Iesu Christi sapientiam, quantum hominibus datur intelligi, considerantes, caritatem eius immensam iuste miramur, et cum magna clamamus uoce: Quis loquetur potentias Domini, auditas faciet  omnes laudes eius ? Ecce enim per bonam uoluntatem sancte et unius essentie Trinitatis, et intercessione gloriose Marie uirginis, studio quoque et uigilantia Christianissimi et fidelissimi imperatoris et piissime regine, olim que fuerant membra diuisa, per Spiritus sancti gratiam ad unitatem et caritatem perfectam sunt redacta: et sicut Moyses et Aaron duces Dei uere culture Isrelitice nominati, nunc ita et nos gaudentes clamamus: Cantemus Domino: gloriose enim honorificatus est. Adiutor et protector factus est mihi in salutem . Et hec sentire et predicare cum fiducia sumus edocti. Considerantes autem caritatem et Deo amabilem uestre beatitudinis uitam etiam ex his qui a uobis sunt destinati reuerendissimi legati, similiter et pacem sanctarum  Dei Ecclesiarum tam senioris quam nouelle Rome, cui nos ipsi participes fuisse monstramur, bono pastori et principi omnium Christo Deo nostro consuete gratias referimus. Nam post obitum sancte recordationis quondam archiepiscopi et patriarche Ioannis Constantinopolitane ciuitatis, Deus, qui propriam sanctam Ecclesiam in petra recte fidei incorrupta fundauit, et portas inferni non preualere ei decreuit , dedit nobis sanctum pastorem et patriarcham Epiphanium, uirtutibus, et correctionibus, et meditatione diuinarum florentem Scripturarum, rectam quoque tenentem fidem, et orbatorum paternam regentem sollicitudinem: et, quid amplius  dicam? omnem preconiorum fontem transcendentem. His ergo uirtutibus pollens, non immerito proprias et creditas sibimet maximas Ecclesie curas sapienter et honorifice gessisse dignoscitur, habens in mente illud quod a sacri cantici auctore relatum est: Os meum loquetur sapientiam, et meditatio cordis mei prudentiam . Unde secundum rectam et probabilem fidelissimi et Christianissimi nostri principis, et piissime regine, et gloriosissimorum communis reipublice procerum sententiam, nostra quoque etiam omnium in hac urbe habitantium testificatione, iudicium Pauli mirabilis communis Ecclesie doctoris non est in eo fraudatum, qui irreprehensibilem debere esse episcopum denuntiat : ita et nostrum pontificem uirtutibus  undique coronatum esse uidemus. Igitur ecclesiasticam legem implentes, apostolatui uestro salutationis debitum persoluentes officium, speramus ut amplius caritatis uinculum et paternum affectum circa nos caritas uestra custodire dignetur, et sapienti gubernatione et humilitate, que Christianum decet, et mansuetudine, que ad rationabilis traditi uobis ouilis salutem pertinet, peragatis, commune lucrum existimantes, quod per uos et uestrum germanum et comministratorem, nostrum autem dominum et patriarcham, pacem totius orbis Ecclesiarum esse prouisam. Frater enim a fratre adiuuari spiritualiter, murus est inexpugnabilis, et ciuitas munita, ex diuinis est accipere Scripturis. Nam  in intercessionibus uestre beatitudinis generalis tranquillitas Ecclesiis  orthodoxorum fuerit redonata, gloria quidem in excelsis Deo omnium Saluatori per angelos cum letitia referetur, pax uero in terra confirmabitur: bona autem uoluntas fidelibus  communis Domini et Saluatoris nostri Iesu Christi seruis fundetur. Adiicient igitur nostris supplicationibus, quod minus dictum est, Ioannes sanctissimus episcopus Claudiopolitane ciuitatis noster comministrator; et Heraclianus reuerendissimus presbyter Sancte Maioris ecclesie et cohabitator predicti sanctissimi archiepiscopi et patriarche Epiphanii, et Constantinus uir reuerendissimus diaconus eiusdem sancte ecclesie, qui probationem sue recte fidei, et bone uoluntatis olim his, qui a uestra apostolica sede fuerant directi, dedisse cognoscuntur: digni autem et uestre  sanctitatis, et administratione [F. administrationis pacis, et gratie Domini nostri Iesu Christi Dei nostri, et unitionis sanctarum Ecclesiarum monstrabuntur. Quos speramusletantes in Domino, et pacem desideratam nuntiantes, ad nos citius uestris Deo amabilibus correctionibus edoctos remeare dignemini. Omnem in Christo fraternitatem nos quoque et qui nobiscum sunt plurimum salutamus .


SUSCRIPTIONES.
    Theophilus misericordia Dei episcopus Heracliensis ciuitatis, metropolitanus subscribens in synodalibus, saluto uos in Domino, domine.
     Basiliscus misericordia Dei episcopus, qui [1 1Kb] Zicinentium metropolitanus ut supra.
    Stephanus misericordia Dei episcopus Nicomediensium metropolitanus ut supra.
    Isaias misericordia Dei episcopus Rhodie ciuitatis metropolitanus ut supra.
    Anastasius misericordia Dei episcopus Niceensius metropolitanus ut supra.
    Ioannes misericordia Dei episcopus Claudiopolitane ciuitatis prouincie Isaurie ut supra.
    Paternus misericordia Dei episcopus prouincie Scythie metropolitanus ut supra.
    Martianus misericordia Dei episcopus Chalcedonensis ciuitatis metropolitanus ut supra.
    Patricius misericordia Dei episcopus Eudoxiopolitane  ciuitatis metropolitanus ut supra.
    Polydeucius misericordia Dei episcopus Antiochene ciuitatis metropolitanus ut supra.
    Eulogius misericordia Dei episcopus Melitene ciuitatis metropolitanus ut supra.
    Stephanus misericordia Dei episcopus  Philomediensis ciuitatis prouincie Pisidie ut supra.
    Christodorus misericordia Dei episcopus Methymnensis ciuitatis ut supra.
    Palmantius minimus episcopus Oenande ciuitatis prouincie Lycie ut supra.
    Ioannes misericordia Dei episcopus Attaliensis ciuitatis ut supra.
    Ioannes misericordia Dei episcopus Olympine ciuitatis prouincie Lycie ut supra.
     Martianus minimus episcopus Martiane ciuitatis prouincie Lycie ut supra.
    Phocas minimus episcopus Dardane ciuitatis prouincie Hellesponti ut supra.
    Zoticus misericordia Dei episcopus Carpatiensis ciuitatis prouincie Insularum ut supra.
    Sabbatius misericordia Dei episcopus Stratonicie ciuitatis prouincie Lydie ut supra.







EPISTOLA IUSTINIANI AD HORMISDAM. Eliam Ecclesie sue non posse restitui uiuente eo qui in illius locum suffectus fuerat. Thomam et Nicostratum pace firmata suis sedibus se restituturum. 

Iustinianus Augustus Hormisde pape.

Cum in animo nobis sit, pater religiosissime, ut in  omni re nostra inter se concurrant consilia, tum et in Elia uiro reuerendissimo episcopo id constituendum credimus, legatis admonentibus uestris, quod inter uarias utrasque rationes expeditius esse perspectum est. Nam et in presenti pontificem Cesariensium urbis fauor tutatur omnium, quem ob instituta pulcherrima non solum incole ualidissime retinendum arbitrantur, sed prope cunctus Oriens sine dubio ueneratur, et qui prior in eodem fuit sacerdotio, iniuria esse remotum queritur. uisum est itaque conuenire ut nec faciamus impetum contra infinitarum uota multitudinum, aut homo integritate nobilis  sede deiiciatur, qua se dignum exhibet, nec anteriori spem prorsus adimi patiamur, repetendi locum denuo, quo se spoliatum sine causa confirmat; sed in re dubia temperantius uersemur, ita ut interim quidem hic idem Elias uir reuerendissimus episcopus in quiete permaneat; uerum postquam successor eius uitam deposuerit, tum demum ad sedem reuertatur, quia destitit adhibendis prius omnibus que ad impetrandam reditionis licentiam sacratissimarum regularum postulant definita, interponendo etiam consensu tam tue sedis apostolice, quam florentissime huius urbis, nec non aliarum quarum hoc interest. De Thoma etiam et Nicostrato uiris religiosissimis episcopis omnia mancipabuntur effectui. Postquam cetere etiam uobis copulate fuerint; sed et ad unitatem  uenerabiles Ecclesie, que precedente superno presidio statuenda duxerimus pro sacratissimarum regularum itidem ordine. Quoniam itaque uestre quoque sanctitudini deliberationem nostram oportuerat declarare, ut ex hac etiam patefiat desiderium in quo omnem operam intendimus ad compescendas atque temperandas controuersias, et optatam inter omnes concordiam prorogandam, presentes quoque litteras duximus destinandas, mouentes precipue ut pro incolumi statu reipublice numen supernum uestris exoretur precibus. Data uII idus Iunias, Constantinopoli, uitaliano et Rustico consulibus .





EPISTOLA IUSTINI AD HORMISDAM. Diligentia legatorum Constantinopoli et aliis ciuitatibus pacem restitutam. In damnandis episcoporum nominibus mitius agendum. 


Iustinus Augustus Hormisde pape per legato Germanum et Ioannem episcopos, Felicem et Dioscorum diaconos, et Blandum presbyterum.

Summa quidem habenda uobis est gratia, quod alacrem operam non dubitatis impendere ad colligendas adunandasque uenerabiles ecclesias, uerum in ea prelucet maxime perfecta solertia, quod homines adoptatis qui uoto beneuolo tue sanctitudinis sincero et integro possint animo deseruire. Germanus siquidem reuerendissimus episcopus, nec non Felix, et Dioscorus, et Blandus uiri religiosissimi tanta semet prebuerunt attentos industria, ac in tanta sapientia uersati sunt, ut quantum ad officium eorum pertinet,  transactis in plenum et elaboratis omnibus, nichil altercationis superesset ulterius; sed cum ea conditione sit mortalis fragilitas, ut remissius circa se agi desideret, et interrogationibus suis planum preberi responsum, maxime cum aliqua causa in immensa hominum fuerit multitudine deuoluta, factum est ut in hac quidem urbe florentissima quidquid ordinatum est de causa religionis, deque unitate celebranda cum apostolica sede sub temporibus Ioannis religiosissime memorie, cum in sacerdotio regie esset huius urbis, id fauente Deo seruetur immobile; quin et in aliis compluribus ciuitatibus probata sit uestra  ordinatio atque suscepta. Cetera uero clementiore quodam indigeant moderamine in nominibus antistitum, non eorum qui specialiter numerati sunt in epistola quam sanctitudo tua nobis destinasse noscitur, sed aliorum quorum memoriam maxime ciuitates diligunt, in quibus floruisse noscuntur superstites. Quapropter legatis quidem tue sanctitudinis nulla fuit licentia mandati tenorem egrediendi, cum quo directi sunt. Omnis autem finis negotii uestro iam tantum pendet arbitrio, ut solus pacem concludere debeat qui prima rei commouit exordia: sed ea quidem, nec non quedam, commemorabuntur apertius per legatum nostrum, qui paulo post destinabitur. In presenti uero redeuntibus uiris religiosissimis, tam appellandam uestram reuerentiam credidimus, quam  commonendam, ut suis orationibus pro nostro utatur imperio, proque incolumi statu reipublice. Data uII idus Iulii, Constantinopoli, uitaliano et Rustico uiris clarissimis consulibus .





EPISTOLA EUPHEMIAE AUGUSTAE AD HORMISDAM. Sanctissimi pontificis orationibus se et uirum suum commendat. 

Euphemia Augusta Hormisde pape.

Beatitudinis uestre litteras grato iucundoque suscepimus animo: quem etenim non solum apostolice sedis auctoritas celebrat, sed uite quoque commendat integritas, et studiosa recte fidei solertia, huius uerba quis non libentissimis suscipiet auribus? Igitur poscimus ac monemus ut orationibus uestris nunquam  excedat nomen meum, ac precipue serenissimi coniugis nostri, sed tam utrique nostrorum, quam reipublice supernum precibus uestris placetur presidium.





EPISTOLA CELERIS AD HORMISDAM. Legatorum opera Constantinopoli omnes pacifice uiuere, quod et in aliis ciuitatibus breui futurum sperat. 

Domino beatissimo et apostolico patri Hormisde Celer uir illustris.

Maxima nobis gratulationis causa prestatur, quotiens ad apostolatum uestrum scribendi tempus emerserit. Nunc igitur remeante beatissimo Germano episcopo, uel reuerendissimis uiris, qui a uobis pro coniungendis sanctis Ecclesiis fuerunt destinati, necessarium duximus sanctitatem uestram debere uenerari,  indicantes antedictos habuisse quidem studium ut uoluntatem uestram plenus sequeretur effectus; sed quia totum corpus erat infirmum, interim caput, quod prius necessarium iudicatur, adhibito medicamine uestro sanatum est, et dissensio que erat inter uenerabiles Ecclesias Romanam et Constantinopolitanam unitate interueniente sepulta est, et alia non parua membra similis Diuinitatis gratia purgata atque coniuncta. Hanc etiam spem gerimus uniuersi, quod gratia Dei, que semper sedi uestre permansit et permanet, huiusmodi uobis inspirationem bonitatis prebeat, et mansuetudine et dispensatione uestra reliquum adhuc corpus, quod habetur infirmum , uestro medicamine  unitate recepta iungatur. Specialiter autem deprecamur pontificium uestrum ut pro nobis benigno patris animo orare iubeatis.





EPISTOLA IULIANAE AD HORMISDAM. Pontificem salutat. 

Domino beatissimo atque apostolice sedis probatissimo pontifici Hormisde pape patri Iuliana Anicia.

Que prima sunt tue beatitudinis salutationis obsequia persoluimus, optantes ut hanc paginam tuis uenerandis obtutibus Diuinitas faciat recenseri, et pro sue Ecclesie uigore augmenta salutaria uestre uite suffragari dignetur, quatenus te peruigili possit contra aduersos et rabidos canes status Ecclesie uindicari.  Etenim, uenerabilis pater, quod de nostre fidei integritate curam geris, uicariis gloriosi Petri apostoli ista conueniunt, cui Dominus pascendarum ouium iniunxit officium. Cognoscat ergo tua pro nobis sancta sollicitudo, nos firmius tenere recte fidei firmitatem immobilem: pro qua ne eius uiolaretur sanctimonia hactenus repugnauimus. Quod uero tuus apostolatus pro tante pietatis causa curam ferre precepit, in quantum potuimus pro nostris uiribus non desiuimus spiritu lenitatis aduersos admonere, et Dei nobis gratia cooperante . . . . . deest reliquum.



EPISTOLA LXuIII. AD LEGATOS SUOS. De eorum salute et rebus gestis certior fieri cupit.

Hormisda legatis suis.

 Ita nos incolumitatis et actuum uestrorum cura sollicitat, ut quamuis frequentibus occasionibus non pretermittamus hortari, certiores nos de his que circa uos aguntur fieri fitteris destinatis. Nam et cum per hominem illustris uiri atque magnifici patricii filii nostri Agapiti desideriis uestris congruos miserimus affatus, et nunc quoque anxietatis uestre credidimus solatium, si ad uos presentia scripta mitteremus: tantum est ut de actibus atque sospitate uestra, nec non et de mora per quam uos detineri plurimum dolemus, releuetis nos alloquiis sub occasione idonea portitoris. Data Iu idus Iulias, Rustico uiro clarissimo consule .



EPISTOLA LXIX. AD EOSDEM. Cum eorum litteras non acceperit, monet ut scribant.


Hormisda Germano episcopo, Felici et Dioscoro diaconis, et Blando presbytero.

Animos nostros tam diuturnum dilectionis uestre silentium, ut tantorum temporum contristat absentia, precipue cum uir magnificus patricius Symmachus, et uir illustris Romanus magister militum filii nostri reditum apud nos caritatis uestre sine dilatione promiserint, et ignoramus utrum illic causarum qualitas, an certe fraus aliqua simulata sub necessitate detineat; quia nobis sollicitudinem sine cessatione gerentibus, et pene uniuersos homines illarum partium percunctantibus, diuersa et dissimilia nuntiantur: et ideo, quoniam uos causas tante tarditatis  melius deprehendere et intelligere potestis atque cognoscere, significare nobis ista, de quibus noster cruciatur animus, debuistis; uel si est causa dilationis idonea, sicut constitutum est, aliquem de uestris ad nos oportuerat destinari, unde ne forsitan per uersutias, aut aliquam concinnationem uobis dilatio et impedimenta generentur, sub celeritate nobis scribite, ut sub rationabili ordinatione pro uestra repetitione ad filium nostrum clementissimum imperatorem dirigamus. Ergo tam circa personas quam de causa fidei, pro qua diu moramini, quid geratur instruite, atque plenissime nobis uniuersa rescribite, ut omnibus cognitis, Deo nostro fauente, tractemus quemadmodum personis uestris et cause ipsius cuius res agitur possit misericordia subuenire. Data  idibus Iulii, Rustico uiro clarissimo consule .





RELATIO POSSESSORIS EPISCOPI AFRI PER IUSTINUM DIACONUM EIUS. Consulit pontificem de Fausti episcopi libro. 

Domino beatissimo et ineffabiliter mirabili, et in Christi gratia preferendo pape Hormisde Possessor episcopus in Domino eternam salutem.

Decet et expedit ad capitis recurrere medicamentum, quoties agitur de sanitate membrorum. Qui enim maiorem circa subiectos sollicitudinem gerit, aut a quo magis est nutantis fidei stabilitas exspectanda, quam ab eius sedis preside, cuius primus a Christo rector audiuit: Tu es Petrus, et super hanc petram edificabo Ecclesiam meam ? Arbitror uestram beatitudinem non latere quantis in Constantinopolitana  urbe Ecclesia laboret insidiis, et ad morem ueteris morbi in saniem uulnus iterum querat erumpere, quod obductum creditur cicatrice. Unde cum quorumdam fratrum animus de codice Fausti cuiusdam natione [* 1Kb] Galli [** 1Kb] Regine ciuitatis episcopi, qui de diuersis rebus et frequentius de gratia Dei diserte uisus est disputare, in scandalum moueretur,  aliis  in contrarium remittentibus, me crediderunt de hoc ambiguo consulendum. Dixi quidem ea que a tractatoribus pro captu proprii ingenii disputantur, non ut canonica recipi, aut ad synodalium uicem pro lege seruari; sed habere nos certa scilicet, que ueteri lege uel noua conscripta, et generalibus Patrum sunt decreta iudiciis ad fundamentum fidei, ac religionis integram firmitatem; hec autem, que antistites diuersi conscripserunt, pro qualitate sui sine preiudicio fidei solere censeri. Sed cum hec  magis eis excusatio uideretur: uel pro eorum prece, uel pro obsequii occasione reddendi apostolatui uestro, per Iustinum diaconum meum presumpsi apices paruitatis mee  ingerere; quibus principaliter orationum uestrarum munimen exposcens, queso ut consulentes quid de prefati auctoris dictis uideatur, auctoritate apostolice responsionis agnoscant: maxime quod filii quoque uestri magistri militum uitalianus et Iustinianus precipue super hac re rescripto beatitudinis uestre similiter informari desiderant. Codicem quoque tractandum  antehac direxisse memini, continentem beati Pauli apostoli epistolarum explanationes; pro quo rescripto gratulari non merui. Unde simili prece deposco ut prerogatiuam benedictionis uestre competenti responsione merear adipisci. Accepta Xu calendas Augusti, Rustico uiro clarissimo consule.



[a 3Kb] EPISTOLA LXX. AD POSSESSOREM EPISCOPUM. Scythas monachos, suos errores damnare nolentes, ut hereticos ab urbe expulsos. Fausti librum a Romana Ecclesia non recipi.


Hormisda Possessori episcopo.

Sicut rationi congruit ut consulant ambigentes, ita par est respondere consultos, quia ipse impellit in errorem qui non instruit ignorantem; nec quidquam  aptius est studioso religionis, quam imposito  ueritatis; quando facilius deuium uitat, qui iter per quod graditur rogat. Sed priusquam respondendi curam de his que dilectio tua percunctatur aggrediar, libenter in litteris tuis fidei tue me fateor inuenisse feruorem, cuius calore succensus, rediuiuam in illis partibus infidelium peruersitatem uigere suspiras. Dignissimus dolor, qui dedita Deo corda contristet: nec enim est apud eos lapsus inlamentabilis, quibus est igniculus caritatis; quia unum spiritualium uotum est salus inconcussa cunctorum. Sed non est ignota Ecclesie Dei de huiusmodi procellis aut insueta tempestas: et quamuis rectoris sui gubernaculo inconcussa persistat, uariis tamen insurgentium fluctuum laborat uexata turbinibus. Nam  unde est psalmidici uox prophete, qui ipsius Ecclesie personam spiritu quo impellebatur assumens: Sepe, inquit, expugnauerunt me a iuuentute mea: etenim non potuerunt mihi? Concutiunt, sed in nichilo preualebunt: adhuc in area sumus, mixta sunt frumenta cum paleis, gemunt boni consortia malorum, sed superest flamma non necessariis, et parata sunt horrea iam probatis. Ubi terrarum non est ista permixtio? Nos fixis decet instare  uestigiis: proficiemus inter aduersantes [* 1Kb] propriis bonis, si erroribus non inuoluamur alienis. Probat enim uirtutis sue ualidum robur, qui cum impellitur non mouetur.

Ubi non uarie tentationis aculei? Quales per hunc fere iugem annum quorumdam Scytharum, qui monachos pre se ferebant specie, non ueritate; professione,  non opere, subtili tectas calliditate uersutias, et sub religionis obtentu famulantia odiis suis uenena pertulimus, studentes eos ab interno uulnere medicabilis patientie moderamine sanare, beati Pauli monita non tacentes: Noli uerbis contendere; ad nichil enim utile est, nisi ad subuersionem audientium . Sed quando uirus quod uiscera penetrauit euellitur? Quando corda male sibi credula ueritatis obtemperant institutis? Quando induit obedientie humilitatem opinionibus suis uallata superbia? Quando acquiescunt paci contentionum studiis assueti, sola certamina amantes de religione captare, et mandata negligere? Nunquam apud eos caritas nouo commendata precepto, nunquam pax dominico relicta discessu; una pertinacis cura propositi, rationi uelle  imperare, non credere; contemptores auctoritatum ueterum, nouarum cupidi questionum; solam putantes scientie rectam uiam, qualibet concepta facilitate sententiam: eousque tumoris elati, ut arbitrium suum utriusque orbis putent inclinandum esse iudicium: nec in numero fidelium deputantes sequaces traditionis paterne, si sue uiderint cedere nolle sententie: docti crimina serere, obtrectationum uenena componere, integrum Ecclesie corpus odisse, seditiones instruere, inuidiam concitare, et pro obedientia, que in cenobiis principatum regularis obtinet  discipline, obstinationem pertinacis amare superbie.

Non illos potuimus monitis, non mansuetudine, non auctoritate comprimere. In publicum usque prodiere conuentum, ad concursionem quietis circa regum etiam statuas inclamantes: et nisi fidelis populi constantia restitisset, per diabolice semina nefanda zizanie apud illos dissensionem et discordiam commouissent , per quos adiutorio Dei de religione eorum est pulsa dissensio. De eis sero probauimus prophetica apostolum uoce dixisse, in nouissimis diebus instare tempora periculosa, et fore homines sui tantum amatores, habentes formam pietatis, uirtutem autem eius abnegantes; itaque esse uitandos. Hec ideo dilectionis uestre indicanda sub occasione credidimus, ne, si illuc fuerint forte delati,  ignorantes quemadmodum se in urbe Romana tractauerint, sub aliqua uerborum simulatione deciperent.

Hi uero, quos uos de Fausti cuiusdam [** 1Kb] Galli antistitis, dictis consuluisse, litteris indicastis, id sibi responsum habeant. Neque illum  recipi, neque quemquam, quos in auctoritate Patrum non recipit examen catholice fidei, aut ecclesiastice discipline ambiguitatem posse gignere, aut religiosis preiudicium comparare. Fixa sunt a Patribus que fideles sectari debeant instituta: siue interpretatio, siue predicatio, seu uerbum populi edificatione compositum, si cum fide recta et doctrina sana concordat, admittitur, si discordat, aboletur.

Unum est fundamentum extra quod quelibet fabrica  si consurgit, infirma est, super illud quisquis edificat, siue uilia, siue pretiosa, consideret. Errat autem a uia, qui ab eo quod Patrum electio monstrauit exorbitat, nec tamen improbatur diligentia per multa discurrens, sed animus a ueritate declinans. Sepe de his necessaria prouidetur, de quibus ipsi emuli conuincantur, instructio. Nec uitio dari potest nosse quod fugias; atque ideo non legentes incongrua in culpam ueniunt, sed sequentes. Quod si ita non esset, nunquam doctor ille gentium acquieuisset nuntiare fidelibus: Omnia probate; quod bonum est tenete . Non abs re est, etsi mundanum, non tamen a ratione discretum miscere sermonem. Fertur quidam nobilis arte pingendi, cum equum penicillo uellet explicare perfectum, asellum  sibi  proposuisse pingenti, asserens non ut iumentum imitaretur informe, sed ne in alicuius informis lineamenti similitudinem lapsus incideret.

Non improuide ueneranda Patrum sapientia fideli potestati que essent catholica dogmata definiit; certa librorum etiam ueterum in auctoritatem recipienda, sancto Spiritu instruente, prefigens: ne opinioni sue lector indulgens, non quod edificationi ecclesiastice conueniret, sed quod uoluptas sua concepisset, assereret. Quid ergo calumniantibus opus erat extra constitutos Ecclesie terminos porrigere questiones, et  de his que habentur dicta, quasi dicta non sint, mouere certamina, cum Christiana fides canonicis libris, et synodalibus preceptis, et Patrum regularibus constitutis stabili et inconcusso termino  limitetur?

De arbitrio tamen libero, et gratia Dei, quod Romana  sequatur et asseueret Ecclesia, licet in uariis libris beati Augustini, et maxime ad Hilarium et Prosperum, possit cognosci, tamen in scriniis ecclesiasticis expressa capitula continentur, que si tibi desunt, et necessaria creditis, destinabimus, quanquam qui diligenter apostoli dicta considerat, quid sequi debeat euidenter cognoscat. Data idibus Augusti.



EPISTOLA LXXI. AD EPIPHANIUM CONSTANTINOPOLITANUM EPISCOPUM. Epiphanium episcopum ordinatum nec scripsisse nec legatos misisse nuntiat.


Hormisda Epiphanio Constantinopolitano episcopo.

Diu nos non nuntiata tue primordia dignitatis tenuere suspensos, et in ipsa communis gratulatione letitie, mirati admodum sumus morem pristinum fuisse neglectum; quia reparata Ecclesiarum, Deo annuente, concordia, plenum fraterne pacis id flagilabat officium: presertim quod illud sibi non arrogantia personalis, sed regularum obseruantia uindicabat. Decuerat siquidem, frater carissime, te legatos ad apostolicam sedem inter ipsa tui pontificatus initia destinasse [* 1Kb] , ut et quem tibi debeamus affectum bene cognosceres, et uetuste consuetudinis formam  rite compleres. Sed licet his omissis, paginalia tantum sufficere iudicasses ex occasione colloquia; nos tamen gratia stipulante  compulsi, interim iuste constantiam exspectationis abrupimus, reciproca mutue caritatis uerba reddentes; quia et noster animus amoris impatiens, et legatorum nostrorum uotiua relatio exclusum quod imperabat causa silentium ad officia benigna traxerunt, quibus ad presens gaudii nostri signa monstramus, et priuate quodammodo amicitie uotiua persoluimus. Legationem autem tuam et ea qua dudum gratia sustinemus, et fulti ueteribus constitutis exigimus, ut quantum gaudii fructum, uel de tui pontificatus honore capiamus, uel quas tibi gratias referri conueniat pro impensis in negotio propagande unitatis officiis  euidentius exprimamus.



EPISTOLA LXXII. AD EUMDEM. Queritur Eliam, Thomam et Nicostratum suis sedibus non restitutos: ad Epiphanium spectare ut hec exsecutioni mandentur.

Hormisda Epiphanio episcopo Constantinopolitano.

Oportuerat quidem fraternitatem tuam diuini contemplatione iudicii, atque caritatis nostre respectu, Eliam, Thomam atque Nicostratum fratres et cepiscopos nostros, postquam in consortium communionis  nostre recepimus, ad diuina  mysteria incunctanter admittere, atque ad Ecclesias suas, a quibus eos discordie error excluserat, pro pacis nostre plenitudine reuocare; ut unitas, quam post annorum multa curricula per totum orbem suis Deus restaurauit Ecclesiis, nulla uoluntatum nostrarum distantia lederetur. Sed quia rem tam gratam, et Patrum statutis uenerabilibus congruentem quibusdam tarditatibus contigit nunc usque differri, unde etiam ad decessorem fraternitatis tue nos scripsisse meminimus; hortamur ut letitiam, quam de damnato preterite dissensionis errore percipimus: in nullo iterum discrepantium animorum causa contristet. Etenim nulli uidetur uos nobiscum pleno communicare mentis affectu, si eos qui nobiscum communicant a uestro  consortio segregatis. Incassum certe uidentur pacem recipere qui pacis differunt precepta complere. Quidquid enim in illorum suscipienda communione moramini, quodammodo de nostra reconciliatione detrahitis. Et prouidendum est, frater carissime, ne si Ecclesiarum nostrarum tandem desuper indulta concordia ab his exordium sumat exemplis, et religionis ueneranda regula, et apostolice sedis auctoritas imminuta  per Orientem potius  diuulgata quam restituta uideatur.





RELATIO EPIPHANII EPISCOPI CONSTANTINOPOLITANI. De sua electione. Fidem catholicam profitetur, et de omnibus cum Ecclesia Romana sentit. 

Sanctissimo ac beatissimo domino fratri et comministratori  Hormisde Epiphanius episcopus in Domino salutem.

Deus qui in alto habitat, et humilia respicit , et omnia pro salute hominum affluenter prouidet, pro sua bonitate et misericordia meam respexit paruitatem, et post obitum sancte memorie quondam archiepiscopi et patriarche Ioannis sedem sacerdotalem sancte Ecclesie catholice regie urbis mihi conferre dignatus est, sententia, et electione Christianissimi et iustissimi principis nostri Iustini, et piissime regine, que ei ad omne studium communicat diuinum, sequentiumque eorum his quibus est bona conuersatio, et qui regiis honoribus sunt sublimiores, simul et sacerdotum, et monachorum, et fidelissime plebis consensus accessit. Quapropter  necessarium duxi hoc primum indicium meis  inferre litteris, ut ostendam quam circa uestram apostolicam sedem habeo uoluntatem. Est mihi oratio  magnopere, beatissime, uniri me uobis, et diuina amplecti dogmata que ex beatis et sanctis discipulis et apostolis Dei precipue summi Petri apostolorum sedi sancte uestre sunt tradita, et nichil eis pretiosius existimare. Neque enim extra aliunde ueniens sancte Ecclesie constituta ignoro, sed nutritus per Dei uoluntatem ex teneris unguibus in sancta catholica Ecclesia, parui per tempora sanctissimis sacerdotibus  et patriarchis. Nam sepius prepositus his qui per sacratissimum et ineffabile baptisma sua exuunt peccata, et ueram unius essentie Trinitatis docui fidem, quam  ex discipulis Dei magni et Saluatoris nostri Iesu Christi procedentem omnium sacerdotum et omnium laicorum amplectitur cetus. Diuinum enim reuera sanctum et a Deo datum symbolum trecentorum decem et octo sanctorum Patrum in Nicea congregatorum adoro et predico, et Christiani splendoris manifestum iudicium esse annuntio: et quinquaginta et centum sanctorum sacerdotum in hac urbe regia factam uenerabilem synodum: similiter et ducentorum Dei amatorum Patrum conuentum in Ephesina factum: triginta et sexcentorum reuerendissimorum Patrum et sacerdotum  synodum factam Chalcedone unam  esse et conuenientem, et compaginatam predictis sanctis conciliis, ipse ego didici, aliosque docere cognoui. In his ergo quatuor synodis sanctis et sacris magnum pietatis predicatum mysterium, et omnium hominum est reposita salus. Eos enim qui fuerunt uel sunt eiusdem sententie et suscipio et amplector, et unire me eis diligo. E contra autem eos qui preter istas quid sentiunt aut predicant, preterito tempore aliquid conati sunt, a cetu orthodoxorum extorres esse existimo. Similiter rectas et reuera religiosissimas epistolas uenerabilis pape Leonis pro recta fide conscriptas circumamplector et suscipio. Habeat igitur hanc sententiam circa me uestre beatitudinis sancta fraternitas. uobis enim manifestum feci, et sub  me Ecclesiis hec predico, festinans per omnia eas mihique et uestre beatitudini uinculo caritatis adunari, quas omnino oportet esse unitas et inuiolabiles, et corpus unum communis apostolice Ecclesie idemque perpetuo custodire. Quantus enim circa uestram uenerabilem fraternitatem in omnibus sit amor iubete perpendere; quia quos uestra apostolica sedes condemnans in sacris diptychis non recitare iussit, eos nec ego inter sacra facio nominari mysteria. Hoc autem et his notum est qui a uobis sunt directi uiri reuerendissimi, id est Germano sanctissimo et  Ioanni episcopis, Felici et Dioscoro diaconibus, et Blando presbytero, qui efficaciter secuti sunt ea que eis sunt a uobis iniuncta. Oret igitur uestra sanctitas tam pro me quam pro subiectis meis sacerdotibus ut  perpetue custodiamur, rectam Dei tenentes confessionem; similiter et pro serenissimo principe nostro, et pro Christianissima Augusta, quia eorum salus communis sanctarum ubique est Ecclesiarum profuturum firmamentum. Istam igitur uobis habentibus intentionem nullo modo iam licebit sanctam Dei dilacerari Ecclesiam, per gratiam sancti Spiritus, et intercessiones sancte gloriose Dei genitricis uirginis Marie. Omnem quamcunque uestram fraternitatem ego quoque et mei plurimum salutamus. Alia manu: Incolumis in Domino ora pro nobis, Dei amator sanctissime frater. Accepta Xu calendas Octobris, Rustico  uiro clarissimo consule .





EXEMPLUM EPISTOLAE IUSTINIANI uIRI ILLUSTRIS AD HORMISDAM PAPAM. Acacio damnato Constantinopoli pacem uigere: cum Orientalibus pacem quoquo modo ineundam: et de sanctissima Trinitate. 

Domino N. Iesu Christo fauente regnat in seculo qui sacra religione suum fundat imperium; quoniam bene gubernat humana, cui prius diuina placuerint: quod presentibus euenisse temporibus gratulamur. Filius etenim uester clementissimus imperator eternitatis beneficio sceptra sortitus, fidei causas arripuit explicandas, et ad tuam sanctitatem missa legatione sedis apostolice promeruimus sacerdotes, quorum aduentu non mediocriter adoleuit Ecclesiarum concordia sacrosanctarum, uobis instantibus, ut decebat.  Acacii namque, quod dissidium gerebat, nomine stirpitus amputato, pro tenore libellorum quos direxistis, in hac urbe regia multisque ciuitatibus unitas optata prouenit, quam summis inuentam laboribus uenerari conuenit: in perpetuumque custodiri necesse est. Hec quibuslibet argumentis retractari quispiam patietur, que sempiterna maiestas rite composuit? Sed quia prosperos cursus frequenter impedire festinat humani generis inimicus, pars Orientalium non  exilis, nec ferro flammisque compelli potest, ut episcoporum nomina post Acacium defunctorum condemnet: que difficultas generali concordie moras nectit. Sanctitas itaque uestra celitus inspirata, temporum rerumque qualitatem consideret, et condemnatis huius erroris auctoribus, id est Acacio Constantinopolitano,  Petro, et Timotheo Aeluro, et Dioscoro Alexandrinis, Petroque Antiocheno, finire dignetur inueteratum certamen, de ceterorum nominibus questione sopita: ut redimatis plebem de sanguine, quam Deus noster regendam commisit, ac non persecutionibus ac cruore, sed patientia sacerdotali populum Domino nostro concilietis: nec, dum uolumus animas lucrari, et corpora multorum perdamus et animas. Errores etenim diuturnos lenitate clementiaque conuenit emendari, precipue quia uestre beatitudinis predecessores sepissime uoluerunt reipublice nostre antistites ad suam reuocare communionem, si tantummodo taceretur Acacius ceterique predicti. Non est ergo graue quod suasit uestra sedes ut prestet: illud etiam magis magisque deposcimus,  ut tua sanctitas concepta gratia celesti que pretendunt Orientales episcopi tractare dignetur, eorumque fidei competentem prebere consensum. Nobis etenim uidetur, quoniam Filius Dei uiui Dominus noster iehsu Christus ex uirgine Maria natus, quem predicat summus apostolorum carne passum, recte dicitur unus in Trinitate cum Patre Spirituque sancto regnare: sicut enim uidetur ambiguum dicere simpliciter unum de Trinitate, non premisso nomine Domini nostri Iesu Christi; sic eius personam in Trinitate cum Patris Spiritusque sancti personis non dubitamus esse: sine Christi namque persona nec  credi Trinitas religiose potest, nec adorari fideliter, quemadmodum S. Augustinus ait: An aliqua ex Trinitate persona; et alio loco: Solus in Trinitate corpus accepit; et iterum: Unus trium. Rogamus igitur, reuerendissime salutantes, ut futuri iudicii memores, causam taliter ordinetis, ne quid dubitationis relinquatur in posterum, quatenus omni scrupulo discordiarum sublato, pacis desiderate per orbem totum uincula renouentur, et uenerandarum floreat Ecclesiarum concordia, corporisque unius in pristinum statum membra recolligantur. Ille namque medicus iure laudatur, qui ueteres egritudines ita sanare deproperat, ut ex his noua uulnera non nascantur. Specialiter ergo cognoscat uester apostolatus, compositis eisdem duobus capitulis, uniuersos sacerdotes  istius reipublice libenter amplecti uestram communionem. Accepta Xu calendas Octobris, Rustico uiro clarissimo consule .





RELATIO EPIPHANII EPISCOPI CONSTANTINOPOLITANI. Imperatoris eiusque coniugis, suamque de Ecclesiarum unione animi alacritatem demonstrat. Ponti et Asie, et maxime Orientis sacerdotes suorum episcoporum nomina damnare uolentes in unionem admittendos. Calicem et alia pontifici munera mittit. 

Domino per omnia sancto ac beatissimo fratri et comministratori Hormisde Epiphanius episcopus in Domino salutem.

Quantam habuimus alacritatem nos quoque et piissimus et Christianissimus imperator una cum fidelissima  et in omnibus bonis florente coniuge sua circa rectam et puram sanctarum Ecclesiarum unitionem, et quemadmodum cum caritate Dei qua nos decebat destinatos a uobis sanctos episcopos et religiosos suscepimus, et uenerandos habuimus clericos, existimamus quidem et ante ex his que acta sunt satisfactum uestre beatitudini: credidimus tamen quod si Dominus Saluator iehsu Christus Deus noster idem ipsos reuerendissimos comministratores nostros incolumes uestris obtutibus presentauit, omnia que excitata sunt uobis sanctissimis manifesta fieri, et laborem, quem potuimus sustinere, per hos ipsos manifestius cognoscetis. Quemadmodum per Dei gratiam et fidelissimorum principum nostrorum, Constantinopolitane ciuitatis nostra Ecclesia pacifice est  gubernata: et nomina eorum inter sacra non sunt recitata mysteria, que sedi uestre profana cognouimus, sed quatuor conciliorum pro recta fide consonantia predicatur et hoc ipsum omnibus sacrorum diptychorum recitatione manifestum est. Annuntient igitur uobis quia non pauci nobis subiecti sacerdotes, nec rursus sub eorum ordinatione episcoporum parua est subdita multitudo, que bonum huius cepte unitionis amplectitur: uestra etiam sanctitas cognoscat istius se generalis boni et principem et inceptorem nichilominus constitutum. Unde fortiter ad uigilandum beatitudo uestra laudum est stimulis excitanda, ne id quod diuina in honorem uestri ceperat ordinare misericordia, non ad plenum ita ut condecet  communis unitas peruenire uideatur. Diligentius autem de his fidelissimi et piissimi nostri principes de sanctarum Dei Ecclesiarum unitate et concordia gaudentes, ad uestra mandauerunt beatitudinem supplicationes a plurimis sanctis sacerdotibus suscipientes, tam Ponti quam Asie prouincie, et maxime Orientis, apud quos nomina quondam sacerdotum suorum tacere difficile et impossibile esse uidetur, tantaque eorum obstinatio est, ut omnes periculum pro tali facto parati sint sustinere. Igitur precedentes omnes circa pacis studium necessarium causas considerantes, quia per solam istam humilitatis uiam communem omnibus unitionem et salutem inuenimus interrogantes sicut dictum est, et satisfacientes uobis ab illis qui a nobis in hoc negotio sunt destinati,  causam cum pacifica, qua uos decet, gubernatione dispensetis: nam dum una utraque sit Ecclesia, procul dubio et bona, que per uigilantiam eueniunt, communis exinde laudis gloria utriusque patriarchalibus sedibus rimatur, ut consuete omnium Dominus et conditor Christus uerus Deus noster magnificetur. De his autem omnibus summo uobis supplicentur affectu Ioannes sanctissimus episcopus, multos nobiscum sudores in presenti deponens certamine, et Heraclianus reuerendissimus presbyter sancte nostre maioris ecclesie, et cohabitator noster, et Constantinus reuerendissimus diaconus eiusdem maioris ecclesie, per quos et nostra synodalia secundum ecclesiasticas uestre beatitudinis destinauimus leges. Nunc igitur piissimi nostri imperatoris  studium circa sanctarum Ecclesiarum unitionem ostendentis, pacificis ad uestram beatitudinem de his causis utendo litteris, et oblatas sibimet ab Hierosolymitanis et Orientalibus petitiones destinauit. Nos ergo occasionem salutationis inuenire uolentes, hanc ad uos fecimus epistolam, per quam supplicamus, proponentes uobis sanctissimis hanc uocem diuinam: Ecce tempus acceptabile, ecce nunc dies salutis . Ecce credidit nobis omnium Dominus talentum, quod augmentatum possit retitui boni operis fructu, et saluari per laudabilem uestram dispensationem tantas quidem sanctas Ecclesias, tantosque eorum sacerdotes, et multitudinem innumerabilem, nunc quidem unitam sancte Ecclesie, periclitantem autem et errantem: si uestre beatitudinis gubernaculum  commoretur , et maxime his, qui in sanctis locis habitant Christi Dei nostri, ita ubique sanctis adherentes ecclesiis, ut eorum respui non debeat multitudo. Nam omnes per suggestionem eorum ita in obstinationis sue malo perdurant, ut uelint ante e uita recedere, quam excogitata relinquere: ut si Deus hos, per uestram beatitudinem adunari preceperit, uestre laudis meritum, et presentibus, et futuris ascribatur temporibus. Oret igitur uestra sanctitas tam pro piissimis et Christianissimis principibus, quam pro nostra paruitate et uniuersali unione, ut gratia sancte et unius essentie Trinitatis, et intercessionibus domine nostre sancte et gloriose uirginis et Dei genitricis Marie, omnia  ad unitatem indiuisam conueniat, et fundamentum inconcussum catholice fidei confirmetur, per omnia, sanctissime frater. Indicia autem nostre secundum Christum Dominum nostrum caritatis per uiros reuerendissimos destinauimus, ad administrationem diuine culture, et sancte apostolice uestre Ecclesie, calicem autem gemmis circumdatum, patenam auream, et alium calicem argenteum, uela serica duo; que suscipere uestram beatitudinem supplicamus cum illa caritate quam uos habere secundum Deum non dubitamus. Omnem in Christo fraternitatem, que cum uestra est sanctitate nos quoque et qui nobiscum sunt plurimum salutamus. Accepta pridie calendas Decembris, Rustico uiro clarissimo consule .





SACRA IUSTINI AUGUSTI. Ioannem episcopum ad tractandam Ecclesie pacem destinatum, quamprimum conualuerit, profecturum. 


Iustinus Augustus Hormisde pape.

Dum beatissimum Germanum episcopum, uel eos qui cum eo a uobis fuerant destinati, de hac dimitteremus regia ciuitate, huiusmodi illis mandata tradidimus, quod capitula que ad perfectam unitatem Ecclesiarum pertinebant apostolatui uestro per reuerendissimum Ioannem episcopum sequenter manifesta faceremus; que tamen ipsis hic presentibus fuerant declarata. Sed euenit prefatum Ioannem antistitem longa egritudine detineri. Ne qua igitur uestram reuerentiam ingrediatur aduersa sententia,  quasi uobis promissa nostra desidia quadam ultronea minus ad effectum perducentibus, necessarium esse perspeximus dilationis causam uobis exponere per Eulogium u. S. tribunum et notarium, quem ad precelsum regem Theodoricum super negotiis quibusdam transmisimus: hoc quoque adiicientes quod dum propitia Domini et Dei nostri maiestas eumdem uirum religiosissimum Ioannem pristine uoluerit reddere sanitati, sicut semel promiseramus, statim illum ad tuam sanctitatem transmittemus. Superest ut sanctitudo tua diuinum nobis presidium orationibus suis dignetur acquirere. Data pridie calendas Septembris, Constantinopoli. Accepta Rome calendis Octobris, Rustico uiro clarissimo consule .





RELATIO DOROTHEI EPISCOPI THESSALONICENSIS. Obiectum sibi crimen refellit. 


Sanctissimo ac beatissimo patri ac comministratori Hormisde Dorotheus in Domino salutem.

Propositi nostri et orationis est summum studium, per omnia beatissime et ter beate Pater, et scribere frequenter ad uos sanctissimos, et mutua mereri colloquia; et nullo tempore extorrem me ab huiusmodi letitia esse condecet. Quoniam igitur manifeste cognoui quosdam sanctas aures uestras perturbare, et scio procul dubio uos in omnibus esse perfectos, et quia nichil sine iudicio audire possitis, nec ulli penitus uestrum animum commodare, et ut non amplius  per taciturnitatem largiri tempus uidear illis qui nichil quidem a nobis lesi sunt, sed sine causa et superflue aduersus nos armati sunt: Deo tamen et uestre satisfacio sanctitati, quia pro Ioanne uiro reuerendissimo episcopo, qui paulo ante a uestra uenerabili corona directus est, predestinaui me periculis, et mortem sustinui, et meam pro eius scio me obiecisse animam: et hoc ostenditur gestis: et ex his, qui quanquam per meam absentiam acerrime uideantur esse discussi. Et quid longo sermone opus est uti? cum uobis omnia Dominus Deus noster iehsu Christus patefacere et satisfacere possit; quia et quando cognoui uos ad apostolice sedis presulatum aduocari, commune gaudium totius mundi esse iudicaui. Ab illo enim tempore, hoc ipsum scribens  ad uos, quantum ad me, quidquid ad honorem et satisfactionem uobis et apostolice sedi pertinet, nichil pretermisi, sed nec pretermitto. Paulo post autem scietis per uenerabiles, annuente Domino Iesu Christo, quia hec ab exordio mihi sunt excogitata, et quando Dominus Deus tempus dedit ad effectum hec sunt perducta. Omnem cum uestra sanctitate in Christo fraternitatem ego quoque et mei plurimum salutamus.



EPISTOLA LXXIII. AD DOROTHEUM THESSALONICENSEM EPISCOPUM. Romam ei ueniendum, ut catholicam doctrinam percipiat, et obiectum crimen purget.

Hormisda Dorotheo episcopo Thessalonicensi.

Considerantes tue fraternitatis Ecclesiam ante pretereuntis mala discordie olim cum sede apostolica  precipua fuisse caritate coniunctam, te nuper pacis reddite esse credebamus auctorem, sed quia quos preuenire debueras, sequi etiam remoraris, non leuiter pro fraternitatis tue dilate correctionis ingemiscimus tarditate; scribis enim aures nostras cuiusdam sceleris atrocitate turbatas. Utinam usque ad nos tantum detestabilis fama percurreret, et non toto orbe Christianis mentibus tam dolendum, tam exsecrabile facinus nuntiaret? ut qui te innocentem nesciunt, a Christianitatis simul credant tramite deuiasse. In qua enim mundi parte immanitatis huius inuidia non et catholicas contristat Ecclesias, et hereticorum praua uota letificat? que nos a dilectionis tue conscientia, sicut litteris intimas, ostendi cupimus aliena: quid enim uotis nostris magis conuenit,  nisi ut redire ad pacem catholicam uolentes episcopos, a crudelitate et criminibus contingat semper innoxios comprobari. Exspectamus igitur, si non desunt fraternitati tue ueritatis Deo nota presidia, ut et tanti sceleris a te repellas inuidiam, et in reconciliatione fidei tandem eorum qui reuersi sunt sequaris exempla. Data Iu calendas Nouembris, Rustico uiro clarissimo consule .



EPISTOLA LXXIu. AD IUSTINUM AUGUSTUM. Accepisse eius litteras, et de eius fide et pietate nunquam dubitatum.

Hormisda Iustino Augusto.

Benedicta Trinitas Deus noster, qui uobis gubernacula  commisit mundani imperii, quibus non solum pro iure regni ueneratio deberetur, uerum etiam pro gloriosi modestia et integritate propositi. uere enim glorificamus Deum, lectis uestre pietatis epistolis, quibus promisse legationis moram pro infirmitate eius, qui dirigendus fuerat excusando, luce clarius reddidisti quam curam fidei et pudoris haberetis, ostendentes rerum summam regentibus non sufficere ad dominationis apicem quam obtinent potestatem, nisi ornamenta morum pretiosiorem faciant principatum. Seruet circa uos, clementissime imperator, Deus noster beneficia sua, et respiciens bona uestra, largiatur eterna. Nec nos tamen momordit ulla suspicio aut implendi tarditatem promissi; nec mutatione credimus euenisse consilii. Nefas  enim erat de eius uerbis qualibet sollicitudine dubitari; cuius fidem in magnis rebus datum est tam euidenter agnosci. Redeunte igitur filio nostro spectabili uiro Eulogio tribuno et notario cultum debite salutationis exsoluimus, Deo magno continuis precibus supplicantes, ut qui uestro studio per infideles uulnera impacta curauit, euo uobis per longiora tempora propagato, unitatem Ecclesie redditam ex omni quoque faciat parte securam. Data Iu calendas Nouembris, Rustico uiro clarissimo consule .





EPISTOLA IUSTINI AD HORMISDAM. Gratum ad pontificem mittit, suadetque ut Asianis et precipue Orientalibus suorum episcoporum nomina damnare nolentibus Anastasii exemplo indulgeat: ab iisdem preces pro Ecclesiarum unione oblatas transmittit. 


Iustinus Augustus Hormisde pape  .

Quo fuimus semper, et quo sumus studio pro conciliandis sententiis catholicam fidem colentium, ut eodem animo cuncti uenerentur numen indiuiduum Trinitatis, palam fecisse dignoscimur: nunc legatum ad uestram beatitudinem ultro ob hoc ipsum dirigentes Gratum uirum  sublimem magistrum scrinii, quo remedium tandem reperiatur discordiis uaria  cunctantium, nunc prono libentique suscipientes affectu uiros religiosissimos, quos interuentores unitatis uestra sedes apostolica credidit destinandos. Profecto enim tanquam ipsam pacem, et iucundis eos oculis aspeximus, et extensis manibus duximus amplectendos.  Quin etiam omni intentione ordinauimus, ut uenerabilis Ecclesia Constantinopolitana, nec non complures alie uota suscipiant, uestra, non solum in ceteris, sed in auferendis etiam nominibus ex sacris diptychis, que remouenda maxime postulastis. uerum nonnulle fuerunt urbes et Ecclesie tum Pontice, tum Asiane, precipue Orientales, quarum clerici uel populi omnibus pertentati minis  et persuasionibus, tamen nequaquam flexi sunt ut tollant antistitum et repellant nomina quorum apud eos opinio floruit, sed morte uitam duriorem estimant, si mortuos condemnauerint, quorum gloriabantur uita superstitum. Quid igitur faciamus huiusmodi pertinacie, que nec dicto audiens existit, et tormenta in tantum despicit, ut amplum sibi ac festiuum iudicet, si corpore prius quam religioso desistat consilio? Nobis quidem uidetur opus esse mollius agendi et clementius: que si uno in tua  sanctitate, iam nec in alio poterunt inueniri, nam neque sanguinis et suppliciorum cupidi  libellum suscepimus, neque ut paruo discrimine remaneant imperfecta concordie desideria, sed ad propagandam quo possumus ordine  coniunctionem membrorum Ecclesie. Utrum itaque prestantius erit minorum gratia in totum esse nobis  adiectas tantas multitudines, an, concessis exiguis et remissis, maiora et omni ratione querenda corrigi, ut que non licuit  per omnia, saltem ex necessariis partibus allegentur? ueniam itaque nominum postulamus, non Acacii, non utriusque Petri, non Dioscori, uel Timothei, quorum uocabula ad nos date tue sanctitatis epistole continebant, sed quos in aliis celebrauit ciuitatibus episcopalis reuerentia, et hoc exceptis urbibus, ubi uestre beatitudinis libellus iam in plenum admissus est, nisi hanc quoque partem beneuolentia statuerit uestra mitius corrigendam. uerum nec iudicio  caret sedis apostolice, ut non magis uenia dicenda sit  quam deliberata iam ac perspecta diffinitio. Anastasius quidem religiosissime memorie uestre culmen Ecclesie palam aperteque constituit, cum hoc idem scriberet negotium predecessori nostro, satis esse pacem affectantibus, si nomen tantum reticeatur Acacii. Ergo priora uestre sedis constituta sequitur qui non omnes memorias mortuorum iudicat contemnendas, ut indignum habeatur et incongruum, si non placidior omnibus non solum defunctis, sed etiam superstitibus uestra diuulgetur in omni fine terrarum lenitas. Et hoc quidem non dubitauerimus ita gratiosum uobis futurum, ut pacifico statim responso letior mundus reddatur. Retinet autem uestra sanctitas, quod dudum scripsimus, ex Oriente supplicationes nobis esse destinatas, uoluntatem  ipsorum continentes et arbitrium, in quo sese duraturos ostendunt firmiter, et quo nulla ratione desistendum existimant. Hanc itaque chartulam secundum nostra promissa per Ioannem uirum reuerendissimum episcopum dirigendam uobis in presenti merito credidimus, ut a uestra sede etiam tenor eius admissus ad colligendas proficiat et adunandas ubique uenerabiles Ecclesias, et Hierosolymitanam  precipue; cui tamen omnes fauorem impendunt quasi matri Christiani nominis, ut nemo audeat ab ea sese discernere: consensum itaque propitium tuam sanctitudinem epistolari quoque pagina conuenit declarare; ut, cognito omnibus atque patefacto, tenorem eiusdem chartule a uobis etiam laudari, et tenaciter custodiri letior mundus existat. Data  idibus Sept. Chalcedone, Rustico uiro clarissimo consule. Accepta pridie calendas Decembris, consule suprascripto .





EXEMPLUM PRECUM. Eius opera ad Ecclesie unitatem admitti rogant. Catholicam fidem profitentur. 

Deo amabili ac piissimo imperatori ex Deo Augusto et principi Iustino Christianissimo deprecatio  et supplicatio ab Hierosolymitanis, et Antiochenis, et secunde Syrie clericis et abbatibus et possessoribus Syrie prouincie.

Haurite aquam cum letitia ex fontibus salutis , uociferator  Isaias propheta exclamat, fontes salutis  euangelice ueritatis predicationes manifeste ostendens, ex quibus beati Apostoli et eorum qui per ordinem fuerunt discipuli et sapientes Ecclesie doctores, salutarem aquam fidei haurientes, omnem sanctam Dei Ecclesiam irrigauerunt, que in petra summi apostolorum subnixa rectam et inflexibilem confessionem custodiens, fiducialiter cum eo ad unigenitum Filium Dei exclamat omni tempore, dicens: Tu es Christus Filius Dei uiui . Hanc salutarem confessionem  a sanctis quatuor  synodis, que euangelicis preceptis sunt honorate, suscipientes, nunquam per Christi gratiam a traditis nobis rectis dogmatibus deuiauimus, sicut rerum testatur probatio, et tempore necessitatis fidei constantia demonstrat. Si igitur ut Christiani rationis fidei sumus participes, domine piissime, et ad communem pacem et unitatem festinamus, nostram fidem, quam ab initio suscepimus, per hanc satisfactionem nostram manifestam uestre facimus pietati; ut notum sit quia et paci concurrimus, et a recta cum Dei iuuamine non diuertimus fide, sed omnem ex equo heresim exsecramur, non solum Eutychianistas et Acephalos, sed et Nestorianos, et hominem colentes toto animo  audentes anathematizamus. Nos autem, domine  carissime imperator, sicut  supra dictum est, in Patrem et Filium et Spiritum sanctum, ab initio baptizati quoque et credentes  essentiam Dei in tribus  subsistentiis, adoramus: secundum sanctorum Patrum symbolum credentes in unum Deum Patrem omnipotentem, et in unum Dominum nostrum Iesum Christum unigenitum  Deum uerbum, similiter et in unum Spiritum sanctum; et secundum hoc diuinum [* 1Kb] mathema, definitionem  a sancta Chalcedonensi synodo promulgatam intelligimus quoque et suscipimus, confidentes et credentes, quia unam substantiam uel personam, quod idem est, ipsa sancta synodus in duabus naturis, id est in deitate et humanitate indiuise et inconfuse predicauit Deum uerbum. Dominus noster iehsu Christus unus est ex sancta et unius essentie Trinitate; si enim unum Deum in tribus subsistentiis, sicut dictum est, accipimus, Pater autem non est incarnatus, nec Spiritus sanctus; Deus uerbum incarnatus est, et homo factus est unus ex sancta et unius essentie Trinitate, secundum filiationis proprietatem. Sic ita secundum predictas quatuor synodos credentes,  et secundam Dei uerbi natiuitatem secundum carnem confiteri non renuimus.  Unde proprie Dei  uirgo genitrix esse creditur, tanquam que natura et ueritate unius essentie Patri Filium Deum uerbum, natura immutabilem, ex ipsa factum hominem, enixa est, et duas naturas in Christo per essentiam uel substantiam unitas confitentes sicut in unius persona, uel substantia. Neque harum diuersitatem uel proprietatem post unitionem auferimus, nec eas diuidere in duabus personis et substantiis per unitionem sumus edocti; eumdemque scimus unigenitum Filium Dei, et ante incarnationem eius, et post: eumdem Deum quidem simul et hominem; passibilem carne, impassibilem deitate; circumscriptum corpore, non circumscriptum spiritu, eumdem terrenum et celestem, quem mundus ut hominem cepit, et ut Deum continere non potuit,  mortalem et immortalem, nusquam naturarum diuersitate eius ablata, neque diuidentes per essentiam unionem. Hoc enim uere magnum pietatis mysterium, quia unus ex sancta unius essentia Trinitatis incarnatus, et homo factus Deus uerbum in utraque natura deitatis et humanitatis indiuise et inconfuse cognoscitur et adoratur, non conuersionem uel mutationem sustinens, sed proprietatem utriusque nature in una persona in semetipso conseruans. Ob hanc igitur fidem predictas sanctas synodos suscipientes et custodientes anathematizamus omnes qui aduersus eas quocunque tempore uel modo aliquid conscripserunt, precipue Ioannem Aegeotam, qui aduersus memoratam sanctam Chalcedonensem synodum multas ut Nestorianus blasphemias euomuit;  similiter et condemnantes Timotheum, Aelurum cognominatum, sicut Eutychianistam, aduersus eam cum suis latrantem sequacibus. Ita ergo cum Dei iuuamine semper sensimus, et iam nunc sentimus. Quapropter hanc satisfactionem uestre obtulimus pietati: et ut iubere dignata est, nos proprium intellectum, et quemadmodum de sana fide sentimus exponere: quia quidam heretici, dum suam malam  fidem occultare festinant, nostram in Christo libertatem et rectam fidem detrectaro conantur. Supplicamus igitur uestram clementiam, sollicitudinem perfectam in Ecclesiarum unitione sanctarum habere debere; ut unitas que cum Dei fuerit iuuamine, nec ullo deinceps rationabili aut irrationabili occasionis fomite inquietari pax possit. Deus autem omnium uestrum pium adimpleat desiderium in gloriam sui et reipublice disciplinam.



EPISTOLA LXXu. AD SYNODUM CONSTANTINOPOLITANAM. Gratulatur Epiphanium pontificem electum.

Hormisda synodo Constantinopolitane.

Fratrem et cepiscopum nostrum Epiphanium, apud felicissimam  Constantinopolim ad  officium muneris sacerdotalis assumptum peruenisse ad nos, fraternitate uestra referente, gaudemus, quia gratius quodammodo suscipiuntur indicia, que significauerit amata persona, et tanto maius pro auctoritate nuntii nascitur gaudium, quanto non est quod de testimonio disputetur. Sic erat congruum, carissimi nobis, sic se circa proximum patefacere decebat affectum, ut per uos sedi apostolice innotescat quod moribus et sanctitate fulgeret; quod usque adeo se omnium bonis  imbuit institutis, ut non sit fortius meritis testimonium, quam in honorem sacerdotis adscitum. Quid est enim quod de eo habeatur ambiguum, in quo de bonis moribus sub probatione facte concordie presuscepta sunt diuina. Quapropter facitis sancte, facitis religiose,  facitis pie, quod ueritati testimonium libenter impenditis, quod premium bene meritis non negatis. Quia idem error est tacere ueritatem, qui est falsis assistere; et eadem iniustitia est si negetur honor moribus placitis, que est si concedatur indignis. Certum est, amantissimi, participari uos cum sacerdotis laudibus intimatis, quia omni fraternitatis uestre ordini transcribitur, quod in uno, quem ex uobis elegistis, esse laudatur. Deus omnipotens fidei sue pacem sub perpetuitate conseruans electionem ordinationemque uestram, quam insinuandam sedi apostolice per Ioannem fratrem et cepiscopum nostrum, nec non et Heraclianum presbyterum, atque Constantinum diaconum filios nostros religiose credidistis, tanta firmitate confortet, ita et omnium  discordantium luctamina disiiciat, ita dissidentium corda compescat; et quemadmodum sub fratre et cepiscopo nostro Epiphanio pacificationis datum est indicium, gratulemur effectum. Data uII calendas Aprilis, ualerio uiro clarissimo consule .

Gesta in causa Abundantii episcopi Traianopolitani in scrinio habemus.



EPISTOLA LXXuI. AD EPIPHANIUM EPISCOPUM CONSTANTINOPOLITANUM. Quod qua decuit uia ad sacerdotium peruenerit. In unione Ecclesie perseuerandum. Et de acceptis muneribus.

Hormisda Epiphanio episcopo Constantinopolitano.

 Benedicimus Dominum fraterne caritatis affectu, quia non solum synodica relatione ad sacerdotium te digne peruenisse cognouimus, sed factis atque moribus comprobamus: et ita se meriti tui gradus patefecit affectibus, ut ante fratrum et cepiscoporum nostrorum testimonium cuncta crederemus. Quod enim illi te promittunt posse omnia agere, nos uidemus implesse; et tanquam fidei tue seruata pacis fuerit gratia, sic unitatis hactenus dilata sunt uota diuina. Eorum predestinationi caritatis tue uocabulum quo nuncuparis accessit, sub quo spiritu apparente concordia, factum est ut dicamus: Ecce quam bonum et quam iucundum habitare fratres in unum . Quapropter in Christo Domino nostro reddentes officia salutationis, hortamur ut boni operis initium laudabile  continuet institutum, secundum sanctum Euangelium, quo monemur: Qui perseuerauerit in fine, hic saluus erit . Adhortamini igitur reliquos, inuitate monitis, colligite blandimentis: quia talenti crediti multiplicata compendia sacrificia sunt diuina. Preterea gratissime tulimus quod Ioanni fratri et cepiscopo nostro, necnon Heracliano presbytero, atque Constantino filiis nostris internuntiis promotionem caritatis tue cognouimus, qua esse aliquid dulcius non putamus. Et cum te predicti uiri, etsi pro obsequio suscepto facerent, non tantum ratione laudarent, beati omnium sumus, quod digne rei nuntius relator dignus exstabat, ut tibi absolutissime de legatorum meritis probatio sit honoris. Manu pape: Suscepimus calicem aureum gemmatum, patenam argenteam, et  alium calicem argenteum, et uela duo ministerio basilice beati Petri apostoli profutura, a caritate tua directa. Data uIII calendas Aprilis, ualerio uiro clarissimo consule .





EPISTOLA EPIPHANII AD HORMISDAM. Ab Orientalibus imperatori preces oblatas se ad eum misisse. 

Domino meo per omnia amabili Deo sanctissimoque fratri et comministratori Hormisde Epiphanius episcopus in Domino salutem.

Quantam alacritatem aut quale desiderium piissimus et Christianissimus imperator caram perfectam unionem uniuersarum Ecclesiarum habeat, non uoluntate tantum, sed operibus ipsis habitantibus, in  hac regia urbe, et antequam ad regnum a Deo sibi datum perueniret, ostendit. Sanctitati autem uestre ex correctis ab initio regni eius, et usque nunc laboribus maxime manifestauit, per quos omnia catholice Ecclesie membra in unum Domini et Saluatoris nostri Iesu Christi corpus cum prompto nititur animo coniungere: et quid opus est uerbis uti prolixis, qui rebus ipsis, quanquam nos ueri testes, existere ualeamus. Habet tamen et uestra sanctitas experimentum quod et per scripta cognouit: confirmat quidem hec quod nunc additur. Nam quidam qui sub potentissima eius manu sunt, religiosissimorum sacerdotum ex Orientalium partium regionibus, preces porrexerunt, docentes de his que uoluerunt. Nec hoc  latere uestram uolens sanctitatem, bene deliberauit ut quod iam factum est in presenti nuntiaret uestre sanctitati. Paulo post de ea his manifestius significare; ut, communi concilio precedente omnium, Domino et Saluatori nostro Iesu Christo ea que ad utilitatem communem conueniunt, et undique sunt irreprehensibilia, catholice fidei correctionibus, clarescant. Opportune igitur existimantes fraternis litteris uestram sanctitatem et carissimis alloquiis rogamus ut maius et instantius pro piissimo principe nostro omnium Dominum Deum orare dignemini. Omnem in Christo fraternitatem que cum uestra est sanctitate ego quoque et mei plurimum salutamus. Alia manu. Incolumis in Domino ora pro nobis, amabilis Deo et sanctissime pater.





RELATIO EPIPHANII EPISCOPI CONSTANTINOPOLITANI. Paulini sollicitudinem laudat. 


Domino meo per omnia amabili Deo sanctissimoque fratri et comministratori Hormisde Epiphanius in Domino salutem.

Paulinus uestre sedis defensor, qui uestram retulit epistolam, uestreque sanctitatis uirtutem in se ostendens, cum gaudio nobiscum conuersatus, suam sollicitudinem communibus consiliis actibusque contulit. Sed quoniam ad uos festinantem non oportebat eum prolixiore tempore remorari, ideoque reciprocis alloquentes uestram sanctitatem, protegi prefatum uirum et nostri dignum amoris fidelem seruum subsistentem commendamus. Erit autem de his que a  nobis gesta sunt pro uestro animo, et circa sanctas Ecclesias sollicitudinem quam gerimus, uigilare nobis dignus fide enarrator. Nam nos orationibus uestre sanctitatis, ut naturalem bonitatem huius rei respicientes, uigilantissimum habentem studium, et Deo cooperante in plurimis uerbum gratie decurrens sine aliqua obsistentia ad effectum nostrum ducit et intentionem. Sed quia difficultates alique accesserunt, gubernatione utique et inniti dispositione ea que hic mouetur oportet, et competenter exponi, sicut et uestra cognoscit super omnia sanctitas. Et quemadmodum oportet eos qui Dei greges pascere sortiti sunt uniuersa ad gloriam Dei et agere et moliri, spem salutis in eum habentes: et sicut scriptum est: Diligentibus Deum omnia cooperantur in bonum . Ea enim que uobis placeant, sicut dictum est, sentire quoque et agere nitimur, sanctissime. Omnem in Christo fraternitatem, que cum uestra est sanctitate, ego quoque et mei plurimum salutamus.





EXEMPLUM EPISTOLAE IUSTINIANI uIRI CLARISSIMI AD HORMISDAM. Petit ut pro Ecclesiarum unione laboret, et sibi ad ea respondeat que per legatos scripserat. 

Domino beatissimo atque apostolico patri Hormisde pape urbis Rome Iustinianus.

Quanta reuerentia uestram beatitudinem ueneremur, multis epistolis, ex quo serenissimus imperator  filius uester regnauit, cognoscitis. In presenti quoque debito pudore salutantes tuam sanctitatem, postulamus enixius ut assiduis precibus et frequentissimis orationibus pro concordia laboretis Ecclesiarum  uestrarum, nobisque  tam de sermone de quo uertitur controuersia, quam de nominibus episcoporum sub Acacio defunctorum, per Eulogium uirum sublimem tribunum et notarium dignetur apostolatus uester integrum indubitatumque destinare responsum; omnibus uidelicet que presentibus legatis uestris ordinata sunt in perpetuo firmiter duraturis. uir namque religiosus Ioannes episcopus, qui uenturus est Romam, detinetur egritudine corporali: nichil enim prohibet ante eius quoque aduentum concordiam  preuenire, sublata dubitatione religionis, et eum tamen mox dimittemus fauente diuinitate, quia iam melius habet: quoniam nec difficilia sunt que ceciderunt in ambiguitatem; nec expedit diutius causam uite protrahi sempiterne, ne dilatis temporibus aliquid nascatur incertius. Aeternitatis igitur superne tremendique iudicii non immemor sanctitas uestra, que sibi commissa sunt efficacie tradi deproperet, ut intelligant cuncti recte uos apostolice sedis esse primatum sortitos. Hec igitur que scribuntur a  nobis affectu paterno iubete quantocius adimpleri. Scitis namque quam sit admirabilis glorie tantorum errores annorum uestri pontificatus tempore stirpitus aboleri.





EXEMPLUM EPISTOLAE IUSTINIANI COS. AD HORMISDAM. Confitemur Christum Dominum recte unum in Trinitate dici, secus unum ex Trinitate. In nominibus episcoporum damnandis non ita seuere agendum. 


Domino uiro beatissimo sanctoque patri Hormisde urbis Rome pontifici Iustinianus [* 1Kb] cos.

Quantam uenerationem religionis habeamus, quamque solliciti semper fuerimus propter uniendas sanctas Ecclesias, testis est quoque uestra beatitudo. Postquam regnauit enim dominus noster inclytus imperator, per omnes ad Italiam uenientes direximus litteras, apostolatum tuum rogantes sicut decebat. Nunc etiam ne quid eorum que fieri conuenit pretermittatur, Ioannes uir reuerendissimus antistes, Heraclianus presbyter, et Constantius diaconus sacrosancte Ecclesie huius inclyte ciuitatis destinati sunt  ad urbem feliciter, ut super omnibus que scripsit filius uester serenissimus imperator integrum responsum accipiant. Dignetur ergo sanctitas tua suscipere memoratos uiros religiosissimos libenter, et habitis orationibus, placataque Diuinitate, sic omnia debeat ordinare uenerabiliter, ut nichil ultra remaneat in ambiguum. Nobis etenim uidetur quoniam Filius Dei uiui Dominus noster iehsu Christus ex uirgine Maria natus, quem predicat summus apostolorum carne passum, recte dicitur unus in Trinitate cum Patre Spirituque sancto regnare, maiestatisque eius personam in Trinitate, et ex Trinitate non infideliter credimus.  De nominibus autem defunctorum episcoporum clementer, et ut decet pacificum patrem disponite: quia uester quoque predecessor beate recordationis ad memorie principalis Anastasium scripsit, ut si nomen Acacii tantummodo tolleretur, una nobis esset communio. Nonne igitur suasit uestra sedes, ut prestet imitari beatissimum et sanctissimum Leonem Romanum pontificem, ac sicut ille scripsit Leoni, ita et uos omnibus amputatis dubitationibus perfectas pacificasque paginas ad inuictissimum principem filium uestrum rescribere Ecclesie, ut ante tribunal uenturi iudicis participes eorum sitis quorum sedem iure sacerdotali tenetis. Ostendat ergo tuus apostolatus quod Petro successit apostolo; quoniam Dominus a uobis utpote summis pastoribus exacturus est uniuersorum  salutem, qui poterunt esse salui firmata concordia. Nos etenim finitis capitulis, de quibus scripta suscepistis, ultra non patiemur a quoquam controuersiam religionis in republica nostra moueri, nec uestram sanctitatem conuenit audire superflua concertantes.



EPISTOLA LXXuII. AD IUSTINIANUM. Commendat Iustinianum de reuerentia sibi exhibita. Promissam legationem se exspectare. Sanctissime Trinitatis mysteria explicat.

Hormisda Iustiniano uiro illustri.

Quod celsitudo uestra animi circa me sui beneuolentiam dignatur ostendere, facitis rem Deo placitam, et recte conscientie congruentem; sed non parua sunt nobis huius emolumenta propositi. Maior in nos  fructus de tali bonitate reuertitur, neque enim uacua honorificentia est que defertur antistiti. Indubitatum siquidem est quia honor ministri cultus est domini, et qui personam sacerdotis magni habet, maiorem remunerationem ab eo cui sacerdos famulatur accipiet, dicente Domino Iesu iis qui prophetas in honore suscipiunt, suam mercedem esse reddendam: et apud me quidem magni est gratia uestra momenti, eo tamen pretiosior, quia quidquid mihi gratie dignanter impenditis, in Ecclesiarum defensione monstratis. Sed ut ad id quod celsitudo uestra desiderat noster sermo dirigatur, quanquam et clementissimus imperator, et uos promittatis legationem esse uenturam, et id cum ratione conuenerit, ut eorum qui dirigendi sunt super omnibus nos decuerit  exspectare presentiam; tamen quia gratum nobis est studium quod circa religionem uos habere declarastis, non grauat prelibare, dicendo non opus ut stabilitatem fidei uestre intentionis  potius quam rationis sequaces procaci uerborum nouitate confundant. Sancta Trinitas Pater, et Filius, et Spiritus sanctus unus est Deus; hanc Isrel iussus adorare, cuius inseparabilis et indiscreta substantia non potest diuidi, non potest sacrilega distinctione separari, seruata tamen proprietate sua unicuique persone. Hec interim commendanda fidei uestre, epistolaris styli terminum cogitantes, congrua credimus  breuitate sufficere, plenius disserenda cum florente imperio clementissimi principis, si promissam legationem et nos suscipere Deo propitiante contigerit, et cognitis omnibus cum adiutorio Dei nostri responso reddito pro uniuersitatis informatione remittere.





EPISTOLA IUSTINIANI uIRI ILLUSTRIS AD HORMISDAM. Petit ut legatos rebus bene gestis redire quamprimum curet  . 

Diligenter apostolatus uester cognouit quanto fide calore filius uester serenissimus imperator nosque fuimus ab initio. Nunquam cessauimus agere que pertinebant ad firmamentum religionis diuine. Pro qua re nuper etiam reuerendissimos sacerdotes Romam  direximus, ut integrum componeretur de capitulis, quibus ad ea dubietas uertebatur. Sed ignoramus que difficultas prouenerit ut minime sopirentur hactenus ea que uidentur esse leuissima. Salutantes ergo uestram reuerentiam petimus ut nulla prebeatur occasio, qua de tua quisquam possit ambigere uoluntate; sed habentes pre oculis iudicium maiestatis superne, modis omnibus festinare dignemini.



EPISTOLA LXXuIII. AD IUSTINUM AUGUSTUM. Ad euitandam discordiam nichil innouandum: et de his qui ad communionem admitti possunt Epiphanio scriptum.

Hormisda Iustino Augusto.

Scio quidem, uenerabilis imperator, clementiam tuam conscientia boni operis tantum esse contentam;  nec in his que pro catholice Ecclesie unitate disponitis, humanis laudibus indigere, et  magni studii gloria non digna remuneratione uilescat. Quanta est enim circa eum humani summa preconii, cui contigit terrarum regna committi? Cum eo noxia sint blandimenta adulationis suspicioni, que humilitas detulerit imperanti. Et alias secundum euangelicam traditionem necesse est ut fructu superne remunerationis careat, qui retributionis laudem exspectat. Hinc mansuetudinem uestram omni bonitatis perfectione pollentem, ad Deum uniuersa que memorabiliter facitis referre non ambigo, nec caduca cogitantes, ab illo exspectatis pro actuum uestrorum retributione mercedem, quem bonorum omnium constat auctorem. Et tamen ego diuinis, quibus obsecundo,  conuenio institutis, ne religiose conscientie uestre beneficia conferta dissimulem, ne taciturnitas mea, que uobis crescit ad gloriam, mihi, quod absit, uertatur in culpam. Noui enim de illis decem Domini et Saluatoris nostri pietate mundatis, quia et nouem sunt nota ingratitudinis improbati, et unus testimonium fidei et merita recepte salutis retulit, qui gratiarum actionem sanatus exsoluit. Exsequor exempla que didici, et quod per officii mihi crediti materiam predico, sub occasione litterarii sermonis exhibeo. Ago gratias quanto  amplius possum, et si quantas debeo non possum: sed solatium mihi est quod de  beneficiis mecum uestris mundus exsultat, et lacerate hactenus Ecclesie membra ad compagem suam reuocata gloriantur. Reduxisti populis fidem, persecutus errorem; inclinata est superbia inimicorum Ecclesie Dei, et humilitas erecta fidelium. Magna res tibi contigit, imperator: magna in te emolumenta cum potestate coierunt, que merearis intellige. Non exiguam in te partem boni operis illius quod uadens ad celos Dominus noster iehsu Christus contulit transtulisti: nam pacem quam ille discipulis dedit per te mundus inuenit: non dubium congratulari tibi angelos celi: nam si iuxta assertionem euangelicam letitia est eis super uno peccatore saluato, que potest esse populo? Salue Ezechias presentis etatis. Nam etsi fuerunt ante eum reges Iuda  bonum  qui facerent, nullus tamen eorum dissipauit excelsa; tu quoque schismatum et superbie dissipator, et cultus ueteris restitutor, presume tibi similitudine illius annorum augenda curricula, qui operum eius imitaris exempla. Hec omnia, que ad maius glorie tue spectant augmentum, non stimulo adhortationis aliene, non ullis precibus excitatus aggrederis: solus tibi in consilio Deus: non est qui se ad participationem tanti operis tentet inserere: tibi debes actionis huius studium, tibi bone actionis effectum. Tu me, uenerabilis imperator, Ecclesie uulnera tam longa merentem ad spem reddende salutis animasti. Tu me post tam continuos turbines iam pene desperatione cessantem ad nouam tranquillitatem directis ultro piis litteris excitasti: hoc quoque  procul dubio diuina intelligentia conferente, ut inter ipsa tui principatus exordia fidei eius dicares obsequium, cui acceptum debebas imperium, sed qui te ad incipienda hec non potui primus impellere; nunc maiore fiducia tantis beneficiis compellor prouocatus orare, ne patiaris in re tam boni operis esse defectum; ne manus, quas ad Deum erigis, accepti operis perfectione suspendas. Negare non possum pro domini nostri hec me affectu et unitatis exposcere: sed fateor et saluti tue pro tanta mansuetudinis gratia hec studia me debere. Scriptum est enim quia qui perseuerauerit usque ad finem saluus erit . Nec uos aliquorum obstinatio reddat a proposito pigriores. Durum est, ut efficacior sit eorum pertinacia qui diuidunt pacem, quam eorum qui asserunt  unitatem. Amentur uulnera cum prouideantur pro salute remedia, et preoptabile . . . . putetur se . . . . mortuis quam inherere cum uiuis. An non equum est, ut religiosi principis subdantur imperio qui non mouentur exemplo? Non omnis eger remediis salubribus acquiescit, et medendi studium sepe ipsis quibus adhibetur ingratum est: et tamen grata est pro salute necessitas, nec ipsi post respirationem non sunt beneficiis obnoxii qui curantur inuiti. Cauenda est sublilium magna circumspectione calliditas, qui ingerunt difficilia, dum nituntur labefactare composita. Et quis  hoc possit admittere, ut ad illa per pacem credamur adduci, ad que non potuimus discordie necessitate compelli? Et putetur equum, ut contra salutem princeps subiectorum uoluntatem sequatur, quam pro sua salute subiecti, principis non famulentur imperio? Ipsam tibi mecum, uenerabilis fili, crede Ecclesiam Dei supplicare, ut eam sine macula et ruga, sicut scis Domino placere, custodias; nec in eam oculus ille qui peruigilat neuum aliquem quem auersetur aspiciat. Ama quod a Deo compunctus elegisti, et intemeratum serua illud cuius pars esse uoluisti. Fuerit ante sollicitudo tantum mea, nunc unam nobis causam tua fecit esse clementia. Nec austeriorem me quisquam dicat esse prioribus, nec adhortatio alicuius pro sententie auctoritate teneatur. Diligentiorem  me non pertinacie studium, sed scandala, secuta fecerunt. Forte inter initia locus esse potuit lenitati: male  per accessus precedentium temporum errorum augmenta creuerunt. Non parui habeas, fili sanctissime, quod curasti, ubi sancta Chalcedonensis synodus, et inter sanctos uenerandi pape Leonis religiosissima constituta locum alicuius honoris habuerunt? Ubi non aduersum tanta fidei fundamenta quasi quodam bellicum hostium Dei insonuit exercitus? Quanto acrioribus hec impetita sunt iaculis, tanto ualidioribus sunt munienda subsidiis. Rogo, clementissime imperator, ne me aut ad delenda  hec que dudum beneplacita sunt, aut mutanda compellas. uox enim illa auribus meis indesinenter immurmurat: Quia nemo  manum ad aratrum mittens, et post se respiciens aptus est regno Dei , cum in euidenti sit, quia penitentia malorum est operum, non bonorum. Sed quanquam his urgemur angustiis, tamen propter mansuetudinis tue considerationem, et uenerabilium legatorum Ioannis episcopi Heracliani presbyteri, et Constantini diaconi allegatio nos non inhumana permouit, qui innocentibus aut ignaris cause remedia credidit esse poscenda: ad fratrem et cepiscopum nostrum Epiphanium scripta transmisimus, ut memor fidei, memor religionis, quos dignos susceptione esse crediderit, et alienos a communione quam respuimus, sicut asseritur, innocentes eos ad societatem sue communionis admittat, libelli tamen qui a nobis interpositus est tenore seruato. Melius est enim et magis  Deo placitum, si salua fide ecclesiastico corpori iungantur abscissi, quam in abscissos transeant, qui in beati Petri immaculata communione manserunt. Data septimo calendas Aprilis, ualerio uiro clarissimo consule .



EPISTOLA LXXIX. AD IUSTINUM AUGUSTUM. Diuinitatis et incarnationis mysterium exponitur.

 Hormisda Iustino Augusto.

Inter ea que ad unitatem Ecclesie pertinentia , propter quam Deus clementie uestre  elegit imperium, in litteras contulistis: hec quoque, uenerabilis imperator, cura fidei, cui multipliciter uos studere declaratis, adiecit, ut aliquorum preces perferende ad humilitatis  notitiam iungerentur, quibus uel quid questionis oriretur agnoscerem; uel ad submouendum proposite consultationis ambiguum responsum a me religiose  scientie conueniens redderetur. Legi omnia sollicitudine qua decebat; et licet ad responsi plenitudinem sufficere potuisset, si illa tantum que a ueteribus  sunt diffinita rescriberem, tamen ut religiosi propositi uestri remunerarem affectum, non subtrahendum credidi mei quoque sermonis obsequium. Quid enim est quod emergentibus Nestorii et Eutychetis uenenis paterna omisit instructio? Pene omnes impietates  cum inuentoribus tam nefandorum dogmatum conuenientia in unum synodica decreta presserunt: nec ulterius remansit locus ullus tam diris perfidie seminibus amputatis, aut Christum Dominum nostrum credere sine carnis fuisse ueritate, aut eumdem non Deum et hominem de materni uteri intemerata fecunditate prodiisse, cum alter eorum dispensationem, qua saluati sumus negando, quantum in se est, irritam faceret; alter opinione contraria, sed impietate consimili, in eodem Domino nostro Iesu Christo potestatem diuinam a uera humanitate secluderet; neque ille recordatus quia palpandam carnem suam Christus ostendit, nec ille Euangelii memor uerbum carnem factum esse dicentis , cui uox Domini indeficienter insonare debuerat, qua dixit et docuit:  Nemo ascendit in celum, nisi qui de celo descendit Filius hominis qui est in celo . Sepe hec et multis precedentium sunt comprehensa sententiis; sed nec clementia uestra licet iam dicta sint, fastidiose poterit repetita cognoscere: nec nobis pudor est ea que sunt a decessoribus nostris predicta  reuoluere. Neque enim possibile est ut sit diuersitas predicationis, ubi una est forma ueritatis; nec ab re iudicabitur alienum, si cum his, cum quibus conueniemus fide, congruamus et dogmate. Reuoluantur piis mansuetudinis uestre auribus decreta synodica, et beati pape Leonis conuenientia sacre fidei constituta; eadem inuenietis in illis que recensueritis  in nostris. Quid ergo est post illum fontem fidelium statutorum ? quid  amplius  quamlibet curiosus scrutator inquirat,  aut opere aut institutione perfectius ? nisi forte mauult quisquam dubitare quam credere, certare quam nosse, sequi dubia quam seruare decreta. Nam si Trinitas Deus, hoc est Pater et Filius et Spiritus sanctus, Deus autem unus specialiter legislatore dicente: Audi, Isrel, Dominus Deus tuus, Deus unus est , qui aliter  habet, necesse est aut diuinitatem in multa diuidens , aut specialiter passionem ipsi essentie Trinitatis impingat, et  hoc est, aut plures deos more profano gentilitatis inducere, aut sensibilem penam ad eam naturam que aliena est ab omni passione transferre. Unum est, sancta Trinitas non multiplicatur numero, non crescit augmento; nec potest aut intelligentia comprehendi, aut hoc quod Deus est discretione seiungi. Quis ergo illi secreto eterne impenetrabilisque substantie, quod nulla uel  inuisibilium naturarum potuit inuestigare natura, profanam diuisionem tentet ingerere, et diuini arcana mysterii  reuocare ad calculum moris humani? Adoremus Patrem, et Filium, et Spiritum sanctum, indistinctam  distincte  , incomprehensibilem et inenarrabilem substantiam Trinitatis, ubi etsi admittit numerum ratio personarum, unitas tamen non admittit esseutie separationem, ita tamen ut seruemus diuine propria nature, seruemus propria unicuique persone, nec personis diuinitatis singularitas denegetur, nec ad essentiam hoc quod est proprium nominum transferatur. Magnum est sancte et incomprehensibile mysterium Trinitatis, Deus Pater, Deus Filius, Deus Spiritus sanctus, Trinitas indiuisa: et tamen notum est quia proprium est Patris ut generaret Filium, proprium Filii Dei ut ex Patre Patri nasceretur equalis,  proprium Spiritus sancti ut de Patre et Filio procederet sub una substantia Deitatis. Proprium quoque Filii Dei, ut iuxta id quod  scriptum est: In nouissimis temporibus uerbum caro fieret, et habitaret in nobis : ita intra uiscera sancte Marie uirginis genitricis Dei unitis utriusque sine aliqua confusione naturis, ut qui ante tempora erat Filius Dei, fieret filius hominis; et nasceretur ex  tempore hominis more, matris uuluam natus non aperiens, et uirginitatem matris deitatis uirtute non soluens. Dignum plane Deo nascente mysterium, ut seruaret partum sine corruptione, qui conceptum fecit esse sine semine, seruans quod ex Patre erat, et representans quod ex matre suscepit. Nam iacens in presepio uidebatur in celo, inuolutus pannis adorabatur a magis, inter animalia editus ab angelis  nuntiabatur, uix egressus infantiam, et annuntians mysticam sine instituente doctrinam, inter rudimenta  annorum puerilium edens celestia signa uirtutum. Idem enim Deus et homo, non  sub quarte introductione persone: sed ipse Dei Filius Deus et homo,  id est uirtus et infirmitas, humilitas et maiestas, redimens et uenditus, in cruce positus et celi regna largitus; ita nostre infirmitatis particeps, ut posset interimi, ita ingenite potentie dominus, ne posset morte consumi: sepultus est iuxta id quod homo uoluit nasci, et iuxta id  quod Patri erat similis resurrexit, patiens uulnerum, et saluator egrorum, unus defunctorum, et uiuificator obeuntium; ad inferna descendens et a Patris gremio non recedens: unde et animam, quam pro communi conditione posuit, pro singulari uirtute et admirabili  patientia mox resumpsit. Hec ita esse, nec ullam dubitationem oportere recipere,  idem Dominus noster iehsu Christus ne inter corporis passiones Deus non esse crederetur, aut ne Deus tantum, et non homo inter opera mirabilium stupenda uirtutum, proposito nos duorum apostolorum informauit exemplo, Deum esse Christum Dominum nostrum Petri fide; hominem Thome dubitatione declarans. Quid enim intererat, ut quem se homines dicerent, discipulos suos uellet inquirere, nisi ut respondente Petro:  Tu es Christus Filius Dei uiui , notum faceret hoc non de carne et sanguine proditum, sed a Patre Deo inspirante reuelatum, et per testimonium laudate responsionis fides patefacte fieret ueritatis? Quid intererat, ut apparente post resurrectionem Domino, Thomas tamen aut deesset ceteris aut solus ambigeret, nisi ut mundus crederet, quod ambigens discipulus exploraret , ut dum unius manibus se pateretur tangi, ad uniuersitatem  fidelium quid esset, possit  agnosci? Non ergo ad  improbandum discipulum interposita est dubitatio, sed quesita posteritatis instructio. Anne ad aliud spectat , quod se idem Dominus Cleophe cum alio discipulo, cum ad Emmaus tendentes de se loquerentur, inseruit;  et quanquam de resurrectione Domini per mulieres, que prime ad monumentum conuenerant, agnouissent; tamen ut per eorum dubitationem daret credendi futuris seculis firmitatem, incipiens a Moyse  et omnibus prophetis, oportuisse pati Christum, et ita intrare in gloriam suam, interpretatus Scripturas ostendit, et per passionem humanam naturam, et diuinam in eo esse per gloriam,  multipliciter hec sanctarum Scripturarum testificatus exemplis? Hec apud religiosam conscientiam tuam, uenerabilis imperator, tanquam ignota dicuntur. Fides enim ipsa, que a te constanter asseritur, tibi reddit hoc muneris, ut sensibus tuis et affectum sui  miserat, et scientiam, per quam diligentius asseratur, infundat. Et tantum interest dispensationis mihi credite, ut ego quoque uel apud scientes nota non taceam; ut succedente sibi per uices temporum catholicorum predicatione sensuum quod indeficienter asseritur sine fide credatur. Latius hec que ad  deitatem humanitatemque Domini nostri Iesu Christi pertinent, et in eo unitas duas sine confusione naturas potui secundum ueterum definita disserere, si esset aduersum eos qui his dissentiunt disputandum: sed cum in manibus omnium sint et synodica constituta et beati pape Leonis dogmata, perstrinxisse potius pauca quam euoluere credidi conuenientius uniuersa. Nunc uero agnoscere satis est, et cauere proprietatem, et essentiam cogitandam, ut sciatur quid persone, quid nos oporteat deferre substantie: que qui indecenter  ignorant, aut callida impietate dissimulant; dum omittunt quid sit proprium filii, trine  tendunt insidias unitati . Sed si que predicta sunt, ualidis teneantur fixa radicibus, nec a paterna traditione receditur,  et constanter questionibus obuiatur. Data  uII calendas Aprilis, ualerio uiro clarissimo consule .



[1Kb] [* 1Kb] EPISTOLA LXXX. HORMISDAE AD EPIPHANIUM. Ipsi uicariam sedis apostolice prefecturam in recipiendis lapsis delegat.

Hormisda Epiphanio episcopo Constantinopolitano.

Multo gaudio sum repletus, quod circa Ecclesie pacem, et sanctissimi imperatoris, et dilectionis tue tale studium, quale litteris indicasti, legatorum quoque  meorum assertione cognoui. Manifesta enim hinc superne misericordie documenta produntur, quando et humani principes causam fidei cum reipublice ordinatione coniungunt, Ecclesiarum presules, quod ad dispensationem suam pertinet, officii memores exsequuntur. Talibus indigebat post discordie procellas religio Christiana rectoribus, qui compressis prouida dispensatione turbinibus, diu peregrinatam pacem, depulsa tempestate reducerent, et in futura secula propositi sui exempla tendentes, sibi ascribendum indubitanter ostenderent, quidquid Deo  placitum posteri pro sua imitatione fecissent. Benedicamus Deum, frater carissime, nostris hoc diebus fuisse concessum, et totis orationum et curarum uiribus annitamur, ut que per Dei nostri opem bene correcta sunt, ipso adiuuante per omnia compleantur. Sperandum enim est ut ad compagem corporis sui reliqua quoque que adhuc diuisa sunt membra festinent, et a potioribus minora non discrepent: ad quod cum dilectio tua Christiane studio caritatis hortetur, debet id ad quod incitat sequi, et quod amandum suadet amplecti. Similem enim iam fidei curam gerentes, per religiosam patientiam, par etiam premium de boni operis speramus effectu: neque enim difficultatibus est cedendum. Non fatigatur asperis fides: nec ad celorum ardua per procliue  contenditur: nec remunerationem circa laboris exercitia quis meretur. Unde ne facientes bona, deficiamus, specialiter admonemur: Beati etiam, teste Psalmista, qui custodiunt iudicium, et faciunt iustitiam in omni tempore : quia non initium laboris remunerationem premii consueuit inuenire, sed terminus. Ergo par studium sollicitudinis assumentes, quibus est una in communione et credulitate societas, quemadmodum de adunata sedi apostolice Constantinopolitana Ecclesia pariter exsultamus in Domino: ita de reliquarum quoque  reintegratione curemus primum, ut fidem integritatemque nostram immaculatam ab omni contagione seruemus. Nosti enim, frater sanctissime, que ecclesiasticam seruent uincula concordiam,  que nos ab hereticorum tueantur insidiis, per que etiam canonum custodiatur auctoritas. His in robore suo omni circumspectione seruatis, remedia sperantibus conferentur. Habet enim et ecclesiasticarum ordo regularum, et ipsius forma iustitie, ut medicina rationabilis benigne et fideliter sperantibus non negetur: nec quisquam ita est ab humanitate discretus, quem non a rigore discretionis inclinet incauta simplicitas. Sed ut caute hoc citra querelam, aut erroris alicuius neuum ualeat expediri, dilectissime frater, personam meam te in hoc oportet induere, scientem in huiusmodi causis, sicut predictum est, quid faciendum sit, quid cauendum: ita omnia prouidenda, ut non ambigas rationem dispensationis huius Deo esse reddendam: ita tamen  ut eos qui uobis fuerunt communione sociati, uel per uos sedi apostolice uestra nobis scripta declarent, quibus etiam continentia libellorum, quos obtulerint, inseratur. Sic enim et Seueri, [1 1Kb] et complicum eius, aut similium absoluemus errores, nec eorum qui sanari potuerint, dispendia patiemur. Quod ideo uobis specialiter credimus imponendum, ad diligentiam uestram nostra onera transferentes, quia non praua iam documenta resistentes hereticis edidistis, nec debet de eo ambigi quem bene contigerit explorari. Simul assume remedia medicine, simul accingere auctoritate iustitie, et sic circa supplices  humanitate mollire, ut in hereticorum contagione perdurantes, aut eos qui innocentiam simulant, et cum nostris sola uoce consentiunt, ab his quibus pro Ecclesie redintegratione consulitur et prouidetur, excludas: nec enim expedit circa hos ecclesiasticam temperare censuram. Non enim erunt miserationis bona pro eorum, quibus consuli oportet, necessitate collata, si indiscrete fuerint bonis malisque communia. Et quia Hierosolymitanorum quoque faciebat in tuis litteris tua dilectio mentionem, quorum etiam ad nos quedam delata professio, necessarium duximus uel recensere que scripta sunt, uel respondere que congrua. Qui si sanctorum Patrum constituta custodiunt, si illa fidei fundamenta uenerantur ab his que per eos sancto Spiritu compungente  definita sunt, non recedent. Aut enim perfecta sunt, ita ut sunt, et adiectione non indigent: aut bene ualida, et ideo non mutanda: quando per ea omnia hereticorum uenena compressa sunt. Nec quidquam Chalcedonensis synodus, quod utile quelibet diligentia potuisset excogitare, preteriit: que precedentium quoque dogmata uel clarius manifestauit, uel repetita auctoritate firmauit, speciale quoddam aduersus Nestorium et Eutychem aggressa certamen, alterum deitatem Dei nostri Iesu Christi a carne separantem, et ideo sanctam Mariam Dei genitricem pronuntiare uitantem: alterum ueritatem carnis in Domino renuentem. Quando Dominus noster iehsu Christus idem Filius Dei, idem filius hominis, una in duabus persona naturis diuinitatis et humanitatis  carnis, nec naturis adunatione confusis, non uelut quarta persona addita Trinitati, sed ipse Filius Dei exinaniens semetipsum, et formam serui accipiens , propter quod et unam nec diuisibilem profitemur essentiam Trinitatis, et proprietatem tamen suam scimus inesse personis, unam Filii Dei cum assumpta carne, unam Spiritus sancti: et personas proprietatibus designantes, et per unitatem essentie inseparabile Trinitatis mysterium confirmantes. Neque enim ambigi potest uerbum Dei intra matris uiscera per carnem, humanam assumpsisse naturam, nec post a se factam intra uuluam naturarum unitionem diuisum. Nam ut humanitas sine Deo non est edita, sic in cruce non est impassibilis diuinitas  a carnis passione diuisa: quod uirginis partus et intemerata fecunditas, et singularis a mortuis resurrectio, et ad celos declarat ascensio. Hec si quemadmodum a Patribus constituta sunt seruant, credant, nec definita transcendant: a quo tramite qui declinant, ipsi sibi nebulam dubitationis offundunt. Nobis autem illud apostolicum contentiosis respondere necesse est, nos hanc consuetudinem non habemus, nec Ecclesia Dei . Hec ideo breuiter, quia nec ambigi conuenit de rebus iuxta fidem sepius definitis: et pene superuacua est allegatio, que adhibetur instructis, cum super hac re et ad clementissimum principem filium nostrum non pauca perstrinxerim. Et quia de Hierosolymitanorum propositione respondimus, hoc quoque estimauimus,  salutis eorum causa competenter ad endum, ut si communionis apostolice desiderant unitatem, professionem suam scripto inditam, quam legatis nostris apud Constantinopolim positis obtulerunt, aut per suos ad nos dirigant, aut fraternitati uestre tradant, eodem tamen, sicut diximus, tenore conscriptam, que ad nos modis omnibus sub uestra ordinatione deferatur. Nam de Thessalonicensibus, quorum ad nos legati sub clementissimi et fidelissimi principis filii nostri ordinatione uenerunt, ne quid omisisse credamur, nosse uos uolumus, secundum hoc quod Domino nostro inspirante placuerit, causam omnem nostri  dispositione tractandam, et si quod oportet impleuerint, ordinanda hec per fratrem nostrum et cepiscopum uenerabilem  uirum Ioannem, sed et filios nostros Heraclianum presbyterum et Constantinum diaconum, ecclesiastico honore dignissimos; ad causam pertinentia conscripsisse contenti, gratulati sumus in uiro ordinis nostri par meritum et religiosum nos inuenisse propositum, et cum legatione mandata sapientie et moribus congruentia. uotiua enim res et plena gaudii est, ut sint iusta estimatione probabiles, quos communionis et officii contigerit esse consortes. Et alia manu: Deus te sanum custodiat, frater uenerabilis. 

Sanctissimus archiepiscopus dixit: Nunc uenerabilissimi notarii sanctissime Ecclesie nostre, si que sunt charte apud eos presentem causam concernentes,  ipsas nobis manifestas faciant. Et productis chartis per uenerabilem Cosmam diaconum, notarium et chartophylacem, Macarius uenerabilis diaconus et notarius, libellum ex persona clericorum Theopolis, et relationem synodi ibidem in regia urbe congregate, utrumque ad Ioannem inter sanctos archiepiscopum ipsius regie urbis, legit. Et Calonymus, uenerabilis diaconus et notarius, ex codice epistolam ad Ioannem sancte memorie archiepiscopum Hierosolymorum, et ad Epiphanium pie memorie Tyriorum episcopum, legit. Insuper etiam epistolam missam ab ipso Ioanne Hierosolymorum episcopo et synodo sua ad sanctum Ioannem legit. Et tephanus, uenerabilis notarius et diaconus, relationem missam ab Epiphanio Tyrio et synodo sub  eo congregata legit. Et Paulus uenerabilis notarius et diaconus relationem cum gestis destinatam ab episcopis secunde Syrie ad sanctissimum Ioannem archiepiscopum regie urbis; que omnia inserta fuere.



'.

.

, , , , . , . ,  , . , , , , , ,  . , , , , , . , , , , , . , , . ,  , , . , . , , , , . , , , , , , .  , , , , . , . , , , . , , , , , , , , ,  , , , , , , , , . , , , , . , , , ,  . , , , , , , , . . , . , , ,  . , , , . , , , , , , , , , , , , , , , ,  , , , , , , , . , . , , , , , , .  , . . , , , , , , , , , , , , . , , » , .« ,  , , , , , . , , , , , , , , , , , . ,  , , , , , , . , , , , , , , , , . , , ,  . , » , .«

, , .« , , , , ,  , , tgr , , ,  , , , , , , , .





EPISTOLA IUSTINI IMPERATORIS AD HORMISDAM Paulum Antiochenum de quibusdam accusatum episcopatu se abdicasse significat. 

Iustinus Augustinus Hormisde pape.

 Ut quod in Paulo uiro reuerendissimo contigit apostolatui uestro patefiat; qui sacerdotio preditus Antiochene ciuitatis, ita uersatus esse dicitur in multis causis que religiosis aliene sunt episcopis, ut clericorum suorum proditione, habitatorum etiam  dicte ciuitatis, aliorum insuper frequentium incusaretur, non tantum legatis uestre sanctitudinis in hac regia positis urbe , uerum post eorum recessum; qui male conscientie sue testimonio ueritus insuper ne, questione habita, grauiorem formam exitus rei posceret, recusatores libellos obtulit, ut liceret ei secedere a suscepto  episcopatus officio; quoniam igitur cordi nobis est et fuit ut semper ciuitatum antistites in amore sint omnium communi, quorum regendas acceperunt animas, Paulus autem reuerendissimus ultro se de suo  abdicauit sacerdotio, presentem epistolam duximus dirigendam, ut uobis aperiatur, et orationibus propriis celeste nobis presidium dignetur acquirere.  Data calendis Maiis, Constantinopoli, Iustiniano et ualerio uiris clarissimis consulibus .





RELATIO EPIPHANII EPISCOPI CONSTANTINOPOLITANI. Eadem que in superiori epistola. 

Per omnia sanctissimo ac beatissimo domino fratri et comministratori Hormisde Epiphanius episcopus.

Frequentiores quidem litteras facere ad uestram beatitudinem et frui affectu fraterne caritatis optamus. Nunc autem ea que euenerunt cupientes uestram sanctimoniam non latere, presentibus usi sumus scriptis. Multis enim et non paruo spatio temporis perturbationibus Antiochie maximam ciuitatem, que est in diecesi Orientali prima, circumstantibus, sub occasione quia Paulus amabilis Deo episcopatum memorate  habuit ciuitatis, et multis urbis ipsius habitatoribus, sicut dixerunt aliqui, a catholica sese separantibus, et assiduas interpellationes tranquillissimo et fidelissimo principi nostro ingerentibus, et eorum que in accusationem ducebantur inquisitionem supplicantibus fieri manifestam. Que quidem initium olim sumpserunt, sicut nec directos a uestra sanctitate Deo amabiles legatos latuit, cum in regia degerent ciuitate, agnoscentes super his omnia. Memoratus ergo amabilis Deo Paulus prodesse sibi hoc existimans, per libellos proprios designate ciuitatis desertionem et episcopatus elegit, et uniuersalem quietem, et a causis alienationem se preferre monstrauit. Que omnia et amabilem Christo principem nostrum manifesta reuerentie uestre fecisse nouimus:  sed nunc omnibus nobis pretiosius, et de quo maxime noctibus et diebus bonum nuntium de his qui ab amantissimo principe et a nobis directi sunt ad uestram beatitudinem Deo amabiles legati, amicam Deo pacem nuntiantes, et omnia pulchritudine decora unitatem sanctarum Ecclesiarum annuntiantes,  quam cito ad nos destinare dignemini, ut presentis cause  sit celeste lucrum his qui in celeritate sunt bone correctionis auctores, beatissime et sanctissime frater. Omnem que est cum tua beatitudine in Christo fraternitatem nos et qui nobiscum sunt multis salutamus annis.



[* 1Kb] EPISTOLA LXXXI. AD [a 1Kb] REMIGIUM REMORUM EPISCOPUM. uices suas illi deputat in regno Clodouei Francorum regis nuper ad fidem conuersi.

Dilectissimo fratri Remigio, Hormisda.

Suscipientes plena fraternitatis tue congratulatione colloquia, quibus nos germane salutis tue letificauit indicio, corporali cum spiritualibus officiis incolumitate subnixa, congruum esse perspeximus hanc ipsam quam mente gerimus uerbis aperire  letitiam. Agis enim summi documenta pontificis, dum et predicanda facis, et ea insinuare non differs. Prerogatiuam igitur de nostri sumpsimus electione iudicii, quando id operatum te esse didicimus, quod ceteris agendum obnixius imperamus, ut in prouinciis tanta longinquitate disiunctis, et apostolice sedis uigorem, et Patrum regulis studeas adhibere custodiam. uices itaque nostras per regnum dilecti et spiritualis filii nostri Clodouei, quem nuper, adminiculante superna gratia, plurimis et apostolorum temporibus equiparandis signorum miraculis predicationem salutiferam concomitantibus, ad fidem cum gente integra conuertisti, et sacri dono baptismatis consecrasti, saluis priuilegiis que metropolitanis  decreuit antiquitas, presenti auctoritate committimus: augentes studii huius participatione ministerii dignitatem, releuantes nostras eiusdem remedio dispensationis excubias. Et licet de singulis non indigeas edoceri, a quo iam probauimus acutius uniuersa seruari, gratius tamen esse solet, si ituris trames ostenditur, et laboraturis iniuncti operis forma monstratur. Paternas igitur regulas et decreta sanctissimis diffinita conciliis ab omnibus seruanda mandamus. In his uigilantiam tuam, in his curam et fraterne monita exhortationis ostendimus. His ea quanta dignum est reuerentia custoditis, nullum relinquit culpe locum sancte obseruationis obstaculum. Ibi fas nefasque prescriptum est, ibi prohibitum ad quod nullus audeat aspirare, ibi concessum quod  debeat Deo placitura presumere. Quotiens uniuerse poscit religionis causa concilium, te cuncti fratres euocante conueniant, et si quos eorum specialis negotii pulsat intentio, iurgia inter eos oborta compesce, discussa sacra lege determinando certamina. Quidquid autem illic pro fide et ueritate constitutum, uel prouida dispensatione preceptum, uel persone  nostre auctoritate fuerit confirmatum, totum ad scientiam nostram instructa relationis attestatione perueniat. Eo fiet ut et noster animus officii caritate dati, et tuus securitate perfruatur accepti. Deus te incolumem custodiat, frater carissime. [1Kb]

Hormisda.

Cum necesse fuerit scripta domino filio clementissimo principi destinari, amplitudinem uestram silentio preterire nequimus. Et ideo salutationis honorificentiam preloquentes eos qui in rem destinati  sunt, commendamus, postulantes ut, domino nostro auctore, sub uestra dispositione celeriter ut  destinata perueniant, ut sacratissimus et  religiosissimus imperator meritorum suorum gloriam possit sine dilatione cognoscere.

Iustinus Augustus Hormisde.

Illustrem uirum episcopum R. grato suscepimus animo non pro honore tantum qui debetur sacerdotibus, uerum etiam pro affectu uestre sanctitudinis. Nam quicunque tuo comprobatus iudicio fuerit, est apud nos etiam iudicatus probatissimus. De opera tamen et fauore, qui sacrosanctis inferendus est ecclesiis, tunc demum opportunius statuetur, cum legati, quos nuper ad regem magnificum Trasamundum destinasse noscimur, reuersi propitia Diuinitate responsum nobis detulerint. uestra autem beatitudo supernum nobis presidium indefessis orationibus postulare dignetur. Data Xu cal. Decembris, Constantinopoli,  domino Iustino perpetuo Augusto , accepta XI cal. Iunii Rustico cos., id est an. 520.



DECRETA HORMISDAE PAPAE EX GRATIANO DESUMPTA.



DECRETUM PRIMUM Qui ad penitentiam agendam in monasterio recluditur, presbyter non ordinetur.


Si ille qui ultro petit penitentiam, quamuis eam perfecte agat, non potest episcopus aut presbyter ordinari, ita ut etiamsi per ignorantiam ordinatus  fuerit, et postea conuincitur penitentiam accepisse, deiiciatur: ille ergo qui inuitus ad penitentiam agendam mittitur in monasterium , qua conscientia ad sacerdotium peruenire permittitur? Nemo mihi talia quelibet contra auctoritatem sedis apostolice, uel contra trecentorum decem et octo episcoporum et reliquorum canonum constituta obiiciat: quia quidquid contra illorum definitionem, in quibus Spiritum sanctum credimus locutum, dictum fuerit, recipere, non solum temerarium, sed etiam periculosum esse non dubito .



DECRETUM II. Nuptias occultas celebrare non licet.

Nullus fidelis, cuiuscunque conditionis sit, occulte  nuptias faciat, sed benedictione accepta a sacerdote, publice nubat in Domino .



DECRETUM III. Palea. Idem Eusebio episcopo.

Tua sanctitas requisiuit a nobis, frater uenerande, de filio adultero [F. adulto] quem pater matrimonium contrahere uult, si sine uoluntate filii adulti facere potest; ad quod dicimus: Si aliquo modo non consentit filius, fieri non posse. Potest autem de filio nondum adulto, uoluntas cuius nondum discerni potest, pater eum cui uult in matrimonium tradere, et postquam filius peruenerit ad perfectam etatem, omnino obseruare et adimplere debet. Hoc ab omnibus orthodoxe fidei  cultoribus, sancitum a nobis, tenendum mandamus .



DECRETUM Iu. Absque episcopi permissu in ecclesia consecrata non erigatur altare.

Nullus presbyter in ecclesia consecrata aliud altare  erigat, nisi quod ab episcopo loci fuerit sanctificatum  uel permissum, ut sit discretio inter sacrum et non sacrum; nec dedicationem fingat, nisi sit. Quod si fecerit, degradetur, si clericus est; si uero laicus, anathematizetur.



EX DOCTRINA HORMISDAE PAPAE CAP. Iu.
Burch. lib. Iu, cap. 57.

Si quis baptizat, aut aliquod diuinum officium exercuerit per temeritatem, non ordinatur [F. ordinatus], abiiciatur ab Ecclesia, et nunquam ordinetur. [3Kb]





APPENDIX AD EPISTOLAS HORMISDAE.





ADMONITIO COLLECTORIS.


Cum laudabili consilio ad genuinas pontificum epistolas spurias etiam illis affictas uir cl. Labbeus in sua collectione adiiciendas censuerit, ego pariter eius exemplo spurias, si quas forte offendi, pontificum litteras dandas proposui. Aequi igitur bonique facient lectores, si hoc loco epistolam Hormisde pape legerint, quam suppositionis sue expressos characteres preferre constat, cum Ioannem papam laudet, qui sane pontifex Hormisde posterior fuit. Desumpta est ex Penitentiali Halitgarii episcopi Cameracensis ante annos 900 collecto, uulgatoque a Canisio ueter. Lect. tom. II, part. 2, pag. 143 edit. Basnag.  .



INCIPIT EPISTOLA HORMISDAE PAPAE PER UNIuERSAS PROuINCIAS.

Ecce manifestissime constat, quia secundum titulos antiquorum Patrum a sancto Ioanne papa transmissos, et trecentorum decem et octo episcoporum sententias, sed et canones Gallicani concilii continere  uidentur.

Clerici in adulterio deprehensi, et aut ipsi confessi, aut ab iis conuicti, ad honorem redire non possunt. Et quia forte non desunt, quibus uel pro nimia pietate suprascripta sanctorum Patrum seueritas minime placet, sciant se trecentorum decem et octo episcoporum, et qui reliquos canones statuerunt, sententias reprehendere uel damnare. Sed forte maior est in illis pietas, quam in supradictis 318 episcopis, maior in illis misericordia quam in sancto Ioanne apostolico papa, maior caritas quam in reliquis sacerdotibus, qui hoc per exempla uel remedia Ecclesiarum suis diffinitionibus deliberauerunt. Et ideo aut per promptam uoluntatem preceptis illorum consentiant; aut si non fecerint, omnibus contrarios se, et inimicos esse cognoscant. Que est ista inimica benignitas, palpare criminosos, et uulnera eorum usque ad diem iudicii incurata seruare? Quod si etiam eos durissima penitentia per  plures annos agere uiderint, sic idipsum et saluti eorum consulere, et canonum debemus statuta seruare. Cum uero in aliquibus nec compunctio humilitatis, nec instantia orandi uel plangendi appareat, nec beatum. Dauid imitentur, qui dixit: Lauabo per singulas noctes lectum meum, lacrymis stratum meum rigabo ; et illud: Cinerem tanquam panem manducabam, et potum meum cum fletu miscebo , nec eos ieiuniis uel lectioni uacare uidemus, possimus  agnoscere si ad honorem pristinum redirent, cum quanta negligentia, et cum quanto tepore, et inimica anime securitate permaneant, credentes quod sic eis non acta penitentia digna dimiserit Deus, quomodo sacerdotes indulsisse uident. uero dico, quia illi ipsi, quibus cum periculosa et falsa misericordia indulgere uidemur, cum ante tribunal Christi pro tantis peccatis damnandi aduenerint, contra nos ipsas causas dicturi sunt, dicentes: quod dum aut asperitatem lingue eorum expauimus, aut falsa blandimenta et periculosas adulationes ipsorum libenter accepimus, nos eos dum illis inutilitatem indulgemus in peccatis permanere, aut ipsa peccata etiam augere permiserimus: nec recordantes illud quod in ueteri Testamento scriptum est: Quia per unum peccantem contra omnes ira Dei deseuiit. O pietas! O misericordia! Uni parcere, et omnes per exemplum malum in discrimen adducere! Non ita suadet sanctus et beatissimus Cyprianus martyr dicens: Qui peccantem uerbis adulantibus palpat, peccandi  fomitem subministrat. Nec perimit delicta illi, sed fouet iterum, imperitus medicus, qui tumentes uulnerum sinus manu parcente contrectat; et absconditum in profundis secessibus uirus, dum seruat, exaggerat. Unde et sanctus Ioannes Constantinopolitanus episcopus arguit dicens: Imperitus medicus est qui indigesta putredine superducit uulneri cicatricem.

Et ideo diligenter perpendite, si aut potest, aut debet fieri, aut tantorum, aut talium, quod supra memorauimus, sacerdotum canones contemnentes, aliter quod illa statuerunt obseruare uel agere presumamus: precipue tum illorum trecentorum decem et octo episcoporum, qui per omnes Ecclesias concilia fieri preceperunt, tam sancta decreta negleximus, non illos solos despicimus, sed et, sicut supra dictum est, et Africanos, et omnes reliquos qui ipsis ordinantibus per totum mundum per ecclesiasticam disciplinam aliquid statuerunt, cum peccato anime  nostre contemnimus. Ego me in hoc periculo immittere non audeo, quia nec talia sunt merita mea, ut aliorum peccata in me excipere presumam. Nec tantam eloquentiam habeo, ut ante tribunal Christi contra tantos ac tales sanctos sacerdotes, qui canones statuerunt, causas dicere possim. uideat unusquisque qualiter sentire uel obseruare disponit, qualiter possit in die iudicii reddere rationem. Ego in quantum uires Deus dignatur dare, studere uolo eorum  preceptionibus et obaudire: quia cum talibus non rixas, sed pacem ex qualicunque parte habere desidero. Et hoc diligenter attendendum est. Quod si secundum quod scriptum est, illi clerici qui ad uxores proprias redeunt, ab integro ab officio suspendantur. Quod si etiam dicam et internuptiarum mariti; qui utique rem licitam faciunt, clerici tamen ordinari non possunt: aut si ordinati fuerint, deiiciantur. De quibus sanctus Faustus episcopus in epistola sua dixit: Perdit gratiam consecrati, qui ad officium uult exercitari mariti. Cum hec ita sint, qua conscientia quisque dicere poterit quod ille qui adulterium commiserit iterum ad honorem uenire poterit? Hoc loco, si aliquis fuerit qui dicat: Ergo negas misericordiam Dei, qui dixit: Nolo mortem peccatoris, sed ut conuertatur et uiuat; et illud: Nunquid qui cadit, non adiiciet ut resurgat; et illud: Peccator in quacunque die conuersus fuerit, omnes iniquitates eius obliuioni tradentur? Sed ad hec uoce libera respondere, et possumus, et debemus. Absit  nobis ut de istis sententiis uideamur uel leuiter dubitare. Diffinitissime enim credimus quod quisque ad finem uite sue penitentiam egerit, non solum indulgentiam accipiet, sed etiam ad premia eterna perueniet. Propter regulam tamen ecclesiasticam et propter antiquorum Patrum instituta, quod absit a nobis, aut reprehendere, aut discutere audeamus. Cumque credimus ad uitam eternam post beatam penitentiam uenire, ad honorem clericatus secundum tantorum Patrum precepta nouimus non debere reuerti, in tantum, ut in canonibus scriptum est, ne ullus unquam penitens clericus ordinetur. Et si ille qui ultro petit penitentiam, quamuis eam perfecte egit, non potest episcopus aut presbyter ordinari, ita ut etiamsi per ignorantiam ordinatus fuerit, et postea conuincitur penitentiam accepisse, deiiciatur ille; qui inuitus ad penitentiam agendam in monasterium mittitur, et utique quid aliud quam penitens dicendus est, qua conscientia ad sacerdotium peruenire  permittitur? Nemo mihi alia quamlibet contra auctoritatem sedis apostolice, uel contra trecentorum decem et octo episcoporum precepta, uel reliquorum canonum statuta obiiciat: quia quidquid contra illorum diffinitionem in quibus Spiritum sanctum locutum esse credimus, dictum fuerit, recipere, non solum temerarium, sed etiam periculosum esse non dubito. ualde enim metuo et contremisco illam damnationem quam ille sacerdos propter stultam indulgentiam accipere meruit, qui pro eo quod filios suos nec negligenter castigauit, et eos nec cedere [F. cedere], excommunicare uoluerit, ipsi filii una die occisi sunt, et XXX millia de populo interfecti sunt, et arca testamenti capta est, et ipse retro cadens fractis ceruicibus mortuus est, et nomen ipsius de libro uite deletum est, etc. Contra Phinees, qui, pro eo quod, zelo Dei commotus, duos adulteros pariter interfecit, totum populum de Dei iracundia liberauit. Nec hoc ideo dico, ut, sicut ille fecit, etiam nunc per mortem corporum sacerdotes Domini debeant uindicare; sed  quia melius est unusquisque paruo tempore, donec uiuit in hoc mundo, uerecundiam uel confusionem sustineat, quam postea ad supplicia eterna perueniat. Et multum ei utilius est propter aliorum exemplum, quandiu uiuit, remotus ab honore penitentiam agat, et remedium sibi in die necessitatis acquirat. Quicunque paruitati mee in hac causa uoluerit onerosus existere, aliud responsum dare non delibero, nisi quod supradicti canones continere uidentur.





EPISTOLAE IOANNIS PAPAE. *



[* 1Kb] EPISTOLA PRIMA IOANNIS PAPAE I AD ZACHARIAM ARCHIEPISCOPUM. De non accusandis episcopis.

Ioannes urbis Rome episcopus, Zacarie archiepiscopo salutem.

 Exigit dilectio tua, frater carissime, preceptum  apostolice sedis, in quo Patrum decreta consentiunt, quod nec tibi, nec ulli recte uiuentium et credentium sacerdotum, negare fas esse credimus. Et licet tibi pro merito  et honore sacerdotii, quo plurimum polles, uiuendi et docendi ecclesiastice regule nota sint omnia , tamen quia Romane Ecclesie normam atque auctoritatem magnopere postulasti, scriptis tuis breuiter respondere curauimus . De occultis  enim cordis alieni temere iudicare iniquum est, et eum, cuius non uidentur opera nisi bona, peccatum est ex suspicione reprehendere. Oues ergo, que pastori suo commisse fuerint, eum nec reprehendere, nisi a recta fide exorbitauerit, debent, et nullatenus accusare possunt: quia facta pastorum oris gladio ferienda non sunt, quanquam recte reprehendenda uideantur. Ideo ista dicimus, quia in scriptis uestris reperimus quosdam episcopos uestris in partibus a propriis ouibus  accusatos, aliquos uidelicet ex suspicione, et aliquos ex certa ratione, et idcirco quosdam suis esse rebus exspoliatos, quosdam uero a propria sede pulsos. Quos scias nee ad synodum comprouincialem, nec ad generalem posse conuocari, nec in aliquo diiudicari, antequam cuncta que eis ablata sunt legibus potestati eorum redintegrentur. Prius ergo oportet omnia illis legibus redintegrari, et Ecclesias que eis sublate sunt cum omni priuilegio suo restitui, et postmodum non sub angusti  temporis spatio, sed tantum temporis spatium eis indulgeatur, quantum exspoliati uel expulsi esse uidentur, antequam ad synodum conuocentur, et ab omnibus quisque sue prouincie episcopis audiatur.

Nam nec conuocari ad causam, nec diiudicari potest exspoliatus uel expulsus , quia non est priuilegium quo exspoliari possit iam nudatus. Unde et antiquitus decretum est: Omnes possessiones, et omnia sibi sublata, atque fructus  cunctos ante litem contestatam , [** 1Kb] perceptor uel primas possessori restituat. Et alibi scriptum habetur: Ille qui uiolentiam pertulit, uniuersa in statu quo fuerant recipiat, et que possidet , securus teneat. Et alibi in synodalibus Patrum decretis, et regum edictis legitur statutum: Redintegranda sunt omnia exspoliatis uel eiectis episcopis presentialiter ordinatione pontificum, et in eorum, unde abscesserunt, potestatem  funditus reuocanda, quacunque conditione temporis, aut dolo, aut captiuitate, aut uirtute maiorum, aut per quascunque iniustas causas, res Ecclesie uel proprias, aut substantias suas perdidisse noscuntur ante accusationem, aut regularem ad synodum uocationem  eorum, et reliqua. Est etiam in antiquis Ecclesie statutis decretum , ut qui aliena inuadit non exeat impunitus, sed cum multiplicatione omnia restituat. Unde et in Euangelio scriptum est: Quod si aliquid defraudaui, reddo quadruplum . Et in legibus seculi cautum habetur:  Qui rem subripit alienam, illi cuius res direpta est in undecuplum que sublata sunt restituat. Et in lege diuina legitur: Maledictus omnis qui transfert terminos proximi sui. Et dicet omnis populus, Amen .

Talia ergo non presumantur absque ultione, nec exerceantur absque sua damnatione. Tu uero, frater carissime, hec uide ne transgrediaris, et reliquos episcopos tam tue cure commissos quam et alios firmiter tenere doceto, quia transgredi apostolica statuta absque transgressoris gradus periculo nullatenus possunt. Inimicis uero  accusatoribus, uel de inimici dono [F. domo] prodeuntibus, seu qui cum inimicis morantur, non credatur: nec irati nocere cupiant, ne lesi se uelint ulcisci. Hi  quoque reiiciendi sunt, non approbandi. Hec, carissime, tene, et prohibita semper caue. Illud adimplere stude, quod bene ad Iesum filium Sirach dictum est: Usque ad mortem certa pro ueritate, et semper Dominus Deus tuus pugnabit pro te . Huius ergo rei gratia uobis et nobis sancta commissa est Ecclesia, ut pro omnibus laboribus  et cunctis opem ferre non negligamus: quoniam dum fortis armatus custodit atrium suum, in pace sunt omnia que possidet . Ideoque tanta urgente necessitate, summopere uestra apostolicaque auctoritate, et reliquos episcopos oportet reprimere infestos, releuare oppressos, ut absque graui  difficultate ipsi gratanter omni tempore sacrificare mereamur  illesi. Ad uos  quoque me reuerti cogit propositi operis amica conditio, qui melioribus hactenus operam uolui nauare  sermonibus, dum talem rationem exigit toxicata necessitas. Mandati celestis habitatio nos aut miscet, aut separat.  Nec interest que interualla nos segregent, si una in superne mansionis  claue retinentur. Nec uobis tales nocere ualebunt, si inuicem adiutorium ferre non distuleritis. Inauditum autem genus sacrilegii est, quod mentite religionis honorem  prefixi emuli colorat. Dehonestat enim uenerandi reuerentiam nominis, qui adiutorem se in his que in Deum iactat commissa pollicetur. Contumelie genus est, quasi in solatio adesse sublimi , iuxta Apostolum: Tu qui es, qui iudicas alienum seruum ? Quid auribus imperitis illudunt, et grauiorem uindicte speciem faciunt esse quam culpe? Si odium habent, excessibus emendent . Cur ergo liberius condemnant scelera quam uitant? Sui profecto impugnator est omnis qui Patres insequitur, aut detrahere non formidat. Nihil est enim in quo inimicorum tela, Domino opem ferente, superare non ualeatis, si iuxta ueritatis uocem, talem qualem Dominus precepit habueritis dilectionem  ad inuicem . Data Xu calendas Nouembris, [a 1Kb] Maximo  et Olybrio  uiris clarissimis consulibus.



[b 1Kb] EPISTOLA II. AD EPISCOPOS ITALIAE. De Theodorico rege, atque de fide catholica aduersus Arianos defendenda, deque ecclesiis eorum sacro ritu consecrandis, et diuino cultui reconciliandis.

Ioannes episcopus omnibus per prouincias Italie constitutis episcopis in Domino salutem.

Sepissime multo  iam experimento didici sanctum pietatis uestre studium circa religionem Christianam gloriosis crescere et dilatari augmentis, et fides recta, que non solum me, sed omnes Domini sacerdotes consolatur et roborat, uestris in mentibus et operibus per sacerdotale agnoscitur opus et dilatatur.

 Quapropter, fratres, hortor uos et moneo, contra Arianam perfidiam, que olim non semel, sed sepe damnata est, et modo in quibusdam reuiuiscit, armari gladio Spiritus sancti, ut eam ita  opprimere et exstirpare ualeamus, ut nec radix eius in posterum inueniatur. Ecclesias uero Arianorum ubicunque inueneritis, catholicas eas diuinis precibus et operibus absque ulla mora consecrate: quia et nos, quando fuimus Constantinopoli, tam pro religione catholica, quam et pro regis Theodorici causa et negotiis, suadente atque hortante,  Arianosque exstirpante piissimo atque Christianissimo Iustino orthodoxo imperatore, quascunque illis in partibus eorum [* 1Kb] Ecclesias reperire potuimus catholicas eas Domino opem ferente consecrauimus. Et quanquam predictus Theodoricus rex, eorum peste tactus intrinsecus, et obuolutus extrinsecus, nos et omnem regionem nostram  perdere, et gladio et igne consumere minetur, nolite tamen propterea deficere, sed uiriliter in agro dominico elaborare studete, et  Nolite timere eos qui occidunt corpus, animam autem non possunt occidere, sed potius eum timete, qui potest et animam et corpus mittere in gehennam . Et egregius gentium apostolus inquit: Non enim nosmetipsos predicamus, sed Iesum Christum Dominum nostrum, nos autem seruos uestros per Iesum: quoniam Deus, qui dixit de tenebris lumen splendescere, ipse illuxit in cordibus nostris ad illuminationem scientie claritatis Dei in faciem Christi Iesu. Habemus autem thesaurum istum in uasis fictilibus, ut sublimitas  sit uirtutis Dei, et non ex uobis. In omnibus tribulationem patimur, sed non angustiamur: aporiamur, sed non destituimur: persecutionem patimur, et non derelinquimur: deiicimur, et  non perimus: semper mortificationem Iesu Christi in corpore nostro circumferentes, ut et uita Iesu in corporibus nostris manifestetur. Semper enim nos qui uiuimus, in mortem tradimur propter Iesum, ut et uita Iesu manifestetur in carne nostra mortali. Ergo mors in nobis operatur, uita autem in uobis. Habentes autem eumdem spiritum fidei, sicut scriptum est: Credidi, propter quod locutus sum; et nos credimus, propter quod et loquimur: scientes quoniam qui suscitauit Iesum, et nos cum Iesu suscitabit et constituet uobiscum. Omnia enim propter uos, ut gratia abundans per multas gratiarum actiones , abundet in gloriam Dei. Propter quod non deficimus. Sed licet is qui foris est noster homo corrumpatur, tamen is qui intus est renouatur de die in diem. Id enim, quod in presenti  est momentaneum et leue tribulationis nostre, supra modum in sublimitate eternum glorie pondus operatur in nobis, non contemplantibus nobis que uidentur, sed que non uidentur. Que uidentur enim, temporalia sunt: que autem non uidentur, eterna sunt . Scimus enim, quoniam si terrestris domus nostra huius habitationis dissoluatur, quod ex Deo edificationem habemus, domum non manufactam, eternam in celis. Nam et in hoc ingemiscimus, habitationem nostram, que de celo est, superindui cupientes, si tamen uestiti, et non nudi inueniamur. Nam et qui sumus in hoc tabernaculo, ingemiscimus grauati, eo quod nolumus spoliari, sed superuestiri, ut absorbeatur quod mortale est a uita. Qui autem efficit nos in hoc ipsum, Deus, qui dedit nobis pignus Spiritus. Audentes igitur semper, et scientes quoniam dum sumus in hoc corpore, peregrinamur a Domino : audemus autem, et bonam uoluntatem habemus magis peregrinari a corpore, et presentes esse ad Deum: et ideo contendimus, siue  absentes, siue presentes, placere ei. Omnes enim nos manifestari oportet ante tribunal Christi, ut referat unusquisque propria corporis, prout gessit, siue bonum, siue malum. Scientes ergo timorem Domini, hominibus suademus, Deo autem manifesti sumus, spero autem et conscientiis uestris manifestos nos esse. Non iterum nos commendamus uobis, sed occasionem damus uobis gloriandi pro nobis, ut habeatis ad cos qui in facie gloriantur, et non in corde. Siue enim mente excidimus, Deo; siue sobrii sumus, uobis. Caritas enim Christi urget nos: estimantes hoc, quoniam si unus pro omnibus  mortuus est, ergo omnes mortui sunt, et pro omnibus mortuus est Christus, ut et qui uiuunt, iam non sibi uiuant, sed ei qui pro ipsis mortuus est et resurrexit. Itaque nos ex hoc neminem iam nouimus secundum carnem: et si agnouimus secundum carnem Christum, sed nunc iam non nouimus. Si qua ergo in Christo noua creatura, uetera transierunt, ecce facta sunt omnia noua. Omnia autem ex Deo, qui reconciliauit nos sibi per Christum, et dedit nobis ministerium reconciliationis: quoniam quidem Deus erat in Christo, mundum reconcilians sibi, non reputans illis delicta ipsorum, et posuit in nobis uerbum reconciliationis. Pro Christo ergo legatione fungimur, tanquam Deo exhortante per nos. Obsecramus pro Christo, reconciliamini Deo. Eum qui non nouerat peccatum, pro nobis peccatum fecit, ut nos efficeremur iustitia Dei in ipso . Adiuuantes autem exhortamur, ne in uacuum gratiam Dei recipiatis. Ait enim: Tempore accepto exaudiui  te, et in die salutis adiuui te. Ecce nunc tempus acceptabile, ecce nunc dies salutis. Nemini dantes ullam  offensionem, ut non uituperetur ministerium nostrum, sed in omnibus exhibeamus nosmetipsos sicut Dei ministros, in multa patientia, in tribulationibus, in necessitatibus, in angustiis, in plagis, in carceribus, in seditionibus, in laboribus, in uigiliis, in ieiuniis, in castitate, in scientia, in longanimitate, in suauitate, in Spiritu sancto, in caritate non ficta, in uerbo ueritatis, in uirtute Dei per arma iustitie a dextris et a sinistris, per gloriam et ignobilitatem, per infamiam et bonam famam; ut seductores et ueraces, sicut qui ignoti et cogniti: quasi morientes, et ecce uiuimus: ut castigati et non mortificati: quasi tristes, semper autem gaudentes: sicut egentes, multos autem locupletantes: tanquam nichil habentes, et omnia possidentes . De cetero, fratres, gaudete, perfecti estote, exhortamini, pacem habete, ut Deus pacis et dilectionis sit semper uobiscum. Amen . [a 1Kb] Data III idus Iunii, [b 1Kb] Maximo [* 1Kb] et Olybrio uiris clarissimis  consulibus.




EODEM TEMPORE.
TRIFOLIUS PRESBYTER.





NOTITIA.


 Trifolius, dignitate presbyter, cuiusnam uero loci quis nobis diuinabit? Claruit anno 520. Quesiuerat ab eo Faustus, senator Romanus et pretorio prefectus, si quid in scriptis Patrum de doctrina Scytharum monachorum reperiri posset. Fausto respondit per epistolam Trifolius, qua ex quatuor conciliorum  generalium decretis contra Ioannem Scytham, eiusque monachos qui Romam nuper aduenerant, agit. Hanc epistolam in fine quidem mutilam, ex schedis Sirmondianis eruit Labbeus, et in lucem emisit Concil. tom. Iu, pag. 1590.





TRIFOLII PRESBYTERI EPISTOLA AD BEATUM [* 1Kb] FAUSTUM SENATOREM CONTRA IOANNEM SCYTHAM MONACHUM. 





OBSERuATIO PHILIPPI LABBE, S. I.


Qui Dioscori diaconi missam ad Romanum papam Hormisdam ab urbe CP. relationem de monachis Scythis, qui unum de Trinitate passum et crucifixum affirmabant, itemque Germani et Ioannis episcoporum sequentes suggestionem, tum Hormisde pape 66 aliasque multas deinceps eiusdem eam in rem epistolas attente perpenderit, is haud dubie non inuitus leget ineditam hactenus Trifolii presbyteri de eodem argumento epistolam ad Faustum senatorem, quam inter schedas Sirmondi nostri delitescentem  reperi, tibique nunc, lector, represento, ut de tota hac controuersia certius iudicium feras.

Mandare mihi dignatus es monachos Scythas a Constantinopoli aduenisse, qui unum de Trinitate predicant crucifixum, sperans a paruitate mea, si tale aliquid in doctrina Patrum repererim. Ista doctrina de fonte Arii prodiuit, et est conueniens omnibus heresibus. uita quidquid quatuor synodi in definitione fidei non posuerunt, id est Nicena, Constantinopolitana,  Ephesina prima, et Chalcedonensis, et quod in epistolis sanctorum Patrum, quas quatuor sancte synodi in auctoritate fidei esse uoluerunt, id est Athanasii episcopi Alexandrini ad Epictetum episcopum, Cyrilli ad Nestorium una, et ad Ioannem Antiochenum altera, et epistolis pape Leonis. Si quis addere, aut minuere, aut aliter interpretari uoluerit, quam Patres in supra scriptis, aut in definitione sua non posuerunt synodi, quiuis ille sit qui superponit, hereticus est. Nam Pater et Filius et Spiritus sanctus tres persone, unus Deus, uox et uerbum et flatus. uox Pater est, uerbum Filius, flatus est Spiritus sanctus. Persona Patris et persona sancti Spiritus sine carne: persona uero Filii, que semper cum Patre et Spiritu sancto fuit, in Trinitate est, id est uerbum Dei. Deus  ingressus in utero uirginis Marie assumpsit de ea naturam carnis, non personam. Ideo quod Dominus noster iehsu Christus due nature, una persona uerbum, id est Filius Dei Deus immortalis, inuisibilis, impassibilis. Caro istius uerbi mortalis, uisibilis, passibilis. Pater non est Pater Trinitatis, sed Filii, et Filius non est Trinitatis, sed Patris, et Spiritus sanctus non procedit de Trinitate, sed de Patre et Filio. Non sunt tres Dii, neque tres Patres, neque tres Filii, neque tres Spiritus sancti. Qui unum de Trinitate dicunt passum, si Ariani non sunt, dicant de quibus tribus unus passus est. De tribus Patribus, aut de tribus Filiis, aut de tribus Spiritibus sanctis, aut certe de tribus Diis, sicut dicit Arius. Unus Deus creator, impassibilis, immortalis. Alter uero Deus creatus, passibilis,  et mortalis, aut sicut Sabellius dicit, quia tres personas esse negat, sed tantum dici putat. Ideo unum de Trinitate Patrem dixit incarnatum et passum. Apollinaris uero negat Christum animam et intellectum habuisse et pro anima et intellectu, inquit, Deus ei fuit. Ideo dicit unum de Trinitate passum in carne, Si unus de Trinitate passus est in carne, caro mansit impassibilis: qui unum de Trinitate Filium dicunt passum, duos aut tres Filios colunt, ex quibus unus passus est, duo manent impassibiles. Si uero de Trinitate est Filius, non est de Patre secundum deitatem, neque de matre secundum carnem, sed de Trinitate Trinitas, et unus de Trinitate quatuor fiunt, sicut dicit Nestorius, Filius Marie associatus est Filio Dei, et factus est communis Trinitati,  et passus est unus de Trinitate. Arius unum Deum diuidit in duos Deos. Nestorius addendo alterum Filium secundum carnem Trinitati, facit quatuor personas. Eutyches duas naturas unici Filii Dei commiscet, sicut pistor farinam et aquam; iam nec farinam nec aquam, sed tertium id est panem. Sicut et Eutyches commiscet naturas Dei et hominis, et iam nec Deus, nec homo, nec Pater, nec Filius, nec Spiritus sanctus est, sed est ille unus de Trinitate. Quomodo isti synodum Chalcedonensem se dicunt sequi, et predicant que illi non receperunt! Nam in quarto secretario synodi Chalcedonensis ad finem requisiti sunt a iudicibus Carosus et Dorotheus archimandrite taliter: Eutyches corpus Domini nostri Iesu Christi dixit non esse nostre substantie, uos  de hoc quomodo confitemini? Dorotheus archimandrita dixit, in nomine Patris et Spiritus sancti baptizati sumus, confitentes Saluatorem nostrum Iesum Christum, qui descendit et incarnatus est a sancta uirgine Maria et hominem indutus est, et crucifixus, unum de Trinitate esse passum. Talia dicentes suprascripti archimandrite acceperunt damnationem cum Eutychete, et omnes heretici. In epistola, inquiunt, Procli scriptum est, unus de Trinitate passus est. Si epistolas Patrum Athanasii, Cyrilli, et Leonis, que per uniuersales sanctas synodos relecte et confirmate sunt, heretici frauda uerunt, quanto magis epistolas Procli que nec in unius synodi definitione posita est? Semper heretici male interpretando dicta Patrum hereses suas confirmare conantur, sicut dicit S. Cyrillus episcopus Alexandrinus ad Ioannem Antiochenum inter  alia: Quando autem quidam eorum qui recta peruertere solent, meas uoces in sibimet placitum mutant, non admiretur hoc tua sanctitas, sciens quoniam omnes heretici de Scripturis diuinitus inspiratis sui colligant erroris occasiones. Et post pauca: Quoniam uero adiicimus quod epistolam opinabilis patris nostri Athanasii, ad beatissimum Epictetum destinatam, recte habentem corrumpentes quidam ediderunt, ut per hoc plurimi nocerentur. Item papa Leo ad Marcianum imperatorem , inter alia: Quia uero quorumdam hereticorum uersuta nequitia, ad conturbandam nostrorum simplicitatem, epistolam meam, quam ad beate memorie Flauianum dedi, falsasse perhibetur, ut commutatis quibusdam uerbis uel syllabis, receptorem me Nestoriani erroris assereret. Si quid tale in dictis sanctorum Patrum  inuenitur, quod non conuenit sanctis epistolis, aut definitioni synodi Chalcedonensis, apparet illud ab hereticis fraudatum esse. Iniquitas semper dicitur, et nunquam cedit. Quid est dicere unum de Trinitate passum, nisi ostendere et alterum de Trinitate impassibilem, sicut Arius? aut quid est dicere unum de Trinitate passum carne, nisi ostendere et alterum impassibilem, sicut Nestorius? Sedes uero apostolica Romana super fidem synodi Chalcedonensis nunquam permisit unam syllabam aut unum apicem addi aut minui. uidete ne quis uos decipiat per philosophiam et manem fallaciam. Suprascripta fides synodi ipsa est que conuenit Euangelio et apostolis, dicente Saluatore: Sic oportebat Christum pati et resurgere secundum Scripturas . Ait Petrus  apostolus: Christo igitur passo carne, et uos igitur eadem cogitatione armamini . Paulus apostolus dicit: Nos Christum predicamus et hunc crucifixum . Et iterum dicit: Quicunque uobis aliud predicauerit preter quod a nobis predicatum est, anathema sit. . . . . . Cetera uidentur in ms. desiderari.






OBSERuATIO P. ANTONII PAGI AD ANN. CHRISTI 533, NUM. 4.

Cum propositio hec, Unus de Trinitate passus est carne, in uarios sensus distrahi possit, de quibus agit Lupus in notis ad synodum Ephesinam, inde ob eamdem tot tragedie excitate. Trifolius presbyter in epistola ad Faustum senatorem, eam sinistro prorsus interpretamento excepit, aitque: Ista doctrina de fonte Arii prodiuit, et est conueniens omnibus heresibus, etc. uerum is error presbytero isti condonandus,  qui a Fausto senatore de hac propositione interrogatus per epistolam, nec certior factus de fide et doctrina Scytharum monachorum: sed de turbis duntaxat ab ipsis Constantinopoli et Rome excitatis, facile sibi persuasit eos propositionem illam heretico sensu asserere maxime cum et legatos Hormisde pontificis Romani aduersarios haberent, et ipsummet pontificem. Preterea nec ipsa propositio Scytharum  fideliter ad Trifolium relata est, ut liquet ex epistole eius initio. Quesiuit enim ab eo Faustus senator, quid de illa propositione sentiret: Unus de Trinitate crucifixus est: et tamen propositio monachorum Scytharum hec erat: Unus de Trinitate crucifixus est carne. Omnia Trifolii dubia resoluit Natalis Alex. in Diss. seculi sexti Ecclesie, diss. 1.




ANNO DOMINI DXXu.
ELPIS UXOR BeTII.





HYMNI IN HONOREM SS. APOSTOLORUM PETRI ET PAULI *


HYMNUS I.

   Decora lux eternitatis auream
Diem beatis irrigauit ignibus,
Apostolorum que coronat Principes,
Reisque in astra liberam pandit uiam.
   Mundi magister, atque celi Ianitor,
Rome Parentes, Arbitrique Gentium,
Per ensis Ille, Hic per Crucis uictor necem
uite Senatum laureati possident.
   O Roma felix, que duorum Principum
Es consecrata glorioso sanguine:
Horum cruore purpurata, ceteras
Excellis orbis una pulchritudines.
   Sit Trinitati sempiterna gloria,
Honor, potestas, atque iubilatio,
 In unitate, que gubernat omnia,
Per uniuersa seculorum secula. Amen.


HYMNUS II.

Beate Pastor Petre, clemens accipe
uoces precantum, criminumque uincula
uerbo resolue, cui potestas tradita
Aperire terris celum, apertum claudere.
   Egregie doctor, Paule, mores instrue,
Et nostra tecum pectora in celum trahe:
uelata dum meridiem cernat Fides,
Et solis instar sola regnet Charitas.
   Sit Trinitati sempiterna gloria,
Honor, potestas, atque iubilatio,
In unitate, que gubernat omnia
Per uniuersa eternitatis secula. Amen.




ANNIS DOMINI CCCCLXXu-DXXu.
A. M. SEu. BeTIUS SENATOR.



PROLEGOMENA GENERALIA.





IN DIuI ANICII MANLII SEuERINI BeTII OPERA, AD MAGNIFICUM uIRUM D ANTONIUM FUGGERUM, INuICTISSIMORUM IMP. CAROLI ET CAESAR. FERDINANDI FRATRUM A CONSILIO, HENRICI LORITI GLAREANI PRAEFATIO.

Cum in celeberrimum ac eruditissimum hunc auctorem prefari uellem, generose D Antoni, multa sane mihi uel antequam in manus ipsum desumpsissem, perpendenda, ac lynceis  oculis conspicienda occurrebant, quippe quem sciam ab aliquot iam annis a multis male audire, nec dignum qui inter classicos numeretur scriptores. Aliis scilicet dictio non placet, phrasin aiunt duram, stylum diuersum. Alii eruditionem nimis proletariam culpant, quedam etiam ambigua, ac uix doctis auribus digna. Quibus omnibus respondere, certe difficile uidetur. Porro quoties a doctissimis nonnunquam de eo iudicium inquireremus, dii boni quam sepe in mentem uenit illud Flacci:

Tres mihi conuiue prope dissentire uidentur,
Poscentes uario multum diuersa palato.

Laurentius ualla, argutissimus lingue Latine iudex, Betium eruditorum ultimum nominare non dubitauit, nimis, quantum ego iudico, propensus in eius uiri reprehensionem. uallam quidem exagitatum eo quo uixit tempore existimo ab iniquis tum iudicibus, qui Betium nulla alia ratione magnum iudicabant, quam quod proxime  ad sophisticen, qua illi excellebant, accedebat. Ut uerum sit, quod uulgo dicitur, Tantum quisque probat, quantum se assequi putat. Accedit etiam hoc cur magis hic auctor, aliis eximiis auctoribus prope exsulantibus, in barbarorum manibus heserit, quod tanta docet diligentia, ut nimia eius in docendo sedulitas propemodum lectori, paululum fastidioso, sit tedio. Idque in philosophicis potissimum, et in mathematicis. Eam tamen sedulitatem in musicis rei difficultas ita uicit, ut ibi intactus multis annis fuerit, donec ueniret nunquam satis laudatus uir Franchinus Lauden., qui in eo illustrando magnum opere pretium fecit. Fuit hercle ante annos aliquot ut multi, qui Musicen profiterentur, non dubitarent palam dicere impossibile esse quemquam Betii Musicen intelligere, quod insignis quidam Phonascus Colonie Agrippine ante annos 30, cum ibi philosophie operam nauarem, mihi obiecit. Quod ei ita uisum, quoniam preter cantuum usum, nichil alioqui, quod ad eius discipline maiestatem attinet, habebat. Et qui tales sunt, maiore per Iouem supercilio nonnunquam de auctoribus iudicant, quam qui sunt eximie docti, quod proh dolor! non in hac tantum contingit scientia, sed passim in aliis, maxime hac nostra tempestate. Sed ad auctorem ipsum redeo. Scripsit multa hic quorum copiose meminit Trithemius abbas. Que hodie quidem exstant logica et mathematica, ea precipua puto, nec phrasi diuersa, nec stylo dissidentia, ut liceat haud obscure uidere ea omnia ex una exisse officina, utraque docta, erudita, ac doctrine fidelissime. De quibus logica, quod multi de iis uaria prodiderint, indicta ac intacta relinquimus. Mathematica uero, que ille nobis reliquit, omni encomio celebranda uidentur, sunt enim multo dignissima. E quibus duo illi eruditissimi de Arithmetica libri principem locum merito tenent, absolutum omnino opus, quantum ad theoricen attinet, cui nichil demi, nichil addi potest, omni parte teres ac rotundum. Quanquam Georgius ualla in portentoso illo uolumine de rebus fugiendis et expetendis, ex Martiano Capella, memorabile quiddam  adiicere uisus sit. Sed ille idem Georgius cum reconditiora omnia in arithmeticis ex hoc auctore habuisset, ne semel quidem eum cum dignitate nominare uoluit. De musicis idem dico. Ibi enimuero habuit Guillielmos, Bryennios, et nescio quos alios auctores, non admodum celebres, Betius in merita nomenclatura locum apud eum non habuit, cum quidquid solide eruditionis in musicis Geor. ualla prodit, acceptum Betio debuit, reliqua collectanea sunt inania, nec celum, nec terram attingentia, in utroque tamen quesita, iucunda magis quam necessaria subtilitate, ut Plinius de siderum musica prodidit. Quidquid hic noster auctor in arithmeticis ac musicis protulit, id in totum solidum est, ac discussum, fundatumque ex intimis matheseos principiis, inconcussumque in secula manebit,

Quam si dura silex, aut stet Marpesia cautes.

Quintus tamen liber de Musicis mihi quidem non uidetur absolutus, tametsi scio aliter uisum eximio uiro Iulio Martiano Rote, qui nuper in hunc auctorem prefatus est. Quicum mihi pleraque de hoc auctore conueniunt. De duobus tantummodo uoluminibus magna dubitatio uidetur, nec adhuc plane apud me discussa, quantumuis mecum lucter, omnem moueam lapidem, rationes omnes mecum mutem, uersem, uoluam, ignorans

Quo teneam uultus mutantem Protea nodo.
Ut est apud eumdem Flaccum. Nam si id opus de duabus Christi Seruatoris nostri naturis, ac idem de sanctissima Trinitate eius sunt, ut titulus prefert, nec stylus repugnat, qui factum est ut in opere illo de philosophie Consolatione, quod ultimum eius existimant, cum toties occasio esset, ne semel quidem Christi mentio fiat? Erat in carcere optimus ille uir, dubius de uita. Tyrannus truculentus imminebat, tractabat de diuina prouidentia negotium arduum. Ibi de huius seculi malitia, de fortune instabilitate, de malorum hominum in hoc mundo imperio, per totum opus conquestus. Et scilicet, non erat in his Christus, homini tam docto, uiro tam honorato ac pio uel semel nominandus? Christus, inquam, omnis patientie exemplum, longe maiores iniurias ab inimicis passus. Deus, Dominus, Creator a creatura cruci affixus, non erat ille, inquam, in hoc tam splendido, ut uideri uolunt, opere nominandus? Ego igitur, ut ingenue fatear id quod res est , mihi quidem magis philosophicum opus uidetur quam Christianum, nec tamen indignum quod a Christiano homine legatur, sed indignum ut ab eo scriptum credatur, qui ipsi Christo dato in sacro baptismate nomine, ipsum antescriptis professus. Nec ob ipsius professionem  in carcerem detrusus, ne semel quidem Christi faciat mentionem. Non exaggerabo pro dignitate negotium, satis est lectori indicasse quid me potissimum moueat. Sed enim de stylo, quam is quadret cum aliis Betii prefationibus, iudicium aliorum esto. Multis sane  prosa illa cum carmine non unius hominis esse uidentur, longe maiorem gratiam habet carmen quam ieiuna illa prosa. Quod simul atque quis secum diligentius perpenderit, uidebit me non temere opinatum esse. At quid dicemus de tot ante nos doctorum uirorum iudicio? Quis unquam ea de re dubitauit? omnesne cecutierunt? Non aio. Quid tum? Non cogitarunt, inquam. Si cogitassent, si iudicassent, si discussissent, melius nobis ea estimare potuissent: sed non uenit in mentem, aliis occupatis cogitatibus. Quemadmodum et nostra etate, nemo paulo eruditioris iudicii homo, eruditissimos absolutissimosque illos Rhetorices ad Herennium libros Ciceronis existimabit, sed alterius cuiuspiam docti uiri ea tempestate, que maxime tunc magnis ingeniis floruit. Atqui Laurentius ualla, Angelusque Politianus, eloquentie Romane lumina, ac exactissimi iudicii duo uiri ubique, ut Ciceronis, allegant. Non erat, inquis, illis nasus? erat utique, sed non cogitarunt, alioqui ex styli diuersitate, ac ex multis aliis argumentis colligere facile poterant non esse ea Ciceronis, quamuis et docta et pura et elaborata, quamuis inueterata hominum opinio reclamet, denique quantumuis et Georgius ualla et Antonius Mancinellus et quidam alii luctati sint, ut id hominibus persuaderent, omnes id lucrati, ut apud eruditiores uel stupidi uel pertinaces  dici mereantur. Sed ad philosophie consolationem illam redeundum. Si Musos recte meretriculas uocat philosophia, ut sophiste garriunt, quod nichil solide consolationis, nichil medicine afflicto afferant animo, sed ipsa sit uera eius medela, quidni et nos, quibus Christus ueram fidem fecit, ridebimus uicissim ieiunam illam philosophiam, hinc facessere iubebimus, que in hoc mundo felicitatem tot philosophis mentita, tanto fortius deceptis hominibus, quanto matrona adultera fortius meretricula fallit, infirmo Betio adesse ab nescio quo ficta initio huius operis. Nihil enim plus firmitatis habet philosophia, quam Muse, ut criticis placet, meretricule, gentili homini elegans, Christiano ridiculum inuentum. Atqui si queras quem auctorem eius operis putem, haud facile dixerim; coniectura tamen haud exigua colligimus, fuisse aliquem non indoctum, aut aliquos potius doctos, qui in gratiam optimi uiri huiusmodi lamentationem instituerint, uelut funebre solatium iniuste ceso. Nam Betium haud quaquam tam stupidum fuisse putandum est, cum in carcere detineretur, ut tyrannice iniurie meminisse tam importune uoluerit. uerum de hoc opere plus quam satis. Egregie uero impudens fuisse uidetur, quisquis de disciplina scholastica sub huius auctoris titulo librum emisit, stultiores autem qui Betii opus credidere. Geometriam inceperitne cum iuuenis esset, ut quibusdam uisum est, ac omiserit, alio detentus studio, an senex post Arithmetices ac Musicos libros non perfecerit, haud equidem scire possum. Certum est eam ad nos absolutam non peruenisse. Sed nunc de typographo ac operis castigatione dicendum.

Ioannes Waldner Tigurinus, uir de optimis auctoribus cum Latinis, tum Grecis, cum rei etiam familiaris factura summe meritus. Betii opera ante aliquot annos excudere prelo suo orsus, morte preuentus tam pium opus perficere nequiuit, idem tamen occasionem dedit Henrico Petri, summo amico nostro, et de bonis litteris non minus merito, ac quotidie bene merenti: qui omissum, Parcarum inuidia, opus feliciter perfecit, adiutores nactus tum uiuos doctores, tum mutos, hoc est et eximii iudicii uiros, et ueteres codices. Adfuit enim huic editioni D. Seb. Munsterus ad huiusmodi honesta negotia natus, infatigabili cura ac diligentia. Codex etiam peruetustus ex Dei Opt. Max. munere obtigit nobis, quem habuit reuerendus in Christo pater ac dominus D. Ioannes Kern abbas cenobii Diui Georgii in Hercynia sylua. Qui pro suo in sacras litteras et optimos auctores amore, hunc codicem mittere per multa milliaria non dubitauit. Ex quo codice multa in Musicis restituta sunt. Adfuit et D. D. Bonifacii Amorbachii codex ex bibliotheca ipsius, qua uix est in tota Germania instructior altera. Nec defuit meus codex, multis notatus locis. Hoc lectorem scire uolui, ne temere precipitatum opus crederet, quemadmodum nostra etate fieri solet ab pecunie potius aucupibus quam solide glorie petitoribus. Hocce igitur opus, magnifice D. Antoni, sub nominis tui patrocinio in lucem ire uoluimus, quem constat de honestis disciplinis, nec minus de disciplinarum professoribus ita meritum, ut uix alium hac etate liceat iustius, et suo merito, seculi huius Mecenatem uocare. Quod testimonium preter ceteros multos eximios uiros locupletissimum duo mihi eruditissimi ac nobis amicissimi uiri dedere, D. Otmarus Luscinius, iam fato feliciter functus, et D. Christophorus Seld. reip. Augustane aduocatus, uterque a te amatus, adiutus, euectus. Tua benignitas audaciam meam boni consulat. Friburgi Brisge anno a Iesu Christi natali 1546 calendis Martiis.





Epistola nuncupatoria.

Iul. Martianus Rota Georgio Cornelio pontifici Taruisino designato, salutem.

Primum rebus, in omnibus semper fuit noui aliquid promere, secundum, ubi consequi illud nequeas, ab aliis deprompta meliora reddere, utrumque tibi prestare, pontifex Corneli, cum uellem, diuersas bibliothecas excutere cepi, sperans me et hoc et illud effecturum. Sed alterum quidem assequi minime potui, libros enim quos in physicas auscultationes Seuerinus emisit, quamuis eos exstare non pauci sciant, deprendere tamen adhuc non ualui. Alterum autem abunde, puto, consecutus sum, nam meliora quam fuerant hactenus impressa multo reddidimus eius commentaria, que partim uaria transcriptione labefactata stabiliri, partim longa uetustate collapsa reparari multis in locis desiderabant. Neque uero quisquam a nobis hanc prouinciam frustra susceptam opinetur, fuit enim Betius non solum magna facundia uir et eruditione singulari, uerum etiam iuuandi plurimos incredibili studio tenebatur, atque ideo cum Barbaros armis ab Italia prohibere consul non posset, barbariem ab Europa disciplinis eiicere doctus non dubitauit. Aristotelem enim dialectice et utriusque philosophie, hoc est humane felicitatis, magistrium, primus et Latinitate donauit et exposuit, id quod Lucii Sylle dignitatem non equauit modo, sed plurimum etiam excelluit, opibus enim et potentia fretus Cornelius Sylla, inuentos Athenis Aristotelis libros Romam portauit. Eloquentie et eruditioni fidens Manlius Seuerinus eosdem e Greco sermone in Romanam linguam transtulit, et ex obscuris adeo ut uix a paucis intelligerentur, cuiuis mediocriter erudito peruios luculentis expositionibus effecit. Que utilitas non tantum illius etatis homines plurimum iuuit, sed ad posteros quoque redundans in nos usque peruenit. Hanc eius egregiam animi uoluntatem cum inter legendum animaduertissem, libuit mihi quedam ad ipsius cognitionem pertinentia in unum colligere, ut et illi quamuis mortuo gratiam, si possem, aliquam referrem, et tibi sapientie callem acrius insistenti, multis e floribus coronam darem, neque enim arbitror ingratum tibi fuerit eum tanquam de facie noscere, per quem in dies magis ac magis proficis, et eius opera legendo mirum in modum delectaris. Quod tamen dum facio, me uelim nullus existimet complures nostri temporis homines imitaturum, qui partim omnia in maius tollunt, partim quedam, ac si redargui nequeant, comminiscuntur: horum neutrum in presentia facturum me recipio, quamuis probe intelligam non esse facile sue quoque tempestatis facta  describere, nedum ullius qui mille abhinc annis uita decesserit, in tanto presertim scriptorum illius et succedentis eui silentio, qui ne publica quidem litteris commiserunt. Quamobrem a nobis plura nullus exspectet quam ex eius aliorumue libris cognosci potuerunt, aut euidenti coniectura saltem comprendi. Ea tu, Georgi nobilissime, qualiacunque in unum opus redacta, libenti, sicut omnia mea soles, animo percurre, et quam pridem nondum satis expolitam asportaras, nunc denique perfectam Betii historiam accipe.

Anicius Seuerinus Betius, Romanus, et nobilitate maiorum et animi dotibus clarus, in ea tempora incidit quibus Italia a barbaris oppressa tenebatur. Natus est enim non ita multis post annis quam ab Alarico Roma caperetur. Floruitque Theodorici regis tempestate. Theodoricus hic a Zenone cum ingentibus copiis missus, ereptam Odouacri Italiam sibi uindicauerat, Rauenneque regni sede locata, cuncta pro libidine administrabat; quod uidens Betius honestis disciplinis animum applicuit, id sibi tantum superesse intelligens quod homine libero dignum foret. Eruditus itaque Grecis et Latinis litteris ab adolescentia cum esset, quedam primum ex Euclide transtulit, atque ita transtulit, ut et dimetiendi rationes, et alia quedam de suo adiungeret, ac quod nondum Aristotelis etate repertum fuerat, equale circulo quadratum astruere docuerit. Arithmeticam postea, Nicomachum, non ut interpres, secutus, sed suo usus iudicio, Latinis uerbis reddidit. Et inde musicam perplexam et inuolutam disciplinam ex optimis quibusque collegit, qua in re et Aristoxenis copiam, et Pythagore iudicium expressit. Exstat Theodorici regis ad Betium epistola, que et Ptolemei Syntaxin, et Archimedis Mechanicen ab eo Latinitate donatam affirmat. uerum preludia hec fuisse crediderim eo um que uir tantus mente agitabat. Philosophiam enim Latinis litteris illustrare constituerat, non ut uarro stoicam, nec ut Tullius academicam, sed eam que ceteras obscurauit ab Aristotele inuectam, et a tot prestantibus ingenio uiris, etate tam longa celebratam. Id ipse his uerbis significat: Ego omne Aristotelis opus quodcunque in manus uenerit, in Romanum stylum uertens, eorum omnium commenta Latina oratione perscribam, ut si quid ex logice artis subtilitate, et ex moralis grauitate peritie, et ex naturalis acumine ueritatis ab Aristotele perscriptum est, ad omne ordinatum transferam, atque id quodam lumine commentationis illustrem. Igitur Porphyrium, quem uictorinus Afer compendio transtulerat, explanauit, et eumdem a se mox interpretatum nouis rursum expositionibus illustrauit. Predicamentis manum admouerat, cum ecce consul Rome creatur, hoc ipse suis uerbis significat: Etsi nos cure officii consularis impediunt, quo minus in his studiis omne otium plenamque operam consumimus, pertinere tamen uidetur ad aliquam reipublice curam, elucubrate rei doctrina ciues instruere. Nec male de ciuibus meis merear, si, cum prisca hominum uirtus urbium ceterarum ad hanc unam rempublicam imperium transtulerit, ego, ad id saltem quod reliquum est, Grece sapientie artibus mores nostre ciuitatis instruxero. Quare ne hoc quidem ipsum consulis uacat officio, cum Romani moris semper fuerit, quod ubicunque gentium pulcherrimum esset atque laudabile, id magis ac magis imitatione honestare. Hec ille: ex quibus illud etiam falsum esse conuincitur quod aliqui memorie prodiderunt, Betium omnia, non pleraque, relegatum scripsisse. Ad consulatum autem iuuenis peruenit fauore principum ciuitatis. Puerum enim a patre relictum aurandum susceperant, quod et antiqua Manlii Torquati familia prognatum scirent, et nouam Anicii proaui indolem perspectam in ipso haberent. Primo eius consulatu rex Hunnorum et Italie Odouacer Pheba, Rugorum duce uicto captoque, potitus est, sicuti Cassiodorus tradit, qui bis solum, cum Symmacho semel, ipsum in consulibus nominat. Non solum autem dignitatem hanc ipse adeptus est, sed duos etiam filios suos, quod nunquam antea contigerat, consules eodem tempore uidit, Patricium et Hypatium. Anno illo Betius in curia Theodoricum tum primum Romam accersitum, S. P. Q. R. nomine, magna facundia laudauit, et in circo duorum consulum medius triumphale conuiuium multitudini exhibuit. Collegam in ultimo consulatu Symmachum socerum habuit, cum quo magistratum ita gessit, ut commune bonum priuatis amicitiis preferret. Accidit ut Paulini consularis opes regii satellites appeterent. Hominem ingenue tutatus est. Albinum falso Cyprianus accusauit, innocentem consularem uirum ostendit. Acerba fames Campaniam urgebat, et acerbiorem cemptionem tyranni procuratores indixerant, eam exigi consul non sustinuit. Triguillam quoque regie domus prepositum multoties ab iniuria deiecit, et Conigastum fortunas optimi cuiusque insectantem compescuit. Hisce rebus factum est ut regis indignationem incurreret, perditorumque delationibus in exsilium pelleretur. Accusationis summa hec fuit; quod senatum lese maiestatis accusaturum prohibuerit; quod ad Anastasium imperatorem litteras miserit de recuperanda libertate. Delatores perditis moribus homines tres exstiterunt, Gaudentius et Opilio tunc ob innumeras fraudes exsilio damnati, Basiliusque pridem a procuratione domus regie deiectus oberatusque plurimum. Purgasset facile Seuerinus obiecta crimina, si coram delatores arguendi facultas sibi a Theodorico data fuisset. Sed uel iratus oblatam sibi ultionis occasionem amittere, uel improbus a se excitatam calumniam dissoluere noluit. absens itaque uir et innocens et grandis ratu Betius malorum conspiratione relegatus est, nec a bonis in patria retentus, Ticinum secessit, urbem in Insubribus positam, et sibi a tyranno prescriptam, in quam simul atque uenit, quo posteris etiam innocentiam suam cognitam faceret, pulcherrimum illud de Consolatione uolumen, Ciceronem imitatus, conscripsit. Nam sicut ille quo filie desiderium leuaret, de animorum immortalitate disceptans Tulliam superuiuere monstrat, ita Seuerinus de falso et uero bono, deque prouidentia disputat, et omnia uoluntate diuina mortalibus euenire declarat. uerum in eo opere Cicero carmen non attigit. Betius utramque orationem admiscet, atque ita admiscet ut facile unicuique ostendat ingenium sibi quidquid tentasset nunquam defuisse. Sed quid naturali philosophia difficilius? quid dialectica spinosius? At utramque disciplinam sic oratione sua peruagatus est, ut abditissima  queque cuiuis prompta reddiderit. Neque uero selectum unum aliquod argumentum oratione consectatus est, sed philosophie penetralia ingressus, ea Latinis hominibus primus reserauit, que princeps Aristoteles de industria pluribus occultauerat. Qua in re optimos quosque consuluit, Theophrastum dico. Eudemum, Andronicum, Aspasium, Herminum, Alexandrum, Syrianum, Porphyrium, Themistium, de quorum sententiis, tanquam honorarius arbiter, diiudicat. Attestatur hoc expositio in librum Aristotelis de Enuntiatione tam prima duobus quam secunda sex libris absoluta, in quorum tertio cum de tribus contingentium modis se melius scripsisse dicat in libris physicis, suspicandum reliquit se naturalem quoque philosophiam enucleasse, uerum hactenus tam hi desiderantur commentarii, licet fuerint Taruisium hinc nuper asportati, quam illi quos in Analyticen et Topice memisit. Siquidem et hos ipse citat, et in topicem Ciceronis septem libros a se confectos profitetur, opus uarium, difficile, eruditum, nec a quoquam antea quam a uictorino frustra tentatum. Platonis dialogos ipse Latinos facturum se recepit, factos Cassiodorus asseuerat, mirarer quomodo tanta prestare potuerit, nisi diuina illa in librum Aristotelis de Interpretatione commentaria biennio scirem ab eo confecta, quod tempus uix euoluendis tot expositoribus satis fuisse uidetur, nedum eorum sententiis plerumque controuersis et diiudicandis, et eligendis, et accommodandis. Inter Peripateticos enim celebris est ferme nullus qui in hunc librum non scripserit, quod et magnopere quidem necessarius sit, et multa doctrina refertus, sed acumine sententiarum et uerborum breuitate perobscurus; commentabatur autem hec quo tempore Theodoricus superatis Alpibus Clodoueium socerum Francorum regem ingenti prelio profligauit. Ceterum Seuerinus non tantum in interpretando et exponendo Aristotele uersatus est, sed pleraque etiam ipse ueluti procreauit, horum in numero sunt pulcherrimi illi quatuor de Differentiis topicis libri, quibus dialecticos locos a rhetoricis dirimit, et totidem alii de utroque syllogismo, item de diuisione et definitione singuli. Nam qui ad syllogismos categoricos introductorius inscribitur, titulum subornatum habet, cum libri Aristotelis de Enuntiatione, uel breuiarium sit, ut ipse appellat, uel certe idem quod primus de categoricis syllogismis. Opus quoque de scholastica disciplina, non titulum modo, sed et elocutionem et inuentionem mentitur, aliter enim Betius scripsisset, si ea de re scribere uoluisset. Sed ipsum mittamus, ac de hebdomadibus aliquid potius in medium afferamus. Sunt autem hebdomades opera septem partibus distributa, sicuti decem libris decades, et nouem enneades. Hebdomadas uarro primus inscripsit, deinde hic ipse, ex quibus libellus de substantie bono, et alius de unitate et uno sumptus est, reliqua aut edita non sunt, quod ea sibi, ut significare uidetur, commentatus esset, aut ad nos usque non peruenerunt. Hebdomades iuuenis composuit, uelut et de duabus naturis et una persona Christi, hoc ut ita existimen eius uerba faciunt. Episcopus, inquit scriptor epistole, tanquam ualde necessarium cum preterire noluisset, e duabus naturis Christum consistere, et in duabus equaliter catholicos credere, nouitate dicti perculsus, meditabar omnes animo questiones. Decretum hoc fuerat concilio Chalcedone celebrato, illucque Leo Romanus episcopus uenerat, cuius epistola Romam missa, cum postea, nitentibus Acephalis condemnatum iam dogma reuocare, pluribus conuocatis Rome legerent, nec satis iam quid decerneret intelligerent, ansam Betio dedit eum librum componendi contra Nestorium, qui duabus naturis personas totidem adiungebat, et Eutychen, qui unicam naturam et personam tuebatur. Ergo si quis ab imperatore Leone, qui reiectam sub Martiano Nestorii et Eutyches opinionem fouebat, ad Iustinum usque supputet annos, paulo minus quinquaginta deprendet, quibus de Betii uita detractis, prima iuuentutis tempora relinquentur. uerum hec ut libuerit quisque accipiat, illud certo non admittendum contenderim, Betium morte preuentum Musicam non absoluisse. Nam quod obiiciunt aliqui titulos eorum que desunt adhuc superesse, id nos in contrariam sententiam potius trahit, absurdum esse existimantes nondum conscriptis rebus uelle nomen imponere. Quod si quid imperfectum Seuerinus reliquit, id ipse theologiam fuisse censuerim. Satis enim superque Philosophiam illustrauerat, itaque diuina restabant, et iam multum processerat Augustinum secutus, ut ipse de Trinitate ad Symmachum scribens affirmat: uobis, inquit, inspiciendum est an ex beati Augustini scriptis semina rationum in nos uenientia fructus aliquos intulerint. Ex quibus illud etiam coniicere possumus, cur nono demum anno Theodoricus Seuerinum et Symmachum necarit, an quia senex in opinionem Arii defecit, et inimicus adeo catholicis euasit, ut eorum templa diruere in Italia uoluerit, si Iustinus Arianos in Asia non restitueret. Propugnatores autem sani dogmatis cum alias semper, tum precipue eo tempore Betius et Symmachus exstiterunt. Quamobrem tyrannus coniectos in carcerem obtruncari iussit. Ticini incole semper a maioribus traditum constanter asseuerant, Seuerinum, cum regius spiculator lethale uulnus intulisset, utraque manu diuulsum caput sustinuisse, interrogatumque a quonam se percussum existimaret, ab impiis respondisse, atque ita cum in uicinum templum uenisset, et flexis genibus ante altare sacra percepisset, post paulum exspirasse. Exstinctus diuinos honores a nostris consecutus est, quod pro catholicis contra perfidiam Arii mortem sustinuerit. Sunt qui scribant ipsum antea Rauennam accersitum, pretorioque regis prepositum, mox cum aliquot senatoribus occisum, quod Symmacho potius conuenire uidetur. Turris enim lateritio lapide fabrefacta etiamnum Ticini monstratur, Betii carcer sepulcrumque eius in ede beati Augustini uisitur, qua parte in adytum templi ascensus incipit, hoc epitaphio incisum:

   Meonia et in Latia lingua clarissimus, et qui
Consul eram hic, perii missus in exsilium.
   Et quia mors rapuit, probitas me uexit ad auras,
En nunc fama uiget maxima, uiuit opus.
Circumfertur et aliud elogium quo sepulcrum eius exornabatur anteaquam illic a Luithprando Longobardorum lege collocaretur. Ipsum quia paucis multa continet ad eius uitam facientia subiunximus:

 Ecce Bethus adest in celo magnus, et omni
   Perspectus mundo, mirus habendus homo.
Qui Theodorico regi delatus iniquo
   Ticini senium duxit in exsilio.
In qua se mestum solans dedit urbe libellum,
   Post ictus gladio, exiit e medio.
Hic finis uiri clarissimi fuit qui facundia, probitate, doctrina, plurimum excelluit, ultimus omnium qui ex antiquis Romanis aliquid litterarum monumentis consecrarint, primus omnium qui Aristotelicam disciplinam Latinis litteris illustrare ceperint, tante apud posteros auctoritatis, ut ab eius sententiis nulla ferme sit prouocatio. Huius morte magnam rem amissimus, et frustra a multis postea tentatam, Platonis et Aristotelis concordiam, quam utriusque philosophie pertissimus et pollicitus fuerat, et nisi uitam eripuissent improbi, prestare solus potuisset. Ultio tamen paulo post insecuta est diuinitus: nam cenanti Theodorico cum piscis caput illatum esset, uisus est sibi rex in eo uidere Symmachi faciem inferius labrum nordicus apprehendentem, toruisque oculis subinde minitantem, eo spectaculo consternatus tyrannus in morbum incidit, et simul atque quod uiderat id se uidisse confessus est, exspirauit. Ictu sanguinis mortuum sui diuulgarunt, uerum Amalasiunta rei conscia cum in regno successisset, patris acta contra ius et fas decreta rescidit, et Seuerini ac Symmachi bona in fiscum redacta eorum liberis restituit, paucis annis antea quam Belisarius a Iustiniano missus Italia Gothos omnes expulit. Porro Betii multi fuerunt: primus Stoicus, de quo mentionem facit Diogenes in Zenonis uita; secundus Epicureus, quem Plutarchus in Conuiuiis introducit; tertius Cretensis, Aristotelis studiosus et uir consularis a Galeno celebratus. Preter hos alii fuerunt et philosophi ambo et Peripatetici, unus hic ipse de quo satis iam dictum est, Patricius Romanus, alter Grecus et antiquior, quem et hic ipse in Porphyrio et Ammonius atque Simplicius ut Aristotelis interpretem agnoscunt. Fuerunt itidem et duo Symmachi magne in litteris existimationis uterque: primus Gratiam et ualentiniani temporibus; secundus Zenonis et Anastasii: illius epistole circumferuntur crebraque de eo in Macrobii Saturnalibus mentio habetur. Huius nichil quidem exstat; sed, ut Betii testimonium preteream, Priscianus Cesariensis de ponderibus scribens, sic eum laudat, ut omnes omnium disciplinarum apices consecutus uideretur.



OPERUM PARS PRIMA. OPERA PHILOSOPHICA.



DE CONSOLATIONE PHILOSOPIHAE LIBRI u.




PROLEGOMENA.





Epistola dedicatoria.

Serenissimo Delphino Petrus Callyus.

Quidquid Ludouicus Magnus, augustus parens tuus molitur, SERENISSIME DELPHINE, id omne magnum est; seu populos regit; seu hostes expugnat; seu utrisque concessa pace gratificatur. Sed indoles et institutio tua regiorum operum opera sunt maxima. Tu quidem, uelut nobile speculum, regales cum animi, tum corporis dotes ab ipso acceptas sic reddis, nichil ut in te desideretur quod imperatorie maiestatis esse possit; tuam uero institutionem, quam rex ille sapientissimis suis consiliis exorsus est, selectissimisque uiris corroborauit, magnificentissimo librorum apparatu ita perficit, ut ineffabili quadam necessitudine, quantum filius parente, tantum parens filio regum omnium prestantiam uincat. Ecce, continuato illius iussu, inter antiquos auctores emicat SEuERINUS BeTIUS, seque tibi sistit, ut meliori quodam iure, sic maiori spe fructuum uberrimorum.

Omnium certe eiusmodi auctorum meritissimo BeTIUS tibi se sistit. Illi enim aduene Gallicorumque institutorum penitus ignari, precone indigebant, qui, predicata eorum dignitate, aliquam in aula iisdem compararet existimationem: hic pridem a Philippo Pulchro Galliarum rege, litterarum litteratorumque amantissimo principe, honorificentissime exceptus, prope  domesticus est, aulicorumque morum tam gnarus, quam ab aulicis notus. Illi profani, nulla, nisi quam forte a nouis interpretibus acceperunt, pietate commendantur; hic sacer, Christiana martyris splendidius quam Romana patricii micat purpura. Illi in uno duntaxat dicendi genere uersati, aut solutam sine stricta, aut strictam sine soluta orationem habent; hic utriusque sermonis scientissimus, ut persuadet orator eloquens, sic peta suauis delectat. Illi Musis mollioribus inspirati, suis sententiis si non ledunt, lesam ostendunt mentem, quam sanare nequeunt; hic, docente seueriori philosophia, perturbationes, errorum uitiorumque causas, ita detegit, ut ad mentis salutem multum conferre posse uideatur.

Si uero auctor ille faciles ad te habuerit aditus, SERENISSIME DELPHINE, maiorem doctrine uirtutisque accessionem se sperabit facturum, non solum in te; sed in omnibus etiam adolescentibus, ad quos, uelut a capite ad membra, regie tue institutionis forma deriuatur.

Magnum quidem est, te geographiam, chronologiam, historiam tam profanam quam sacram, eximia Latinitate cumulatas, perfectissime callere; sed longe maius, illius, quam insitam habes cum de te, tum de Deo, notitie philosophicum, quod BeTIUS hic suggerit, accipere incrementum: ille etenim priores discipline huic posteriori, non secus ac mancipia domine, famulantur. Hac informatione princeps tanto altius populos supereminet, quanto sui conscius, Conditorisque intelligens, diuitiis, honoribus, uoluptatumque illecebris, quibus regale solium circumfundi solet, contemptis, et humiliores de semetipso et sublimiores de diuina maiestate concipit sensus. Non omittende erant ee que animo tuo uere regio impresse sunt, artes ingenue; sed illa quam BeTIUS inspirat, humane diuineque nature notitia tibi omnino necessaria uidetur; suis etiam sceptra non carent miseriis, quibus philosophicum illud consulis Romani remedium utiliter potest adhiberi.

Quamuis autem augustum tuum genus et prestantissima tua eruditio te adeo euexissent, ut aureus hic liber magno tibi deinceps usui esse non posset, grande tamen tuum DELPHINI decus id a te uidetur postulare, illum ut librum tibi legi cures, cum alias ob causas, tum maxime ut BeTIUS Gallicis academiis, a quibus pari qua olim a Romanis menibus iniustitia dudum exsulauit, tuo regali exemplo restituatur; turpe nimirum regno Christianissimo sacrum hunc doctorem uirgilio, Ciceroni, Aristoteli, ceterisque religionis Christiane hostibus postponi, eoque magis, quod ille non intelligendi solum, sed etiam dicendi grauissimus auctor et magister nostras Christianorum scholas affluentibus doctrinarum omnium copiis ditauerit. Grammaticam, fugata barbarie, sanctos fabularum usus docuit; rhetoricam lectissimis uerbis uerissimisque sententiis ornauit; philosophiam obscuritate liberatam ita excoluit, ut quincunque huic parere uoluerit, is omne etatis tempus possit sine molestia transigere.

Patere ergo, SERENISSIME DELPHINE, uirum pariter nobilem, doctum et sanctum, regiam ingredi, ceteris auctoribus tuis annumerari, et inter illas, quas in litteris feliciter consumis, operas tibi audiendum proponi; sanctitatem hic cum doctrina, utramque cum nobilitate sic animaduertes coniunctam, ut quidquid ibidem erit obuium, id augusta tua haud indignum origine, et ad tuam scientiam augendam et ad coronam eternam, cui reges omnes studere debent, consequendam conducere plurimum possit. Cadomi cal. Nouemb. anno Domini 1679.





PRAEFATIO.

 Inter plurima Betii nostri opera, prestantissimum celeberrimumque est illud quod inscribitur Consolatio philosophie Sed que hactenus edita sunt huius operis commentaria, hec tam imperfecta fuerunt, ut non immerito ad usum Serenissimi Delphini noua institui mandentur. De antiquis nouisque pauca preloquar.



I.

Antiqua, inquam, consolationis philosophice, aut potius minus recentia commentaria sunt imperfecta: que enim commendes? eane que S. Thome tribuuntur? an ea que sunt Raymundi Palasini Albiensis dicti ualderici? an que Iodoci Badii Ascensii? an que Ioannis Bernartii Belge? an que Theodori Sitzmani  Thuringi? an que Renati uallini Nannetensis? Plura, etiam diligentissime conquisita, uidere non potui. Sed hec omnia aut ridicula sunt, aut ad patefaciendas Betii cogitationes minime idonea.

Primum enim que S. Thome tribuuntur in hanc Consolationem philosophie commentaria, hec ridicula sunt: nam, ut infinita omittam, quis temperet a risu, legendo hec lib. I, pros. 1: Eleys, inquit, est ciuitas Grecie, in qua studuit Aristoteles: unde studia sua dicuntur Eleatica. Academia autem fuit ciuitas uel uilla, in qua studuit Plato; unde studia sua dicuntur Academica; aut hec lib. II, met. 5, ad ista uerba, Tyrio miscere ueneno: Thirus, ait, est uermis uenenosus, in cuius sanguine intingitur purpura; aut hec  lib. III, pro. 8: Alcibiades, inquit, mulier fuit pulcherrima, quam uidentes quidam discipuli Aristotelis duxerunt eam ad Aristotelem, ut ipsam uideret; qua uisa dixit: Si homines lynceos oculos haberent, ut queque obstantia penetrarent, introspectis uisceribus, corpus quod apparet pulcherrimum, turpissimum uideretur; aut hec eiusdem lib., met. 8, ad hec, Asperis echinis: echinus, inquit, est piscis paruus semipedalis, qui adherendo uidetur retinere nauem: ubi , Latinis remora, cum echinis confunditur. Infinitus sim, si omnes huius commenti potius quam commentarii in grammaticam, pesim, historiam, et mentem ipsius Betii errores contendam enumerare. Quare hoc opus non crediderim esse S. Thome.

uidetur autem hoc opus esse Thome cuiusdam,  natione Angli, patria Walensis, ordine Dominicani, cui etiam tribuitur Summa logice, que uulgo S. Thome Aquina is nomine impressa legitur: quod enim Thomas ille diceretur Anglicus, et Dominicanus esset, propter eumdem ordinem et quamdam appellationis similitudinem, errore typographorum dici potuit primum Angelicus, postea S. Thomas. Hinc ab isto commentore lib II, met. 1, citatur Alanus, qui non floruit nisi seculo decimo quarto, cum tamen S. Thomas uixerit anno 1274. Hinc puto hunc Thomam Anglice locutum lib. I, pros. 4, ubi, Cemptio, inquit, est institutio super aliqua portione danda de re emenda uel uendenda, et uocatur uulgariter UNGELT, quanquam forte, errante typographo, sermo fuit deprauatus, Gallice dicimus monopole. Nescio etiam  quomodo a S. Thoma dici potuisset ad finem 2 metri lib. I, hec Marquardus.

Ac ne putes me hec temere fingere, consulere poteris cum uallinum, tum etiam Ascensium, qui pariter negant S. Thomam esse horum commentariorum auctorem. Non tamen continuo sancti Thome crediderim, inquit Ascensius prefatione in hos Betii libros, cum neque phrasim eius redoleant, neque fecunditatem illam mirabilem, que in ceteris doctrinis eius est, assequantur, neque tempori congruant: nam Alani opuscula, quem plusculos annos post ipsum sanctum Thomam obiisse tradunt earum rerum periti, nonnunquam allegant.

Deinde commentaria Raymundi Palasini Albiensis dicti ualderici in tribus presertim uersantur: 1o in  breuissimis quibusdam nominum aliquot obscuriorum interpretationibus, margine libri inscriptis; 2o in longiori quadam lectione astronomica, ad exponendas uices Hesperi occidentem modo sequentis, modo orientem preeuntis solem: Pro quorum intellectu, inquit ad metr. 5 lib. I, est opus archimedare, id est conficere figuras, quarum inuentor Archimedes fuit. Notetur quid circulus, quid centrum, quid area, quid circunferentia? Egregie adnotationes! 3o in questionibus, quas uocat Cratonicas circa quintum librum: Quarum, inquit, hec principalis uolitat questio, uidelicet utrum, diuina prouidentia existente, liberum arbitrium sit hominibus. Ubi interpres ille uidetur sententias Betii animo non comprehendisse.

 Quamobrem ex his tribus primum nobis uidetur non sufficete, secundum redundare, tertium impedimento esse ad mentem Betii hic percipiendam.

Postea Ascensius, ut ipse iacitat predicta prefatione, docuit carminum leges, et uarietates; fabellas quoque et historias diligentius recitauit; et Latinitatis aut seruate aut neglecte uirtutem aperuit, dolens quod Greca uerba subinde incerta reperire nusquam potuit.

At interpres iste, quanquam sibi magnopere placeat, apud alios tamen male audit: Ascensius Badius, inquit Theodorus Sitzmanus, de quo statim dicetur, hunc aliosque optimos auctores quisquiliis merisque affaniis inquinare, impudenter dicam, an imprudenter, non abstinuit. Quod Ascensii uitium quamuis non constaret, idem nichilominus Ascensius ipsos non excessit grammatice limites, ultra quos ad accuratam horum  librorum intelligentiam aliquid maius desideratur.

Subit Ioannes Bernartius, qui, paucis in solutam, paucioribusque in strictam hanc Betii orationem notatis, seipsum uidetur illustrandum ornandumque ita suscepisse, ut ubi primum uel minimam nanciscitur occasionem eorum quorum recordatur dicendorum, hec siue ad institutum conducant, siue non, congerat, suam potius eruditionem quam auctoris mentem expositurus. Hic, inquit predictus Sitzmanus, librum hunc nobis tradidisset multo tersiorem, si licuisset: sed immatura morte sublatus in rationem Libitine uenit, telamque, quam erat exorsus, imperfectam reliquit.

Succedit ipse Theodorus Sitzmanus, qui totus est  in componendis uariis lectionibus, ut quam melius exponere sensa Betii existimauerit, hanc expunctis ceteris moneat retinendam. »Quibus tamen, ut ipse de semetipso ait, non raro inspergit alia quedam, uel ex philologia, cui unice hactenus fuerat addictus; uel ex iurisprudentie politicesue penu; uel ex orbe illo disciplinarum, que studio sapientie famulantur, petita. Quod profecto, addit, non aliam ob causam feci, quam ut grata uice nunc prodessem, nunc delectarem, hoc est, utile dulci miscerem.«

Fidemne liberauerit suam hic interpres, equus lector iudicet. Ego uero existimo, primum quidem ipsum orationis Betiane contextum, quem recensuit, aliis perspicacioribus oculis indiguisse; deinde hunc interpretem alios ueterum librorum interpretes imitatum,  non tam aliorum quam sui gratia scripsisse: unde ita citauit alios siue oratores siue petas, qui more Betii locuti fuerant, ut cum unum auctorem suscepisset explicandum, plures, nullo exposito, nobis proponat interpretandos, homo felicis memorie.

Denique uallinus, nostro iudicio, omnium optime de Betio meritus est: contextum enim sepissime corruptum emendauit: quamobrem, ut ipse de se ait, optimos quosque codices consuluimus contextumque ex eorum plerumque consensu recensuimus. Ii autem fuere duo manu exarati Sancti uictoris; duo ex bibliotheca Thuana iidemque uetustissimi; ex regia unus; itemque duo mei, sed recentiores. Grecus quoque eorumdem  librorum codex, quos Grece interpretatus est Maximus Planudes ex eadem bibliotheca regia. Ex editis uero Florentinus anni 1513 et alius quiuis optimus. Quinetiam idem uallinus quosdam huius opusculi locos, quos obscuriores putauit, suis notis illustrare conatus est. Propterea que Lugduni Batauorum, nouem abhinc annis, typis mandata sunt, uariorum in hanc philosophie Consolationem commentaria, hec Ioannis Bernartii, Theodori Sitzmani, et Renati uallini notis, uelut cementum sine calce, constant.

Ipse tamen uallinus, omissa omni uerborum interpretatione, tacitaque Betiana disputandi ratione, notas adhibuit tam raras tamque breues, eius ut labor, alioqui utilis, ad perfectam huius operis cognitionem habendam sufficere non possit. Et hec antiqua  sunt, siue potius minus recentia Consolationis philosophice commentaria.



II.

Predicta commentariorum in Consolationem philosophicam uitia optime animaduertit uir ut gente, sic doctrina omnique uirtutum genere prestantissimus, Carolus Sancta-Maureus, Montauserii dux, Serenissimi Delphini moderator, et pro singulari sua in rebus principum consulendis prudentia, egre tulit, facta prudentissimi illius Aulici, cuius consiliis quandiu usus est rex Theodericus, tandiu uitam optimo imperatore dignam egit, obscurioribus uerbis uelata latere. Idipsum etiam nouit illustrissimus Ecclesie princeps Iacobus Benignus Bossuetius, Condomensis episcopus, eiusdem Serenissimi Delphini  preceptor, et pro eximia sua in diuinis mysteriis sapientia doluit, cogitata sapientissimi illius theologi, quo docente humana libertas cum diuina prouidentia conciliatur, compressiori quodam disserendi modo occultata ignorari. Id quoque uidit clarissimus uir Petrus Daniel Huetius, nostre quondam Cadomensis academie alumnus; cuius etiam opera idem Serenissimus princeps ad litterarum et sapientie studia utitur, et pro incredibili sua in omnibus disciplinis eruditione ingemuit, elegantia excellentissimi huius cum oratoris, tum pete, in quo tanquam in ultimo Romanorum herede dites purioris Latinitatis reliquie seruabantur recondite, dicta inter obscuros barbari sui seculi auctores permista contemni. Illa, inquam, preclara Gallie nostre lumina improbam  hanc querebantur Betii, huiusque Consolationis philosophice sortem, cum iussi sumus hos Betii libros ad usum Serenissimi Delphini interpretatione et notis adornare. Meliorne, an deterior preteritis uidebitur noster hic labor non possumus diuinare: sed prescriptas nobis has, que sequuntur, leges ea qua potuimus diligentia obseruare studuimus, ad perpetuum singularis in Deum pietatis; in regem obseruantie; et in litteras amoris monumentum.

1. Usi sumus lectione quam, consultis sanioribus libris, recensuit Renatus uallinus, exceptis paucis uocibus quas, ut ibidem monuimus, ualidissimis coniecturis conuicti mutandas existimauimus. Quonium uero parum interest, lectorem ueterum errores  nosse, ideo proposita noua lectione uera, arbitrati sumus omitti posse ueterem falsam, et quidem eo lubentius, quod cum nullus fere fuerit huius operis locus, qui aliquando non fuerit corruptus, ad fastidium usque repetende fuissent uarie lectiones. Quanquam ne huic etiam officio deessemus, ad finem nostri operis uarias lectiones uallini retulimus ad numeros huius libri accommodatas.

2. Proposuimus duplex genus argumentorum, ut una ueluti cogitatione lector animaduertere possit, quid in toto illo opere et qualibet eius parte contineatur. Primum est idea totius operis: ubi formatis quibusdam argumentationibus, mentem lectoris efficacius commouendo, Betii sensa magis demonstrare sumus conati. Alterum est summarium uniuscuiusque  capitis; in quo non solum dicenda, sed dicendorum ordinem breuiter complexi sumus.

3. Quamuis hi tituli, Metrum, Prosa, a recentioribus horum librorum interpolatoribus fuerint inuecti, et iuuande duntaxat memorie causa adpositi, iisque omnes ueteres libri, et optima editio Florentina careant, ut aduertit predictus uallinus, hos tamen non omittendos esse duximus; quoniam nunc ita in usu sunt, ut quoties laudatur Betius de Consolatione philosophie , toties hi tituli nominentur. Quid uero has notas neglexisse noceat, expertus est ipse uallinus: cum huius editione non sine magno temporis dispendio, ad fidem auctoris Betium appellantis probandam uti ualeamus: unde contemnitur.

 4. Genera uersuum, quibus hic usus est Betius, propositis eorum legibus, ante nominauimus, quam eorumdem interpretationem et notas aggrederemur: quod ex his plura sint minus usitata, tyronibus presertim, quorum gratia Grecas quoque dictiones, quibus hi uersus significari solent, utpote obscuriores, uitauimus. uersus hi multiplicis sunt generis, nec interest numerari; sed carmina, que ex his uersibus constant, ad sex et uiginti genera reuocantur.

5. Subiecimus interpretationem, stricte quidem orationis continuatam, solute uero interruptam; eorum more, qui ante nos iussu Ludouici Magni, ad usum Serenissimi Delphini in petas scripserunt, aut oratores Latinos; ut qui adolescentes litteris  operam nauant, his nichil desideretur eorum, que ad maiorem in artibus ingenuis profectum possint conferre.

6. Notas nostras addidimus; non illas quidem longiores, ne inanem eruditionem uideremur ostentare; neque etiam breuiores, ne nostrorum commentariorum alia querenda essent commentaria: sed ad iuuentutis usum aptatas: id quippe unum optarunt uiri sapientissimi, quorum curis commissa fuit regia Serenissimi Delphini institutio. Sic principi instituendo studentes, relique iuuentuti informande laborauerunt, ad summum reipublice litterarie commodum, regnique Gallici decus.

7. Opere pretium existimauimus, integrum hoc  opus interpretatione et notis illustratum duobus hinc inde interponi indicibus; quorum prior est rerum precipuarum, que in toto hoc opere explicato occurrunt; posterior uocabulorum, que in his quinque Consolationis philosophice libris leguntur: ubi curauimus uocabula que nobis uisa sunt barbara, aut saltem minus Latina, diuersis characteribus formari: ut lector id Latinitatis uitium moneretur, nec nostra tamen commentaria frequentioribus eiusmodi notis turgerent. Si nostrum hoc ausum doctiores excitauerit ad absoluendum, prolata auctoritate, aliquod ex eiusmodi uocabulis, id non ingratum erit nostre temeritatis  premium. Non omnia nouimus, doceri semper paratissimi.

Nihil denique istorum omnium prius attingendum arbitrati sumus, quam instar aliorum Serenissimi Delphini scriptorum proposuerimus, 1o uitam Betii; 2o testimonia uariorum cum de Betio tum de eiusdem scriptis; 3o generalem librorum Consolationis philosophice ideam; 4o aliquam eiusmodi librorum censuram: hec enim quilibet horum scriptorum de suo auctore prefari consueuit; si exceperis generalem operis ideam, cuius exemplum etsi non habeamus, ex ipsa tamen, uti speramus, non mediocris utilitas erit.





AN. MANL. SEuERINI BeTII uITA.



I.


Betius natus est Rome  , circa annum Domini quadringentesimum septuagesimum quintum, equeuus Ioanni summo pontifici; Iustino imperatori; Fulgentio, Ennodio et Cassiodoro doctoribus ecclesiasticis. Nomen genusque matris non scimus; sed pater eius fuit Anicius Manlius Flauius Betius, uir ipse consularis, filius Betii illius, qui  prefecturam pretorii gerens, imperante ualentiniano tum interemptus fuit, cum Aetius patricius, dux fortissimus, cuius ut laborum sic uictoriarum ille semper fuerat particeps, eiusdem imperatoris manu interfectus est.



II.

Hic autem, de quo nunc agimus, auctor uocatur   Anicius Manlius Seuerinus Betius, prenomine scilicet nomini cognominique postposito. Nimirum hoc erat in usu apud antiquiores Romanos, ut idem homo tribus aliquando donaretur appellationum generibus, que dicebantur  prenomen, nomen et cognomen. Prenomen, ut uox ipsa sonat, est appellatio, que appellationi gentis preponi solet: qualia sunt nomina que apud nos uocantur propria, ut Ludouicus; nomen, appellatio gentis, ut Hectorides; cognomen, appellatio familie eiusdem gentis, ut Borbonides. Ut autem sepe prenomen nomini, et nomen cognomini olim anteponebatur, sic non raro,  inuerso ordine, ut nunc, positis nomine et cognomine, prenomen subiiciebatur. Sic ergo auctor noster nomine gentis dicitur Anicius; quod ex  antiquissima nobilissimaque Aniciorum gente esset prognatus. Sic  nomine familie dicitur Manlius Seuerinus, quia ex Manliis Seuerinis ortus erat: siue fuerint due familie,  quarum alteram, nimirum Manliorum per patrem, alteram uidelicet Seuerinorum per matrem attigerit: siue eadem fuerit familia cognomine altero dicta Seuerinorum, propter illam seueritatem, qua T. Manlius, qui ob detractum Gallorum duci a se occiso torquem, inde Torquati cognomen in familiam intulit, filium  securi cedi iussit, quod contra edictum, ductorem Tusculanorum singulari certamine prouocantem interfecerit. Sic proprio nomine dicitur Betius, siue ut quibusdam scribitur Bethius, aut aliis Bethus, ab auxilio, quod primus, cui istud prenomen fuit impositum, tulit: quippe Grecis est adiutor: propterea plures olim, ut apud  Lertium, Plutarchum  , ipsum nostrum  auctorem hoc prenomine donati sunt.



III.


Cum uero noster Betius  duodecim saltem annis natus amisisset patrem, hic  amicorum propinquorumque curis commissus, Rome primum, postea  Athenis studuit: ubi in grammatica, philosophia, mathematicisque disciplinis tantum profecit, ut plura non solum Euclidis, Nicomachi, Pythagore, Ptolemei et Archimedis, uerum etiam ipsius Aristotelis  Greca opera Latine reddiderit, reliqua eiusdem philosophi opera similiter redditurus, ipsumque cum magistro suo Platone conciliaturus, si fata tulissent.

Neque uero uir ille doctissimus in exponendis modo auctorum operibus uersatus est, sed plura ipse excogitauit, excogitataque ad felicem exitum perduxit. Testis est admirabile hoc philosophie Consolationis opus: ubi Ciceronem de animorum immortalitate,  quo filie desiderium leuaret, disputantem imitatus, in hoc Ciceronem superauit, quod, cum Cicero  carmine tunc non utatur, Betius utramque orationem ita permiscet, ut quidquid eruditionis, aut a grammatica, aut a rhetorica exspectari potest, illud ibidem mirum in modum eluceat. Testis illa Betii Logica, ubi preter antiquas Porphyrii, Aristotelisque opiniones, suam ipse proposuit de Categoriis, diuisione, definitione et syllogismis doctrinam, qua ratio bene disserendi plurimum promoueri potest. Testis opus illud in septem partes distributum, quod propterea, uarronis exemplo, Hebdomades inscribitur, in quo, quoad superest, mathematicorum more propositis quibusdam effatis, multa docet de eo quod bonum est, et unum. Testes libri quinque de Musica, cuius ita peritus fuit, ut instrumenti musici, uulgo  chiterini inuentor habeatur. Testis singulare  illud  externis etiam regibus notum expetitumque inuentum duorum horologiorum; quorum alterum  aquis sub modulo fluentibus temperabatur; alterum solis immensi comprehensa illuminatione distinguebatur.

Quin etiam Betius de theologis optime meritus, scripsit cum de mysterio sanctissime Trinitatis ad Symmachum, et ad Ioannem Ecclesie Romane diaconum; tum de Incarnatione. De  Trinitate quidem, ne suspectus foret Christianis, quod ex synodo contra hereticos congregata sese subduxisset, ueritus ne sibi propter suam eloquentiam causa committeretur agenda: de  Incarnatione uero, ut extremi sibique contrarii Nestorii atque Eutychis submouerentur errores.



Iu.


Sed quanto doctior Betius, tanto maiori studio coluit uirtutem, suo erga Deum et homines officio diligentissime functus. Quales fuerint illius in diuinam maiestatem cogitationes uel ex eis patet, que inspirante philosophia in aureo illo philosophice Consolationis opusculo  protulit: nichil enim tum docuit, nisi quod ipse  fecerit, nec tanta facilitate tunc prestare potuit, nisi quod a teneris annis continuata pietate exercuerit. At singularis beneuolentia Betii in omnes homines, miseros presertim, ex hoc etiam est manifesta, quod cum  ingenti salutis sue periculo senatum populosque omnes cum grauissima oratione, tum etiam obiecta periculis auctoritate protexerit: quodque  fuerit in pauperes liberalis.



u


Atque propter has preclaras animi dotes factum, ut Festus  senatus princeps filiam suam Helpen Sicilie alumnam Betio propriam dicauerit, stabilique iunxerit connubio. Ea autem Helpes, inquit uallinus  , dotibus animi longe corporis fortuneque bona superauit: scripsit enim uersus emendatissimos, scribentique marito suauissimus genius adsedit. Desiderauit autem ex ea liberos: quanquam nonnulli dicant, Betium ex ea duos filios Patritium et Hypatium suscepisse. Addunt eumdem Betium amatam hanc suam uxorem hoc ultimo carmine prosecutum fuisse:

Helpes dicta fui, Sicule regionis alumna,
   Quam procul a patria coniugis egit amor:
Quo sine mesta dies, nox anxia, flebilis hora,
    Nec solum caro, sed spiritus unus erat.
Lux mea non clausa est, tali remanente marito,
   Maiorique anime parte superstes ero.
Porticibus sacris iam nunc peregrina quiesco
   Iudicis eterni testificata thronum.
Ne qua manus bustum uiolet, nisi forte iugalis
   Hec iterum cupiat iungere membra suis,
Ut thalami tumulique comes nec morte reuellar,
   Et socios uite nectat uterque cinis.
Sed hec uenustam Betii pesim non redolent: saltem maximam partem.

Propter eadem doctrine uirtutisque ornamenta  Symmachus, princeps quoque senatus, defuncta Helpe, Rusticianam filiam suam eidem Betio dedit uxorem, ex qua, inter alios liberos, duos suscepit filios, quorum alter auito nomine Symmachus, alter paterno Betius dictus fuit; quique adhuc pueri  consules facti sunt: ideo enim hi filii a suo patre  dicuntur  uiri consulares, quorum iam ut in id etatis pueris uel paterni uel auiti specimen elucet ingenii.



uI.

At uero singulari cum doctrine, tum etiam uirtuti Betii referri debet acceptum, quod ille uel ab adolescentia summis dignitatibus ornatus fuerit. Primum quidem adhuc iuuenis  in patrum senatorumque ordine positus, patricius fuit. Deinde anno sue etatis circiter trigesimo quinto fuit  consul. Postremo etate prouectior magister fuit  officiorum: quas quidem dignitates ut non suscepit, sic non gessit, nisi  communi bonorum omnium studio: hinc iniquis improborum omnium consiliis sese semper opposuit: hinc  Conigastum exactorem, miserorum ciuium fortunas inuadentem, sepius repressit:  hinc  Triguillam regie domus prefectum, ab incepta iamque perpetrata prorsus iniuria reuocauit; hinc pro  Campania contendens, ne iniusta cemptio exigeretur, effecit: hinc  Paulinum consularem uirum, Albinum, pluresque alios cum plebeios, tum etiam patricios uiros non sine magno sui periculo protexit.



uII.

Quamobrem Betius tantas, improborum precipue, in se concitauit inimicitas, ut, unde laudandus erat, inde accusatus fuerit apud Theodericum, qui immoderato tam supreme auctoritatis, quam Ariane religionis amore Betium perdere statuit.

Betius quidem propter  predictas animi dotes, grauissimas in se concitauit, improborum presertim,  inimicitas: quidam enim  Aulici, qui quo maiori pollerent auctoritate, eo maiori sese credebant iniuria ledi a Betio, quem  sibi iniusta mollentibus semper experiebantur aduersari, summo eumdem Betium odio prosequebantur: hinc tres improbi delatores  Gaudentius, Opilio, et Basilius, quorum duo priores  ob fraudes innumeras exsilio destinati; tertius regio ministerio depulsus, oberatusque plurimum, siue suo siue perditorum pariter hominum consilio  , Betium apud regem Theodericum accusarunt.

uerum idem Betius, unde laudandus erat, inde accusatur: quod enim non plebeios solum, sed patricios quoque uiros tueri studuisset, hinc inferebant ipsum lese maiestatis reum,  pro senatu contra  regem stetisse. Sed quod idem in omni doctrinarum omnium, mathematicarum precipue genere prestaret, inde   magicis artibus siue, ut nostri loquuntur, sortilegio mentem polluisse mentiebantur.

Denique Theodericus sua partim, partim religionis Ariane causa, ex predictis delatoribus oblatam perdendi Betii occasionem ultro accepit. Audiuit nimirum ille Arianus princeps, Iustinum imperatorem optimum, non solum  subiectos sibi populos paterno amore prosequi; sed hereticos omnes Ariana lue pollutos, exceptis saltem Gothis, Constantinopoli totoque Oriente egredi iussisse. Hic ueritus ne, asserta religione  catholica, Romani Iustino addictiores cum populum tum semetipsum Arianum expellerent, ad reliquorum terrorem, Betium sibi suspectum puniri curauit. Propterea  quo die ipse rex Theodericus edixerat, ut Opilio, et Gaudentius, ni intra prescriptum diem Rauenna urbe decederent, notas insigniti frontibus pellerentur ni exsilium; hoc ipso iidem improbi delatores, in gratiam regiam reuocati, Romam ab ipso rege missi sunt, absentem Betium delaturi. Delationi iniuste acquieuit senatus, suoque  decreto innocentem, nescientem, indefensumque suum patronum  et morti damnauit et proscriptioni, quas Theodericus, sibi metuens ab imperatore Iustino, bonisque omnibus, exsilio, saltem per aliquod tempus, permutandas putauit.



uIII.


Betius ergo, anno reparate salutis circiter quingentesimo uigesimo secundo, adeoque etatis sue circiter quadragesimo septimo,  imperante Theoderico, in exsilium missus, in agrum Mediolanensem, siue, ut alii uolunt, Ticinum relegatus est: quod quidem exsilii tempus uidetur posse colligi ex primo Consolationis philosophice carmine  : ibi enim ipse Betius ait suam senectutem, quam uocat inopinam, uenisse malis properatam, canitiemque intempestiuam suo capite diffundi: sed inopina senectus canitiesque intempestiua homini non accidunt, nisi ante annum etatis sue quinquagesimum. Quocunque tandem, et quando exsulauerit Betius, huius exsilium non profugium portusque supplicii, sed  supplicium  fuit: huic etenim circumscriptus fuit breuis  habitandi locus: ubi nefas illi erat, propinquos, amicos, familiares  , libros ipsos uidere. Hic autem Betius suam uite morumque integritatem posteris demonstraturus  , tristemque suam cogitationem grata cum sue mentis, tum etiam ipsius Dei cogitatione fugaturus, admirabile hoc philosophice consolationis opus cogitauit, cogitatumque scriptis mandauit. Sed dum sanctissima illa distinetur occupatione uir illustrissimus, alterum prodit Iustini imperatoris edictum, quo Arianos omnes, ne exceptis quidem Gothis, aggressus, iubet episcopos omnes hereticos a suis sedibus dimoueri, eorumque Ecclesias  Romane religionis ritu consecrari. Theodericus Arianis ad se confugientibus id nouit: quare missis Constantinopolim  legatis, Ioanne nempe Thusco episcopo Romano, et episcopo Rauennatensi; Agapeto et Patricio consulibus Romanis; atque Theodoro et Importuno senatoribus, uiris prestantissimis, postulare ab Iustino iussit, ut Ariani episcopi et sacerdotes loco suo moti restituerentur: quod ni fieret, fore ut breui Roma et tota Italia cedibus et incendiis quoque aduersum orthodoxos repleatur.  Cum autem legati in itinere opinione diutius morarentur, Theodericus rabie iniquitatis sue stimulatus, Symmachum et Betium exconsules, uiros catholicos gladio trucidauit.  Deinde Ioannem papam ex legatione reuersum, eo quod honorifice ab orthodoxo  imperatore exceptus, et muneribus donatus fuisset, cum sociis, Rauenne in uincula coniectum pedore, siti et inedia necauit: sed  rex impius dignum quoque factis suis inuenit uite exitum: nam ex eo tempore, quo Symmachum, Betium, Ioannem Thuscum episcopum Romanum, et alios iniuste interfecit, in summum animi merorem incidit, ita ut oblatos in mensa pisces imaginaretur interfectorum capita esse. Tandem uero nonagesimo die a morte Ioannis pape subitanea morte periit.



IX.

Modus porro quo Betius interfectus est non ita constat: sed  Ticini monstratur turris lateritia, Betii carcer, quo Ticini incole a maioribus suis docti asserunt missos a Theoderico tribunum et satellitem;  illum, ad monendum Betium, ut, si saluus esse uellet, quidquid erat coniurationis aperiret; hunc ad interficiendum, si renueret aperire. Addunt satellitem, ubi Betius se nullius in regem facti conscium esse dixisset, eiusdem Betii ceruicem ita detruncasse, hanc ut ipse Betius utraque manu diuulsam sustinuerit; deinde interrogatus a quonam se percussum existimaret, responderit ab impiis; tum profectus in uicinum templum, flexis ad aras genibus, sacra perceperit; tandemque eternam gloriam consecuturus exspirauerit.

Hinc Betius  in numero sanctorum martyrum habitus, eiusque memoria Ticini decimo calendas Nouembris quotannis celebratur: non secus ac Rauenne  memoria Symmachi quinto calendas Iunii; quod uterque pro fide contra Arianos mortem oppetierit.

Hinc etiam  eiusdem Betii sepulchrum, quod Ticini in ede S. Augustino sacra, etiamnum uisitur, pluribus elogiis decoratum fuit: olim quidem sic:

Ecce Bethus adest in celo magnus, et omni
   Perspectus mundo, mirus habendis homo.
Qui Theodorico regi delatus iniquo
   Ticini senium duxit in exsilio.
In qua se mestum solans dedit urbe libellum;
   Post ictus gladio, exiit e medio.
Nunc uero sic:

Meonia et Latia lingua clarissimus, et qui
   Consul eram, hic perii missus in exsilium.
Et quia mors rapuit, probitas me uexit ad auras,
   En nunc fama uiget maxima, uiuit opus.

 Suis igitur Betius notabilis est maioribus, eruditione, uirtutibus, uxoribus, liberis, dignitatibus, inimicis et morte. 1o Maiores eius, Anitii fuerunt, et Manlii, uiri inter antiquos nobilesque Romanos tanti, paucos ut habuerint pares, superiores certe nullos. 2o Eruditio eiusdem singularis, qua ut ultimus omnium ex antiquis Romanis aliquid litterarum monumentis consecrauit, sic primus omnium Aristotelicam disciplinam Latinis litteris illustrare cepit: tante ceterum apud posteros auctoritatis, ut ab eiusdem sententia nulla ferme sit prouocatio. 3o uirtus illius in tempestate quieta fuit; luxit in tenebris; pulsa loco mansit tamen atque hesit in patria; splenduit per sese semper, nec alienis unquam sordibus obsoleuit. 4o Uxores, soceris Festo et Symmacho,  patriciis omni laude maioribus, similes; quarum altera uersificando imitata est; altera pulchra prole parentem fecit maritum. 5o Duo filii, paterne auiteque uirtutis heredes, frequente senatu, populisque letantibus, prouecti sunt pariter consules ex edibus paternis in curiam, ubi pater, iisdem curules insidentibus, regie laudis orator, ingenii gloriam facundieque meruit. 6o Dignitates huic familie credideris innatas: has quippe, etiam senibus negatas, Betius ipse habuit ab adolescentia. 7o Nec inimici fuerunt nisi improbi, magnum eximie uirtutis argumentum. 8o Denique Betius Deum unice diligens, pro auita religione sanguinem fudit; circa annum Christi 525, etatis sue 50.





TESTIMONIA uARIORUM DE BeTIO ET EIUS SCRIPTIS, AB IPSA BeTII AETATE AD NOSTRA USQUE TEMPORA, NON INTERRUPTA SAECULORUM SERIE, CONTINUATA.

 Quamuis non idem fuerit seculorum, que a Betio ad nos usque fluxerunt, in litteras amor, sepiusque idcirco interrupta fuerit uirorum litteratorum memoria,  singulari tamen Dei priuilegio factum, ut sua sint quibuslibet his seculis de meritis Betii testimonia. Precipua seligemus.



QUINTUM SAECULUM, NIMIRUM A NATO NOTOQUE BeTIO AD ANNUM CHRISTI 500.


Priscianus Grammaticus, patria Cesariensis, uir non solum in grammaticis et rhetoricis, uerum etiam in philosophicis mathematicisque uersatissimus, libro de Ponderibus et Mensuris, Betius, inquit, probitatis et omnium scientiarum uerticem attigit.



SEXTUM SAECULUM, NIMIRUM AB ANNO 500 AD AN. 600.

Ennodius, siue ut quibusdam legitur, Euodius, episcopus Ticinensis, uir cum stricta tum etiam soluta oratione sua clarissimus, libro septimo epistolarum, epistola decima tertia Betio. Tu, inquit, in me emendatissime hominum, dignaris predicare uirtutes, quem in annis puerilibus sine etatis preiudicio, industria  fecit antiquum: qui per diligentiam imples omne quod cogitur; cui inter uite exordia ludus est lectionis assiduitas, et delicie sudor alienus. In cuius manibus duplicato igne rutilat, qua ueteres face fulserunt. Nam quod uix maioribus circa extremitatem uite contigit, hoc tibi abundat in limine.

Eiusdem episcopi, libro octauo epistolarum, epistola prima eidem Betio consuli facto. Optime spei plenus, inquit, cui fautum cupio, ad curam officii epistolaris aspiro. Decet enim uestris fascibus hac prefatione delibari; et inter purpuras possessoris luce crescentes, qualicunque non abstinere colloquio. Nunquid solius doctrine beneficiis amor agnoscitur, nec fas esse credendum est, prodire in medium desideria rusticantis? Simplicius innotescunt uota nullo peritie uelata  prestigio. Ergo nos hoc sumus ore, quod pectore. Non amara precordiorum delenificis possumus mutare sermonibus. Pudens laudator est, cui in concinnatione blandimenti dicenda mens suggerit. Deo ergo omnipotenti gratias, qui in uobis, dum uetera familie uestre bona custodit, noua multiplicat; et quod plus est apice dignitatis, dignos facit esse culminibus. Redditur quidem uestre gloria ista origini, sed quod est clarius, merito impetrante persone. Fuerit in morem ueteribus, curulium celsitudinem campi sudore mercari, et contemptu lucis honorum luce fulgere; sed aliud genus uirtutis queritur, postquam premium facta est Roma uictorum. Noster candidatus post manifestam decertationem, debitum triumphum, dum nunquam uiderit bella, sortitur. Iudicio exigit laureas, et congredi non necessarium  duxit armatis. Inter Ciceronis gladios et Demosthenis enituit, et utriusque propositi acumina, quasi natus in ipsa artium pace, collegit. Nemo dissonantiam Attice perfectionis metuat et Romane; nec precipua gentium bona in societatem dubitet conuenire. Unus es qui utrumque complecteris, et quidquid uiritim distributum poterat satis esse, auidus maximarum rerum possessor includis. Eloquentiam ueterum, dum imitaris, exsuperas. Dicendi formam doctissimis tribuis, dum requiris. Est apud me epistole uestre, que huius rei fidem faciat, ueneranda compositio. Utinam que a uobis diriguntur, tam essent crebra quam suauia! Dicaris forsitan, Par fuit propinquum laudare, in commune augmentum laborantem: quia non est proprium, quod  quasi singulariter uidetur palmata conferre. uenit ad me equidem portio de curuli; sed si mihi conceditis, plus erigor de genio et studiis sublimati. Interdum accesserunt ista de casibus, soli contigerunt illa uirtuti. Prope inops ad scipionem adducitur suffragii consularis, qui tantum de parentibus gloriatur. Tibi utrumque in peculio est, Latiaris scientia, et uena purpurarum.



II.

Cassiodorus, qui intelligentiam sacrorum cum notione profanorum, utramque cum summa sanctitate coniunxit, nomine regis Theoderici, cuius cancellarius erat, plures ad Betium misit epistolas. Una est quadragesima quinta libri primi epistolarum Cassiodori, sicque effertur:

Betio uiro illustri Patricio Theodericus rex:

 Spernenda non sunt, que a uicinis regibus presumptionis gratia postulantur: dum plerumque res parue plus preualent prestare, quam magne possunt obtinere diuitie. Frequenter enim quod arma explere nequeunt, oblectamina suauitatis imponunt. Sit ergo pro republica et cum ludere uidemur. Nam ideo uoluptuosa querimus, ut per ipsa, seria compleamus. Burgundiorum itaque dominus a nobis magnopere postulauit, ut horologium, quod aquis sub modulo fluentibus temperatur, et quod solis immensi comprehensa illuminatione distinguitur, cum magistris rerum, ei transmittere deberemus. Quatenus impetratis delectationibus perfruendo, quod nobis est quotidianum, illis uideatur esse miraculum. Merito si quidem respicere cupiunt, quod legatorum suorum relationibus obstupescunt. Hoc te,  multa eruditione saginatum, ita nosse didicimus, ut artes, quas exercent uulgariter nescientes, in ipso disciplinarum fonte potaueris. Sic enim Atheniensium scholas longe positus introisti; sic palliatorum choris miscuisti togam, ut Grecorum dogmata doctrinam feceris esse Romanam. Didicisti enim, qua profunditate cum suis partibus speculatiua cogitetur: qua ratione actiua cum sua diuisione discatur; deducens ad Romuleos senatores, quicquid Cecropide mundo fecerant singulare. Translationibus enim tuis Pythagoras musicus, Ptolomeus astronomus leguntur Italis. Nicomachus arithmeticus, geometricus Euclides audiuntur Ausoniis. Plato theologus, Aristoteles logicus Quirinali uoce disceptant: mechanicum etiam Archimedem Latialem Siculis reddidisti. Et quoscunque disciplinas uel artes fecunda Grecia  per singulos uiros edidit, te uno auctore patrio sermone Roma suscepit. Quos tanta uerborum luculentia reddidisti claros, tanta lingue proprietate conspicuos, ut potuissent et illi opus tuum preferre, si utrumque didicissent. Tu artem predictam, ex disciplinis nobilibus natam, per quadrifarias Mathesis ianuas introisti. Tu illam in nature penetralibus considentem, auctorum libris inuitantibus cordis lumine cognouisti: cui ardua nosse usus miracula, monstrare propositum est, molitur ostendere, quod obstupescant homines euenisse: miroque modo naturis conuersis facti detrahit fidem, cum ostentet ex oculis uisionem. Facit aquas ex imo surgentes, precipites cadere, ignem ponder bus currere, organa ex rancis uocibus insonare; et peregrinis flatibus  calamos complet, ut musica possint arte cantare. uidemus per eam defensiones iam nutantium ciuitatum, subito tali firmitate consurgere, ut machinamentorum auxiliis superior reddatur, qui desperatus uiribus inuenitur. Madentes fabrice in aqua marina siccantur: dura cum fuerint ingeniosa dispositione soluuntur; metalla mugiunt: Diomedis in ere grues buccinant: eneus anguis insibilat: aues simulate fritiniunt; et que propriam uocem nesciunt, ab ere dulcedinem probantur emittere cantilene. Parua de illa referimus, cui celum imitari fas est: hec enim fecit secundum solem in Archimedis sphera decurrere: hec alterum zodiacum circulum humano consilio fabricauit. Hec lunam defectu suo reparabilem artis illuminatione monstrauit: paruamque machinam, grauidam mundo, celum gestabile,  compendium rerum, speculum nature, ad speciem etheris incomprehensibili mobilitate uolutauit. Sic astra, quorum licet cursum sciamus, fallentibus tamen oculis, prodire non cernemus. Stans quidam in illis transitus est: et que uelociter currere uera ratione cognoscis, se mouere non respicis. Quale est, hoc homini etiam facere, quod uel intellexisse potest esse mirabile? Quare cum uos ornet talium rerum predicanda notitia, horologia nobis, publicis expensis, sine uestro dispendio, destinate. Primum sit, ubi stylus diei index per umbram exiguam horas consueuit ostendere. Radius itaque immobilis et paruus, peragens quod tam miranda magnitudo solis discurrit, et fugam solis equiparat, quod motum semper ignorat. Inuiderent talibus si astra sentirent, et meatum suum fortasse deflecterent, ne tali ludibrio  subiacerent. Ubi est illud horarum de lumine uenientium, singulare miraculum, si has et umbra demonstrat? Ubi predicabilis indefecta rotatio, si hoc et metalla peragunt, que situ perpetuo continentur? O artis inestimabilis uirtus, que dum se dicit ludere, nature preualet secreta uulgare. Secundum sit, ubi preter solis radios hora dignoscitur, noctes in partes diuidens: quod ut nichil deberet astris, rationem celi ad aquarum potius fluenta conuertit: quorum motibus ostendit, quod celo uoluitur: et audaci presumptione concepta ars elementis confert, quod originis conditio denegauit, uniuerse discipline cunctus prudentium labor nature potentiam, ut tantum possint nosse, perquirit. Mechanisma solum est, quod illam ex contrariis appetit imitari: et si fas est dicere in quibusdam etiam  nititur uelle superare. Hoc enim fecisse dignoscitur Dedalum uolare. Hoc ferreum Cupidinem in Diane templo sine aliqua alligatione pendere. Hoc hodie facit muta cantare, insensata uiuere, immobilia moueri. Mechanicus, si fas est dicere, pene socius est nature: occulta reserans, manifesta conuertens, miraculis ludens; ita pulchre simulans, ut quod compositum non ambigitur, ueritas estimetur. Hec quia studiosius te legisse comperimus, predicta nobis horologia quantocius transmittere maturabis. Ut te notum in illa parte mundi facias, ubi aliter peruenire non poteras. Agnoscant per te extere gentes, tales nos habere nobiles, quales leguntur auctores. Quoties non sunt credituri qui uiderint? quoties hanc ueritatem lusoria somnia putabunt?  et quando fuerint a stupore conuersi, non audebunt se equales nobis dicere, apud quos sciunt sapientes talia cogitasse.

Altera epistola eiusdem Cassiodori est quadragesima libri secundi, que sic se habet:

Betio patricio Theodericus rex.

Cum rex Francorum, conuiuii nostri fama pellectus, a nobis citharedum magnis precibus expetisset, sola ratione complendum esse promissimus, quod te eruditionis musice peritum esse noueramus. Adiacet enim uobis doctum eligere, qui disciplinam ipsam in arduo collocatam, potuistis attingere. Quid enim illa prestantius, que celi machinam sonora dulcedine modulatur, et nature conuenientiam ubique dispersam uirtutis sue gratia comprehendit. Et paulo post: Sed quoniam nobis  facta est uoluptuosa digressio  citharedum, quem a nobis diximus postulatum sapientia uestra eligat presenti tempore meliorem, facturus aliquid Orphei, cum dulci sono gentilium fera corda domuerit. Et quante nobis gratie fuerint acte, tante uobis ex nostra equabili compensatione referentur, qui et imperio nostro paretis, et quod uos clarificare possit, efficitis.

Idem Cassiodorus ad finem libri Dialectice de codem Betio ita loquitur: Illud, inquit, competens iudicauimus recapitulare breuiter, quorum labore in Latium eloquium res iste peruenerint: ut nec auctoribus gloria sua pereat: nobis plenissime rei ueritas innotescat. Isagogen transtulit patricius Betius, commentaque eius gemina derelinquens. Categorias idem transtulit  patricius Betius, cuius commenta tribus libris ipse quoque formauit: Peri hermenias supra memoratus patricius Betius transtulit in Latinum, cuius commenta ipse duplicia minutissima disputatione tractauit . . . Supra memoratus patricius Betius de syllogismis hypotheticis lucidissime pertractauit, etc.



III.

Procopius, Cesariensis ex Palestina, rhetor et sophista inter uarias suas historias scripsit de Bello Gothorum libros tres, in quorum primo quod Grece dixit de Betio, sic Latine redditur:

Symmachus et eius gener Betius patricii, alto maiorum sanguine, principes uero senatus Romani, et consules fuere, philosophie et equitati supra ceteros mortales studuerant, multisque egenis tum Romanorum,  tum externorum opibus suis subuenere. Hi ad ingentem gloriam euecti, deterrimos quosque in sui inuidiam concitarunt: quibus delatoribus Theodericus rex persuasus, uiros clarissimos perinde ac res nouas molientes occidit, eorumque bona omnia publicauit. Sed paucis post diebus cenanti illi cum ingentis piscis caput ministri apposuissent, illud Theoderico uisum est caput esse Symmachi nuper occisi, dentibus quidem in inferius labrum impactis, oculis uero torue et furibunde intuentibus minari sibi plurimum uidebatur. Unde prodigii nouitate perterritus, membrisque preter modum tremebundus et horrens, in lectum citato gradu se recepit identidemque sibi togarum uim magnam ingeri iubendo paulum quieuit. Elpedio deinde medico omnibus, quemadmodum  accidissent, explicatis, in Symmachum Betiumque patratum a se scelus deflebat: quo denique deplorato ex accepta calamitate dolore ingenti affectus, haud longe post moritur: cum primum hoc et ultimum iniurie exemplum in sibi subiectos idcirco exercuisset, quia non, uti consueuerat, diligenter peruestigata causa, in tantos uiros animaduerterat.

Idem auctor libro tertio predicte historie de uxore Betii superstite locutus hec ait. Unde uel Rusticiane Betii quondam uxori et Symmachi filie, id reliquum fuit ad uitam et ad miseriarum cumulum ut seruili et rustico habitu induta, que egentibus facultates suas erogauerat, panem ceteraque ad uictum necessaria ab hostibus mendicaret: domos enim circumeundo foresque oppulsando, cibum dari sibi suppliciter precabatur  nil prorsus huic ignominie ea re afferente. Et certe Gothi in Rusticiane mortem conspirauerant, illi obiicientes quod exercitus Romani ducibus pecunias largiens, Theoderici statuas disturbasset, cedem Symmachi patris Betiique mariti ulta. Totilas tamen nulla hanc affici iniuria permisit, sed eam aliasque omnes ab contumelia immunes conseruauit.



SEPTIMUM SAECULUM, NIMIRUM AB ANNO 600 AD AN. 700.

Beda, uenerabilis dictus propter uite sanctitatem morumque grauitatem, tanti fecit Betium eiusque doctrinam, ut commentarios scripserit in Betii librum de Trinitate. De eodem Betio honorate et honorifice multa passim hic auctor predicat.



OCTAuUM SAECULUM, NIMIRUM AB ANNO 700 AD AN. 800.


Paulus diaconus, qui rogatu Adelburge filie Desiderii regis multa ad Eutropii historiam addidit, libro septimo huius appendicis, postquam dixisset Ioannem papam, Theodorum, Importunum et Agapitum consulares uiros, aliumque Agapitum patricium ad Iustinum legatos in itinere demoratos fuisse, addit: Theodericus rabie sue iniquitatis stimulatus, Symmachum exconsulem ac patricium, et Betium seniorem et exconsulem catholicos uiros gladio trucidauit.



NONUM SAECULUM, NIMIRUM AB ANNO 800 AD AN. 900.



I.

Ado, uiennensis archiepiscopus, qui breuiarium chronicorum ab origine mundi ad sua usque tempora  productum composuit, loquens de Ioanne summo pontifice ait: Cum rediens Rauennam uenisset, Theodericus eum cum comitibus ceteris carceris afflictione peremit, inuidia ductus, quia catholice pietatis defensor Iustinus eum honorifice suscepisset. Quo tempore Symmachum atque Betium consulares uiros pro catholica pietate idem Theodoricus occidit.



II.

Anastasius apostolice bibliothece custos et instaurator, qui propterea dicitur Bibliothecarius, in sua pontificum Historia ad Ioannem I hec de Betio scribit: Eodem, inquit, tempore, cum hi suprascripti, id est papa Ioannes cum senatoribus Theodoro exconsule, Importuno exconsule, Agapito exconsule  positi essent Constantinopoli, Theodoricus rex hereticus tenuit duos senatores preclaros et exconsules, Symmachum et Betium, et occidit inter ficiens gladio.



DECIMUM SAECULUM, NIMIRUM AB ANNO 900 ad AN. 1000.

Cum ossa Betii multis abhinc seculis iacerent neglectu temporum minus honorata, Otho tertius imperator eadem marmore includi iussit: inscripto elogio, quod composuit Gerbertus Rauennas archiepiscopus, magister olim Augusti, is qui summus pontifex creatus, Syluester secundus dictus est, quique non secus ac Betius ob exquisitam reconditarum rerum scientiam magus falso est habitus ab impetitis. Elogium autem illud his uersibus expressit:

Roma potens dum iura suo declarat in orbe,
 Tu pater et patrie lumen, Seuerine Beti,
Consulis officio rerum disponis habenas,
Infundis lumen studiis et cedere nescis
Grecorum ingeniis, sed mens diuina cercet
Imperium mundi. Gladio bacchante Gothorum
Libertas Romana perit: tu consul et exsul
Insignes titulos preclara morte relinquis.
Nunc decus imperii, summas qui pregrauat artes
Tertius Otto sua dignum te iudicat aula;
Aeternumque tui statuit monimenta laboris,
Et bene promeritum meritis exornat honestis.



UNDECIMUM SAECULUM, NIMIRUM AB ANNO 1000 AD AN. 1100.

Sigebertus monachus Gemblacensis, ordinis S. Benedicti, qui inter historicos non ultimum locum  habet in suo de scriptoribus illustribus opere, dubitat num Betius conferendus, an preferendus philosophis et secularibus et ecclesiasticis. Betius, inquit cap. 37, uir consularis conferendus, uel preferendus philosophis et secularibus et ecclesiasticis; quia nos ambiguos esse facit, an inter seculares, an inter ecclesiasticos scriptores fuerit illustrior? Laudent eum seculares, quod Isagogas, quod Perihermenias, quod Categorias transtulerit de Greco in Latinum, et exposuerit; quod Topica Ciceronis exposuerit, quod Antepredicamenta, quod libros de Topicis Differentiis, de Cognitione dialectice et rhetorice, et Distinctione rhetoricorum locorum, de Communi Predicatione potestatis et possibilitatis, de Categoricis et Hypotheticis Syllogismis libros et alia multa scripserit, quod Arithmeticam et  Musicam Latinis scripserit. Nos ecclesiastici laudamus eum quod librum de Sancta Trinitate scripserit, quod exsiliatus a Theodorico Gothorum et Italorum rege, pro eo quod tueri uolebat libertatem Romane urbis, scripsit librum de Consolatione philosophie. Hic ab eodem rege Theodorico occisus est.



II.

Honorius Augustodunensis Ecclesie presbyter in Chron.: Betius, ait, patricius uel consul scripsit librum de Sancta Trinitate, et alium de Consolatione, et quadriuium de Greco transtulit, id est Arithmeticam, Musicam, Geometriam, Astronomiam. Dialecticam uero explanauit. A Theodorico Gothorum rege Mediolani interficitur.



DUODECIMUM SAECULUM, NIMIRUM AB ANNO 1100 AD AN. 1200.



I.

Ioannes Saresberiensis natione Anglus, episcopus Carnotensis, qui inter alia opera scripsit Policraticum siue de Nugis curialium et uestigiis philosophorum, in hoc eodem opere, libro septimo, capite decimo quinto, hunc Betii librum de Consolatione philosophie plurimum commendat. Si, inquit, mihi non credis, liber de Consolatione philosophie reuoluatur attentius, et planum erit hec in contrarium cedere. Et licet liber ille uerbum non exprimat incarnatum, tamen apud eos qui ratione nituntur, non mediocris auctoritatis est; cum ad reprimendum quemlibet exulcerate  mentis dolorem, congrua cuique medicamenta conficiat. Nec Iudeus quidem nec Grecus sub pretextu religionis medicine declinet usum, cum sapientibus in fide et in perfidia desipientibus sic uiuide rationis confectio proficiat artificiosa, ut nulla religio quod miscet abominari audeat, nisi quis rationis expers est. Sine difficultate profundus est in sententiis, in uerbis sine leuitate conspicuus, orator uehemens, efficax demonstrator. Ad id quod sequendum est, nunc prolabitur suadens, nunc quasi stimulo necessitatis impellens.



II.

Huic addi potest auctor libri de Spiritu et Anima, qui inter opera S. Augustini refertur: si tamen uera est coniectura uincentii in Speculo historiali, et abbatis Trithemii, qui asserunt hunc auctorem esse  Hugonem a sancto uictore, quippe qui florebat anno Christi 1130: hic enim auctor, quisquis sit, non solum ducit honori referre cogitationes et uerba Betii capite undecimo dicens: Mens nunc caput summis inserit, nunc desidit in infima, et cetera que habentur metro 4 libri quinti Consolationis philosophie; sed capite trigesimo septimo eiusdem Betii auctoritate utitur: Betius, inquit, dicit intelligentiam solius Dei esse admodum paucorum hominum.



DECIMUM TERTIUM SAECULUM, NIMIRUM AB ANNO 1200 AD AN. 1300.

Sanctus Thomas omni nostra predicatione maior, mirum in modum commendat merita Betii, non quidem suis in libros de Consolatione philosophica commentariis:  siquidem hec, ut probauimus, germana non sunt sancti Thome opera, sed sua potius frequenti huius auctoris laudatione, qua Betium equans summis Ecclesie doctoribus, eiusdem auctoritate utitur ad faciendam fidem. Sic 1 p, q. 10, a. 1, eternitatis definitionem, quam ipse dicit a Betio positam, ceteris posthabitis, particulatim explicat: Aeternitas, inquit, est interminabilis uite tota simul et perfecta possessio, ut habetur u de Consol., prosa 2, circa principium. Sic q. 29 eiusdem partis in argumento Sed contra, affert persone definitionem quam dicit esse Betii lib. de Duab. Nat., hancque particulatim exponit: Persona, inquit, est rationalis nature indiuidua substantia. Et sic de ceteris.



DECIMUM QUARTUM SAECULUM, NIMIRUM AB ANNO 1300 AD AN. 1400.



I.

Philippus Pulcher, Francorum rex, ut refert Petrus Bertius prefatione in libros Betii de Consol., tanti fecit hos Consolationis philosophice libros, ut quamuis ipse Latine intelligeret, tamen pro beneficio habuerit, quod ipsi Ioannes Magdunensis, peta, ut tunc ferebant tempora, eruditus eos Gallice a se redditos inscripsisset: asseruatur eius operis exemplar adhuc hodie Lutetie in bibliotheca Augustinianorum.



II.

Maximus Planudes, monachus Constantinopolitanus, nichil moratus superbam Grecorum consuetudinem, qui Latinos libros Grece reddere non solent,  tanti habuit libros Betii de Consolatione philosophie, illos ut Greco sermone fuerit interpretatus. Et hoc exemplar seruatur in bibliotheca regis.



DECIMUM QUINTUM SAECULUM, NIMIRUM AB ANNO 1400 AD AN. 1500.



I.

Laurentius ualla, patricius Romanus, uir ipse eruditissimus, non modo ait Betium Latine loqui, quemadmodum refert Iulius Scaliger, uerum eumdem Betium uocat eruditorum ultimum, prefatione in libros suos Dialecticos. Nec, inquit, aliter sentit eruditorum ultimus Betius, magis, ut mihi uidetur, Platonicus quam Aristotelicus: quos auctores parum inter se distare docturum se quodam loco promisit.



II.

 Sanctus Antoninus archiepiscopus Florentinus, ordinis Predicatorum 2 parte Histor., titul. 11, cap. 2, § 4, de Betio honorificentissime scripsit. Cum, inquit, Theodoricus rex Gothorum rempublicam in Italia opprimeret temporibus prioribus, Betius senator clarissimus, ut infra dicetur de sapientia eius, amator reipublice in multis regi se pro iustitia opponebat, cumque et propter generis nobilitatem et eloquentiam apud omnes de eo magna esset opinio, etiam ab ipso rege timebatur: quare ut creditur subornatis quibusdam ut ipsum crimine lese maiestatis accusarent, dixerunt quod ipse prodita ciuitate Romana Anastasium principem in Italiam euocauerat, ut rempublicam de manu Theodorici liberaret: quamobrem sumpta occasione ipsum cum quibusdam aliis Romanis nobilibus apud Papiam exsilio  relegauit, ubi in carcere positus librum de philosophie Consolatione scripsit: ubi demum ab eo interficitur.

Et capite 15, citans Sigebertum: Eo tempore, inquit, Symmachus patricius rempublicam Romanam illustrauit, et cum eo gener eius Betius uir consularis, conspicuus in utraque lingua, eruditione omnium artium liberalium, quas pene omnes e Greco in Latinum transtulit eloquium.



III.

Iacobus Philippus Bergomensis ordinis Eremitarum S. Augustini in supplem. Chronic. ad ann. Christi 500. Betius, inquit, Anitius Manilius Seuerinus, Christianissimus uir et consulari dignitate insignitus, petaque ac philosophus celeberrimus, Symmachique  patricii gener iisdem temporibus Rome clarissimus fuit. Hunc quidam Manilium uocant, eo quod a Manilio Torquato originem duxisse tradant. Qui cum uere catholicus esset, nec Arianis etiam persepe rogatus obtemperare uellet, et ipse a Theoderico rege sub uelamento affectate libertatis post socerum suum Ticini exsulare iubetur, et postmodum instigantibus hereticis perpetuo carceri damnatur: in qua quidem calamitate constitutus, ad recreandum animum suum, cum in mathematicis doctissimus esset, chiterinum e neruo primus excogitauit et excidit, quod quidem modernis temporibus, musicis celebre instrumentum habetur. Ibidem quoque constitutus ad multorum utilitatem preclarissima atque innumerabilia quasi edidit opuscula, et que ad manus deuenere hec ipsa sunt. Et postea: Hunc denique  uirum optimum et sanctum Theodoricus rex cum in sententiam suam omnino flecti non posset, Arianorum rabie concitatus, post longum carceris squalorem, imperante Iustino seniore Augusto, anno scilicet Domini nostri 520 apud Papiam pro catholica fide occidi iussit: cuius corpus ibidem in diui Augustini templo adhuc habetur conditum. Et sunt qui dicant eum in catalogo sanctorum eam ob rem fuisse relatum, et sanctum Seuerinum uocitatum.



Iu.

Hermolaus Barbarus, patricius uenetus, archiepiscopus et patriarcha Aquilegiensis, in sua prefatione quam habuit, cum libros Aristo elis domi cepit prelegere. Qui, inquit, putant, hunc aditum patere nemini, qui scholas illas philosophie nunquam intrauerit, in  magno uersantur errore: quandoquidem tales scholas nec Marcus uarro, nec Brutus, nec Plancius, nec Chalcidius, nec Betius ingressi: non Alexander, non Themistius, non Porphyrius, non Iamblichus, non Simplicius, philosophi tamen eminentissimi, et Aristotelis interpretes iuratissimi fuere.



u.

Angelus Politianus, qui excellens cum peta, tum orator, multa tam Grece quam Latine edidit opera, in suis Miscellaneis, cap. 1, de Betio sic loquitur: Quis Betio uel in dialecticis acutior? uel subtilior in mathematicis? uel in philosophia locupletior? uel in theologia sublimior? Quem tanti iuniores etiam philosophi longe  omnium perspicacissimi fecerunt, ut Aquinatem Thomam, diuum hominem, magnumque  illum Thome preceptorem  habere meruerit enarratores: nimirum in his, inquit uallinus, que sanctus Thomas in Betii libros de Trinitate et de Hebdomadibus scripsit; quod commentaria in libros Betii de Consolatione philosophie, que uulgo sancto Thome tribuuntur, huius sanctissimi doctoris non sint.



DECIMUM SEXTUM SAECULUM, NIMIRUM AB ANNO 1500 AD AN. 1600.



I.

Ioannes Tritenhemius abbas Spanheimensis in Catalogo scriptorum ecclesiasticorum. Betius, inquit, Manlius Seuerinus, consul ordinarius Rome, philosophus, orator et peta insignis, in diuinis Scripturis  doctus, et in secularibus litteris omnium suo tempore eruditissimus, gener Symmachi patricii fuit. uir Greco et Latino copiosissime imbutus eloquio, quippe qui multa uolumina tam Aristotelis quam aliorum philosophorum de Attica lingua transtulerit in Latinam: ingenio subtilis, sensu promptus, atque catholicus; sermone nec Tullio inferior, quem sancti Benedicti constat amicitiam habuisse, et in monte Cassino cum Tertullio Placidi monachi patre senatore in eius mensa comedisse. Scripsit multa preclara uolumina, de quibus ego reperi subiecta.

    Ad Symmachum socerum suum Romane urbis patricium de Sancta Trinitate lib. I, incipit: Inuestigatam diutiss., etc.
    De Unitate Trinitatis lib. I, incipit: Quero an Pater  et Filius, etc.
    De Duabus Naturis in Christo lib. I, Anxie te quidem, etc.
    De Fide ad Ioan. diaconum lib. I, Christianam fidem noui.
    De Unitate et Uno lib. I, Unitas est qua, etc.
    De Eisagogis Porphyrii lib. II, Hiemantis anni temp.
    In secundam eiusdem editionem lib. I, Secundus hic.
    In Categorias Aristotelis lib. II, Expeditis his, etc.
    In Perihermenias eiusdem lib. I, Magna quidem libri.
    In editionem eiusdem secundam lib. uI, Alexander in.
    De Diuisionibus lib. I, Quam magnos studiosos.
    De Definitionibus lib. I, Dicendi ac disputandi.
     Ad Categoricos Syllogismos introduct. lib. I, Multa ueteres philosophi.
    In Topica Ciceronis lib. uI, Exhortatione tua, etc.
    De Differentiis topicis lib. Iu, Omnis ratio disserendi.
    De Syllogismo categorico lib. II, Multa Greci ueteres.
    De Syllogismo hypothetico lib. II, Cum in omnibus.
    De Hebdomadibus lib. I, Postulas ut ex hebdom.
    De Arithmetica lib. II, Inter omnes prisce.
    De Musica lib. u, Omnium quidem perceptio.
    De Philosophica Consolatione lib. u, Carmina qui quondam.
    In Geometricam Euclidis lib. III, Qui uero, mi Patriti.
     De disciplina scholarium, ut aliqui uolunt, lib. I, uestra. Indignus est ille liber, qui tanto uiro tribuatur, nec etiam docti hunc Betio tribuunt.
    De Locis rhetoricis lib. I.
    De Predicatione potestatis lib. I.
    Epistolarum ad diuersos lib. I.


Alia quoque nonnulla scripsisse dicitur: sed ad notitiam meam non uenerunt. Moritur eodem anno quo Symmachus patricius, et Ioannes papa sub Anastasio imperatore, iussu Theodorici regis ad Rauennam post diuturnum exsilium in carcere iugulatus, anno Domini 524, indict. 2, et sub nomine Seuerini catalogo sanctorum insertus dicitur.



II.


Iulius Cesar Scaliger, uir in republica litteraria celeberrimus, Betium sepissime laudat: ut in Hypercritico. Betii Seuerini, inquit, ingenium, eruditio, ars, sapientia facile prouocat omnes auctores, siue illi Greci sint, siue Latini. Seculi barbarie eius oratio soluta deterior inuenitur: at que libuit ludere in pesi, diuina sane sunt, nichil illis cultius, nichil grauius: neque densitas sententiarum uenerem, neque acumen abstulit candorem. Equidem censeo paucos cum illo comparari posse. ualla docet illum Latine loqui: at uallam Betius bene sapere. Hinc idem Scaliger de eodem Betio canit in Diuis:

Diuine enumeres ingentia semina mentis:
   Dotibus accedant Curia, lingua, lares.
 Haut satis est: adpone polum pars esse Beti
   Ceperit: at nondum munera tota capis.



III.

Lilius Gregorius Gyraldus etiam inter doctos notissimus Betium pariter summis laudibus extollit, de Petar. Histor. dial. 5. Sed, inquit, huius etatis alios afferamus, quos inter Betius Anicius Manlius Seuerinus, Romanus patricius et exconsul, qui a nostris plerisque in martyrum catalogo ascribitur. Hic cum Symmacho et ipso patricio, Betii, ut plerique omnes tradunt, socero a Theodorico Gothorum rege primum Ticinum relegati, deinde necati sunt, quod in libertatem populum Romanum uiderentur uelle uindicare. Fuit Betius, ut scitis, in omni disciplina egregie doctus, quod uobis liquido ex eius monumentis constare potest.  Sed quod ad presentem materiam attinet, in pangendis uersibus mira usus est facilitate. De illo plura colligere, superuacaneum, quando eius uolumina nota sunt omnibus. Eius certe ingenium ad eas artes, que supra litteras sunt, mirum in modum celebratur ab eius occisore Theodorico rege.



Iu.

Magdeburgenses, centuria 6, cap. 10 de Episcopis et Doctoribus, Betius, inquiunt, Anius Manilius Seuerinus, patricius et consul, uir Grece et Latine doctissimus fuit, et multos in philosophia aliisque disciplinis, tum soluta tum ligata oratione conscriptos libros posteris  reliquit.



u.


Iustus Lipsius, qui cum ob eximiam suam doctrinam, tum maxime ob ingenuum animi candorem doctis pariter ac probis omnibus colitur, non solum laudat Betium in ciuili sua doctrina aliisque suis operibus, sed scribens ad Ianum Bernartium cognatum suum, de Consolatione ab hoc illustrata et emendata, hos protulit Phaleucos:

En Betius ille, qui sophorum
In primis sophus esse gloriatur:
Qui doctum nimis, et satis disertum
Scriptum hoc edidit, omnium bonorum
Bonum iudicio. Sed id tenebras
Aeuo aut ingenio suopte, habebat;
Quas Bernartius ille, flos meorum
 Belgarum pepulit, facemque claram
A se pretulit: hanc sequere, quisquis
Doctrine sapientieque cultor
Non audire, sed esse, concupiscio



DECIMUM SEPTIMUM SAECULUM, NIMIRUM AB ANNO 1600 AD HANC NOSTRAM AETATEM 1779.

Infinitior sim, si que hoc nostro seculo in laudem Betii dicta sunt, hec omnia recensendo enumerare uelim; nullus enim est aut historiographus, aut theologus, qui de illustrissimo illo auctore non fuerit ornate et honorifice locutus. Consule si placei Baronium, Annal. ecclesiast. tom. uII, ad an. 522; D. Petrum a Sancto Romualdo in Thesauro chronologico, tom. II, ad an. 510; aliosque omnes historiographos; uide reuerendum Patrem Caussinum in libro quem  inscripsit la Cour sainte, ubi proponendo ideam uiri quem uocat homme d'Etat, pluribus agit de nobilitate, de doctrina, de consiliis, de morte Betii. Lege etiam, si lubet, Gerardum Ioannem uossium de Petis Latinis cap. 5: Quibus, inquit, temporibus in Oriente Zeno posteaque Anastasius, in Italia Odoacer, et exinde Theodericus rexit, claruit Anitius Manlius Betius Seuerinus, uir Latine et Grece doctissimus, in omni disciplinarum genere excellens quoque Roma a uarronis temporibus non habueri, unecunque doctiorem. Quantum idem carmine ualuerit, ostendunt libri quinque de Consolatione philosophie, quos exsul Ticini scripsit. Omnino nichil in pesi uenustius habuit illud euum, uel  etiam quod proxime antecessit.





IDEA LIBRORUM BeTII DE CONSOLATIONE PHILOSOPHIAE.

 Opus hoc, mole paruum, doctrina maximum, est series argumentorum naturali lumine cognitorum, quibus mens humana aduersis casibus suscitata, ad primam causam ultimumque finem attentione sic erigitur, ut hec exutis preiudiciis ueritati assequende uirtutique colende aptior efficiatur. Propterea hoc opus inscribitur Consolatio philosophie, distribuiturque in tres partes, quarum prima complectitur afflictionem Betii; secunda Consolationem philosophie; tertia contraria, que illius consolationis uim minuere uidentur, argumenta cum responsionibus.



AFFLICTIO BeTII.


LIB. I.---Betius suarum miseriarum  ut conscius, sic impatiens, contrarias undique exquirit cogitationes, quibus meror possit si non fugari, saltem minui: hinc animum conuertit  ad presides carminum musas sibi quondam familiares: sed harum remedia, ceu noua tristitie irritamenta, excipit fugatque cogitatio philosophica; cuius ope Betius animaduertit se in summa rerum omnium, non  ignoratione modo, sed etiam  inertia uersari. Tum aucto sensim Philosophie  lumine, recognoscit primum quidem ipsam  Philosophiam; deinde cum antiquos, tum recentiores philosophos similibus miseriis impugnatos quidem, sed non  expugnatos: ita ut tamen ueteri preiudicio ductus, non desistat cum Philosophia  de suo exsilio conqueri, causatus solum  hominem uideri diuinis legibus solutum, et prepostero ueluti ordine penas premiaque accipere.



CONSOLATIO PHILOSOPHIAE.

Postquam Philosophia premonuit, 1o  exsilium aduersamque fortunam Betii male sic uocari; 2o  mentem Betii nondum posse ualidioribus remediis curari; 3o  se deinceps usuram illa, que est in Betio, cum sui tum Dei notione,  quanquam  perturbationibus obscurata; eadem Philosophia tria proponit, ad consolandum Betium, argumentorum genera; quorum primum minoris; secundum maioris; tertium maximi dicit esse ponderis.

Primo, inquit, qui sese commisit arbitrio domine, quam nouit tam inconstantem, quam allicientem, et mali non rarius quam boni parentem, is cum ea non debet conqueri de malo sibi illato, presertim si plus boni quam mali ab eadem acceperit: dominus enim et domina absque ulla mancipii iniuria suo iure uti possunt: nec mancipium, quod male excipi poterat, conqueri tum potest, cum bene excipitur.

LIB. II.---Atqui tu, o Beti, te commisisti arbitrio  fortune quam nosti  naturaliter  tam  inconstantem, quam  allicientem boni malique dominam, et a qua plus boni  accepisti quam mali: cum, eadem fortuna duce, acceperis, puer optimam educationem, adolescens summos honores, uir optimum socerum, optimam uxorem, optimos liberos, et, quod prestantissimum est, optimum semper animum, quibus discere potuisti, pari prudentia et summas et infimas conditiones homini esse fugiendas.

Secundo, inquit, nec est iusta conquerendi ratio de amissis iis, que tantum abest, ut bona sint, ut potius sint mala humane mentis: bonum quippe est, adeoque gratie potius, quam querele causa, priuari malis.

Atqui que amisisti, o Seuerine, diuitias nimirum,  et cetera id genus que uocas bona, hec  mala potius sunt animi, quam bona; miserie potius quam felicitatis cause: propterea enim  etas maiorum nostra fuit felicior; quod illi minori, quam nos, horum cupiditate tenerentur: propterea  potentia in improbo magistratu sedem nacta plurimas edit strages, quod nimis patet exemplo  Neronis: propterea  fama ipsa, qua optimus quisque uidetur duci, tanquam altera uita,  mortem geminat tandem aliquando fatiscens: propterea  fortuna, que uulgo dicitur prospera, mentem inuoluens tenebris, eamdem inducit cum in errorem, tum in uitium, a quibus fortuna, que uulgo habetur aduersa, sic liberat, hec  ut ad ueritatem et uirtutem, adeoque  amorem diuinum excitet.

LIB. III.---At nisi hec concesseris esse mala, fatearis necesse est, in his non esse nisi falsam felicitatem , que ante pellenda est, quam uera felicitate fruaris: unde

Tertio, inquit, non etiam iuste conqueritur ille, qui amissis iis duntaxat, in quibus falsa assumptione felicitas uersari creditur, tanto aptior est ad assequendam ueram felicitatem: hic enim tanto liberior est a miseriis, que unica conquestionis causa.

Atqui tu, o Manli, amissis iis duntaxat, in quibus falsa assumptione felicitas uersari ereditur, tanto aptior es ad assequendam ueram felicitatem.

Primum quidem ea duntaxat amisisti, in quibus  falsa assumptione creditur esse felicitas: tale enim est generatim  omne bonum creatum, ad quod male applicatur  ingenita nobis summi boni cogitatio. Tales sunt  diuitie. Tales  magistratus. Talis  potestas. Talis  gloria. Talis  uoluptas corporis. Talia  omnia bona caduca.

Deinde aptior  es propterea ad assequendam ueram felicitatem, nimirum ueram summi boni cogitationem, aspirante tamen Deo, qui idcirco  inuocandus est: aliquod enim est  summum bonum, uidelicet Deus, cui cogitando omnis homo  uacare debet, tanquam   ultimo rerum omnium fini: quod ut doceatur homo , suam mentem attentius meditetur: hac  quippe meditatione discet, omnia esse facta a Deo, a Deo regi, et ad Deum esse referenda: hac cogitatione  felices sumus, nec infelices, nisi inspectis rebus caducis eadem cogitatio aut deleatur, aut saltem obscuretur.



ARGUMENTA CONSOLATIONI PHILOSOPHICAE CONTRARIA CUM RESPONSIONIBUS.

Quo antiquiora sunt preiudicia, eo difficilius hec exuuntur; propterea Betio predictis commoto plura suppetunt, que aduersus illam philosophie doctrinam opponat; sed sue non desunt Philosophie responsiones.

LIB. Iu.---I. Si  Deus, inquit Betius, mundum  regeret, nec uirtus premio, nec uitium sua careret pena: cum tamen contrarium experiamur.

Nec  uirtus premiis, inquit Philosophia, nec suis caret uitium suppliciis. 1o Enim  probi Deo adherentes cogitatione, humana sunt in patria, a qua improbi exsulant. 2o  Probi sunt potentes, improbi impotentes, ex eo  presertim, quod illi moderentur, hi suis obsequantur perturbationibus. 3o  Probi in deos, improbi in  bestias mente conuertuntur: hinc improbi  miserrimi sunt, quorum idcirco  prestat misereri.

II. Sua sit probis felicitas, sua improbis miseria, dicit Betius, cur preterea, Deo mundum regente  , et probi incommodis, et commodis improbi afficiantur?

Plura, dicit Philosophia, responderi possunt. Primum enim quamuis  germana tante dispositionis causa ab homine ignoraretur, eidem tamen homini non propterea dubitandum, quin omnia recte fierent : admirari id homo potest, ut uulgus miratur effecta celestia. Deinde he  uices non minus prouidentie diuine sunt, quam fati; quare ut  cetera in quodam circuitu uersantur: sic  fortuna, etiam aduersa, utpote que a Deo oritur, ad Deum referenda, ut  homo non nisi post susceptos labores fruatur optatis.

LIB. u.---III. Quod  omnia prouidenti, inquit Betius, nichil possit esse inopinatum, nullus, Deo mundum regente, in mundo erit casus: quidquid in  contrarium doceat experientia.

Nullus, reponit Philosophia , erit casus Deo: sed casus erit hominibus: sicut due  naues constanti duorum fluminum cursu abrepte, suo quelibet casu sibi inuicem occurrere possunt.

Iu. Posita  diuina prouidentia, instat Betius, non stabit humana libertas, cuius tamen unusquisque homo conscius est.

Ut sua  cuilibet menti stat libertas, respondet Philosophia, sic sua humane stabit: saltemque  Deus, cuius est omnia cernere, nouit modum, quo humana libertas cum diuina prouidentia possit conciliari.

u.  Quomodo, querit Betius, prouidentia diuina, utpote certissima, conciliari poterit cum humana libertate, quippe que est expers necessitatis?  an quia ut in ceteris, sic in hoc mens humana nec omnia nescit, nec omnia nouit, ut a notis progredi nitatur ad ignota?

Hec  concordia, Philosophia refert, idcirco uidetur difficilis, quia diuina prenotio humanam infinite superans, mente humana non capitur. Sic, quidquid Stoici  putent, plures sunt in eodem homine cognoscendi modi, quorum alii alios ita transcendunt, ut quod intelligere possumus, illud non propterea possimus imaginari. Sicut   ergo ex imbeciilitate nostre imaginationis non debet negari nostra intelligentia, sic ex imbecillitate intelligentie humane, diuina futurorum liberorum prenotio neganda non est. Non, inquam, propterea negari debet intelligentia humana, que idcirco data uidetur homini,  pre ceteris animantibus, hic ut ad celi conspectum excitetur.  Deus igitur utpote eternus, futura libera, ceu presentia, illesa hominis libertate, nouit.





CENSURA LIBRORUM BeTII DE CONSOLATIONE PHILOSOPHIAE.

 Suos hi libri habuerunt aduersarios, quorum alii adiuncta esse, alii omissa hoc in opere quedam conqueruntur. Utrisque respondere iam conabimur.



I.

Henricus Glareanus, cui nonnulli astipulantur, existimat, Prefatione in opera Betii, solutam huius operis orationem, quod hec barbarior sit, a Betio non fuisse scriptam: ex quo non solum dubitat, sed inficiatur, quidquam huius operis germanum esse Betii fetum.

Ad quod respondeo, primum solutam strictamque huius operis orationem eiusdem esse auctoris; deinde auctorem hunc esse Betium; postremo Betium non abs re gemino philosophici oratoris, et pete officio functum, modo barbare, modo Latine locutum  fuisse.

Primum quidem stricta solutaque Consolationis philosophice oratio eiusdem auctoris est: quandoquidem, dempta alterutra hac oratione, nullus est superstitis nexus: uide enim  quomodo sine prosa primi carminis ultimus hic uersus,

Qui cecidit, stabili non erat ille gradu
cohereat cum hoc secundi carminis primo uersu,

Heu quam precipiti mersa profundo
Mens hebet!
uide etiam quantum disiungantur sine uersibus interiectis postrema prime, et prima secunde prose hec uerba: Philosophia his uersibus de nostre mentis  perturbatione conquesta est: sed medicine, inquit, tempus est, non querele, etc.

Deinde auctor ille est Betius: cum omnes scriptores, quorum supra mentionem fecimus, quinque libros Consolationis philosophie inter germana Betii opera recenseant: nullo enim alio argumento conuinceris, Aeneida legitimum esse uirgilii opus.

Postremo non abs re Betius in toto hoc opere barbara uerba miscuit Latinis. uoluit quippe philosophici oratoris officio functus, uerbis ad sensum uulgi tunc barbari accommodatis uti, ut philosophica eius cogitatio facilius auditorum animis comprehenderetur: in philosophia enim, quod optime notat Tullius, res spectantur, non uerba penduntur. uoluit  uero pete personam sustinens lingua, ut aiunt, deorum loqui: non solum ut eorumdem auditorum animi grauioribus sententiis lassati recrearentur: hanc etenim ob causam idem Betius, Platonem pluresque alios ueteres imitatus, suos libros in disputatione et dialogo scripsit: uerum etiam ut Latinitatem rudiori suo seculo iam senescentem et ad interitum properantem ueluti e faucibus mortis eriperet; ut cum barbaros armis ab Italia prohibire consul non posset, barbariem ab Europa suis saltem uersibus doctor eiicere conaretur. Propterea in aliis eius operibus cum philosophicis, tum etiam theologicis predicta barbaries aliquando occurrit: at eiusdem uersus tersi sunt, elegantes et prope diuini - ut fatetur ipse Glareanus.



II.


Petrus Bertius, cui etiam uideo plures assentiri, arbitratur, Prefatione in hos Betii libros, Betium totum hoc Consolationis philosophice opus, prout instituerat, non absoluisse, eidemque fuisse propositum ex doctrina quoque Christiana, ea superioribus addere, quibus ad considerationem eterne uite animus humanus attolli possit: tum quia Non est uerisimile, inquit, partem illam a Christiano homine mortem ob oculos habente fuisse preteritam eumque, qui de sancta Trinitate in carcere scripsit, consolationem in aduersis non petiisse ex disciplina Christi et doctrina rerum credendarum ac sperandarum Libris sacris explicata. Tum etiam quia idem Betius passim promisit, incepit, festinauit absoluere maiora,  uiamque qua mens in patriam euehatur, aperire.

At tanta quidem fuit Betii pietas, ut nemini dubium esse possit, quin uir ille sanctissimus, sicut in prosperis, sic in aduersis Christum cogitauerit. Sed quicunque animo complexus fuerit eam, quam proposuimus, huius operis ideam, hic certe opus hoc absolutum esse fatebitur: huc enim deductum est, quo lumen naturale siue philosophia, que, ut cum Tertulliano loquar, mens est naturaliter Christiana, poterat tendere. Propterea quamuis in toto opere multiplex sese obtulerit sacri textus citandi occasio, id non fecit Betius nisi semel, usus his sapientie uerbis: Disponit omnia suauiter.

Potuisset ergo Betius de sua Consolatione philosophica locutus dicere, quod Iustus Lipsius postmodum  de sua Constantia dixit. Si mihi, inquit, Theologum agere propositum, aberraui; si philosophum, cur culpant? Haurimus enim e lacunis, inquiunt, que licet e purissimo diuinarum Litterarum fonte. Hucne me uocant? At ego ex animo testor et respondeo non aliam me uiam salutis nosse, quam hanc, que per unum illum et directum limitem ducat: ad quem tamen percurrendum humanas etiam litteras laxamenti aliquid afferre censeam, imo adiumenti. Augustini consilium esse scio que a philosophis scripta sunt, colligere, »et in usum nostrum uindicare, possessoribus illis iniustis erepta.« Hoc sequi uolui, et peccaui. Peccassem, fateor, si purum hunc et mysticum religionis nostre liquorem corrupissem ueteri aliqua et olenti fece. At contra institi: et sordentem per se parumque mundam doctrinam  depurgare atque illustrare aggressus sum nouo isto sole. Cui bono autem id non bonum sit? In pugna, equitum aut statarii militis precipuam operam esse scimus:  spernis ideo sagittarios et funditores? In domo extruenda architecti maximam laudem et usum: tollesne operas igitur et administros? Idem hic cense. Diuine ille Littere ueri roboris, uere uirtutis et constantie solide effectrices: nec tamen humanam prorsus sapientiam sperne. Eam dico, que non se effert, sed seruit placide et ancillatur. Lapides, cementa, calcem ex ueteri et diu lapso edificio illo philosophie comportamus: ne inuide lucellum hoc architecto, et patiare materiam hanc substerni saltem in fundamentis. At enim sacra illa meliora, nec uerbis abstinendum fuit? Meliora fateor: sed adde etiam grauiora. Lacertos meos expendo et artus artesque libro: cur onus mihi imponi patiar, cui non sim ferendo? Theologis, id est magnis altisque uiris  magna ista et alta relinquo:  mea cymba leget littus. Philosophum ego agam, sed Christianum.

Quidquid uero Lipsius intenderit, noster Betius hac sua philosophie Consolatione, suis non solum, sed alienis etiam ceterorum hominum morbis, perturbationibus nimirum, apta querit remedia. Que autem duci potuissent argumenta ex sacra doctrina, et exemplis cum Christi, tum sanctorum Patrum, hec Christianis quidem, aut forte etiam Iudeis, nequaquam uero paganis prodesse potuissent: cum philosophica, quibus utitur, argumenta utpote naturali lumine omnibus hominibus insito fundata, omnibus omnino hominibus ad curandos perturbationum morbos maximo usui esse possint.

Neminem porro mouere debet, quod Betius passim  promiserit, inceperit, festinauerit absoluere maiora: cum enim predictum lumen naturale nichil aliud sit quam notio menti humane diuinitus impressa, siue cogitatio, qua Deus, utpote magister non minus quam principium et finis humane mentis, eamdem mentem docet uiam salutis eterne; cumque ipsa eiusdem mentis attentio, quedam sit interrogatio siue precatio, qua ipsa mens Dei discipula maiorem eruditionem poscit rogatque suum preceptorem Deum. magis illustrare paratissimum; propterea aucta nostra ad hanc primam ueritatem attentione, predictum lumen ita crescere potest, ut uiam qua mens in patriam reuehatur, aliquo modo possit aperire: quanquam, ut religio christiana docet, hanc uiam feliciter obire non possimus, nisi mons rante,  preeunte et adiuuante Christo, qui est uia ueritas, et uita.





A. M. SEu. BeTII DE CONSOLATIONE PHILOSOPHIAE 



LIBER PRIMUS.



1 METRUM [* 1Kb] PRIMUM.

ARGUMENTUM.---Betius obseruato discrimine, 1o inter  priores et presentes suos uersus; 2o inter prosperam et aduersam suam fortunam; 3o inter florentem et  caducam suam etatem; 4o inter accessum et recessum sue mortis; ex inconstantia suis amicis probat non fuisse felicem rerum suarum statum.


[2Kb] [38Kb] 2 Carmina qui quondam studio florente peregi.
   Flebilis, heu! mestos cogor inire modos.
 Ecce mihi lacere dictant scribenda Camene,
   3 Et ueris elegi fletibus ora rigant.
[5] Has saltem nullus potuit peruincere terror,
   Ne nostrum comites prosequerentur iter.
 [14Kb] 4 Gloria felicis olim uiridisque iuuente,
   Solantur mesti nunc mea fata senis.
5 uenit enim properata malis inopina senectus,
[10]    Et dolor etatem iussit inesse suam.
Intempestiui funduntur uertice cani,
   Et tremit effeto corpore laxa cutis.
 [6Kb] 6 Mors hominum felix, que se nec dulcibus annis
   Inserit, et mestis sepe uocata uenit.
[15] 7 Eheu! quam surda miseros auertitur aure,
   Et flentes oculos claudere seua negat!
Dum leuibus malefida bonis fortuna faueret,
    Pene caput tristis merserat hora meum.
Nunc quia fallacem mutauit nubila uultum,
[20]    Protrahit ingratas impia uita moras.
8 Quid me felicem toties iactastis, amici?
Qui cecidit, stabili non erat ille gradu.



9 PROSA PRIMA.


ARGUMENTUM.---Describitur Philosophia, que, fugatis peticis Musis, ad Betium in lectulo iacentem accedit, magnam mentis eius perturbationem deploratura.

Hec dum tacitus mecum ipse [a 1Kb] reputarem, querimoniamque lacrymabilem [1 1Kb] [b 1Kb] styli officio designarem, [2 3Kb] astitisse mihi supra [c 1Kb] uerticem uisa est mulier reuerendi admodum uultus, 10 [3 11Kb] oculis ardentibus, et ultra [d 1Kb] communem hominum ualentiam perspicacibus,  colore uiuido, atque inexhausti uigoris, quamuis ita [e 1Kb] eui plena foret, ut nullo modo nostre crederetur etatis. [4 2Kb] [f 1Kb] Statura discretionis ambigue. Nam nunc quidem ad communem sese [* 1Kb]  hominum mensuram [g 1Kb] cohibebat; nunc uero pulsare celum summi uerticis cacumine uidebatur: que cum caput altius extulisset, ipsum etiam celum penetrabat, respicientiumque hominum [h 1Kb] frustrabatur intuitum. 11 [5 2Kb] uestes erant tenuissimis filis, subtili artificio, [i 1Kb] indissolubilique  materia perfecte; quas, uti post eadem prodente, cognoui, suis manibus ipsa texuerat. Quarum [a 1Kb] speciem, ueluti fumosas imagines solet, caligo quedam neglecte uetustatis obduxerat. [1 19Kb] Harum in extremo  margine , in supremo uero legebatur intextum. Atque inter utrasque litteras, in scalarum modum, gradus quidam [b 1Kb] insigniti uidebantur, quibus [c 1Kb] ab inferiore ad superius elementum esset ascensus. Eamdem tamen uestem uiolentorum quorumdam sciderant manus, et particulas, quas quisque potuit, abstulerant.  12 [2 3Kb] Et dextera quidem eius libellos, sceptrum uero sinistra gestabat. [3 3Kb] Que ubi [d 1Kb] peticas Musas uidit, nostro assistentes [e 1Kb] toro, fletibusque meis uerba dictantes, commota paulisper, ac toruis inflammata [f 1Kb] luminibus: Quis, inquit, has [g 1Kb] scenicas meretriculas ad hunc  egrum permisit accedere? que dolores eius non modo nullis remediis fouerent, uerum dulcibus insuper alerent uenenis? He sunt enim que [h 1Kb] infructuosis affectuum spinis, [i 1Kb] uberem fructibus rationis segetem necant, hominumque mentes  assuefaciunt morbo, non liberant. 13 [1 12Kb] At si quem [a 1Kb] profanum, uti uulgo solitum uobis, blanditie uestre detraherent, minus moleste ferendum putarem, nichil quippe in eo nostre [b 1Kb] opere lederentur. 14 [2 10Kb] Hunc uero [c 1Kb] Eleaticis atque Academicis studiis innutritum? Sed abite potius [3 45Kb] Seirenes usque in exitium dulces, meisque eum Musis curandum sanandumque relinquite. His ille [d 1Kb] chorus increpitus, deiecit humi mestior uultum, confessusque rubore uerecundiam, limen  tristis excessit. At ego, cuius acies lacrymis mersa caligarat, ne dignoscere possem quenam hec  esset mulier tam imperiose auctoritatis, obstupui, uisuque in terram defixo, quidnam deinceps esset actura, exspectare tacitus cepi. Tum illa propius accedens, in extrema lectuli mei parte consedit, meumque intuens uultum luctu grauem,  atque in humum merore deiectum, his uersibus de nostre mentis perturbatione conquesta est.



16 METRUM [* 1Kb] II.

ARGUMENTUM.---Philosophia mentis Betiane perturbationem descriptura, ueterem eius de celo, et de omni natura scientiam cum ea confert, que nunc uidetur eiusdem de rebus omnibus ignoratione.


[2Kb] [27Kb] Heu, quam precipiti mersa profundo
Mens hebet, et, propria luce relicta,
17 Tendit in externas ire tenebras;
Terrenis quoties flatibus aucta,
[5] Crescit in immensum noxia cura!
 Hic quondam celo liber aperto
18 Suetus in etherios ire meatus,
Cernebat rosei lumina solis,
uisebat gelide sidera lune,
[10] Et quecunque uagos stella recursus
 [22Kb] Exercet, uarios flexa per orbes,
Comprensam in numeris uictor habebat.
19 Quin etiam causas, unde sonora
Flamina sollicitent equora ponti;
 Quis uoluat stabilem spiritus orbem.
20 uel cur Hesperias sidus in undas
Casurum, rutilo surgat ab ortu:
Quid ueris placidas temperet horas,
 [13Kb] Ut terram roseis floribus ornet:
[20] 21 Quid dedit ut pleno fertilis anno
Autumnus grauidis influat uuis,
Rimari solitus, atque latentis
Nature uarias reddere causas.
22 Nunc iacet effeto lumine mentis,
[25] Et pressus grauibus colla catenis,
Decliuemque gerens pondere uultum,
 Cogitur, heu, stolidam cernere terram.



23 PROSA II.

ARGUMENTUM.---Philosophia medici personam suscipiens, Betio attentius considerato, eumdem interrogat; sed eodem tacente, coniicit ipsum laborare lethargo, quem ut curet, illius oculos mortalium rerum nube caligantes sua ueste detergit.

Sed [1 2Kb] medicine, inquit [a 1Kb] , [b 1Kb] tempus est, non querele. [2 1Kb] Tum uero totis in me intenta [c 1Kb] luminibus;  24 [1 3Kb] Tune ille es, ait, qui nostro quondam lacte [a 1Kb] nutritus, nostris educatus alimentis, in uirilis animi robur euaseras? Atqui talia [b 1Kb] contuleramus arma, que nisi prius abiecisses, inuicta te firmitate tuerentur. Agnos isne me? Quid taces? pudore, an stupore siluisti?  Mallem pudore; sed te, ut uideo, stupor oppressit. Cumque me non modo tacitum, sed elinguem prorsus mutumque uidisset, [2 1Kb] admouit  pectori meo leniter manum, et, 25 [3 3Kb] nichil, inquit, periculi est, [c 1Kb] lethargum patitur, communem illusarum mentium morbum. Sui paulisper oblitus est, recordabitur facile, [d 1Kb] si quidem nos ante cognouerit. [4 2Kb] Quod ut possit, paulisper [e 1Kb] lumina eius, [f 1Kb] mortalium rerum nube caligantia, tergamus. Hec dixit, oculosque meos fletibus undantes, contracta in rugam ueste siccauit.



26 METRUM [* 1Kb] III.


ARGUMENTUM.---Betius canit se, aspirante Philosophia, sic illustratum fuisse, sicut nubibus uento fugatis, terra pristinam recuperat lucem.


[1Kb] [25Kb] Tunc me discussa liquerunt nocte tenebre,
   Luminibusque prior rediit uigor:
 Ut cum precipiti glomerantur sidera Coro,
   27 Nimbosisque polus stetit imbribus,
[5] Sol latet, ac nondum celo uenientibus astris,
   Desuper in terram nox funditur.
Hanc si Threicio Boreas emissus ab antro
   uerberet, et clausum reseret diem,
 [8Kb] 28 Emicat, et subito uibratus lumine Phebus,
[10] 29 Mirantes oculos radiis ferit.



30 PROSA III.

ARGUMENTUM.---Betius, recognita tandem parente Philosophia, ab eadem percunctando accipit, ut antiquos sic recentiores philosophos ab ignaris improbisque uexatos fuisse.

 [1 2Kb] [a 1Kb] Haud aliter tristitie nebulis dissolutis, [b 1Kb] hausi celum, et ad cognoscendam medicantis faciem [c 1Kb] mentem recepi. Itaque, ubi in eam deduxi oculos [2 1Kb] intuitumque defixi, respicio [3 1Kb] nutricem meam, 31 [4 10Kb] in cuius ab adolescentia [d 1Kb] Laribus obseruatus fueram, Philosophiam. Et quid, inquam, [e 1Kb] tu [5 1Kb] in has exsilii nostri solitudines, o [6 1Kb] omnium magistra uirtutum,  [1 1Kb] [a 1Kb] supero cardine delapsa uenisti? an ut tu quoque 32 [2 10Kb] mecum rea falsis criminationibus agiteris? An, inquit illa [b 1Kb] ; te, alumne, desererem, nec [c 1Kb] sarcinam, quam mei nominis inuidia sustulisti, communicato tecum labore partirer? Atqui Philosophie [d 1Kb] fas non erat, [e 1Kb] incomitatum relinquere iter innocentis. Meam scilicet [f 1Kb] criminationem  uererer,  et, quasi nouum aliquid acciderit, perhorrescerem? [3 1Kb] Nunc enim [g 1Kb] primum censes apud improbos mores lacessitam periculis sapientiam? [4 1Kb] Nonne apud ueteres quoque, 33 [5 2Kb] ante nostri Platonis etatem, magnum sepe certamen cum stultitie temeritate certauimus [h 1Kb] ? eodemque superstite [6 4Kb] preceptor eius Socrates iniuste uictoriam mortis, me astante [i 1Kb] , promeruit?  Cuius [a 1Kb] hereditatem cum deinceps Epicureum uulgus, ac Stoicum, ceterique pro  sua quisque parte raptum ire molirentur, meque reclamantem, renitentemque, uelut in partem prede, traherent, uestem, quam meis texueram manibus, disciderunt, abreptisque ab ea panniculis, totam me sibi cessisse credentes, abiere. In quibus, quoniam quedam nostri habitus uestigia uidebantur, meos esse [b 1Kb] familiares imprudentia rata,  nonnullos  eorum [c 1Kb] profane multitudinis errore peruertit. 34 Quod si nec [1 1Kb] Anaxagore fugam, nec [2 1Kb] Socratis uenenum, nec [3 1Kb] Zenonis tormenta, quoniam sunt [d 1Kb] peregrina, nouisti; at [4 1Kb] Canios, 35 [5 1Kb] at [e 1Kb] Senecas, [6 8Kb] at Soranos, quorum nec peruetusta, nec [f 1Kb] incelebris memoria est, scire potuisti. Quos nichil aliud in cladem detraxit, nisi quod nostris moribus [g 1Kb] instituti, [7 1Kb] studiis improborum dissimillimi uidebantur. Itaque  nichil est quod admirere, si in hoc [1 1Kb] uite  [a 1Kb] salo, circumflantibus agitemur procellis, quibus hoc maxime propositum est, [2 1Kb] pessimis displicere. 36 Quorum quidem tametsi [3 3Kb] numerosus exercitus, spernendus tamen est, quoniam nullo duce regitur, sed errore tantum temere ac passim [b 1Kb] lymphante raptatur. Qui si quando contra nos [c 1Kb] aciem struens ualentior incubuerit, nostra quidem dux [d 1Kb] copias suas in arcem contrahit;  illi uero circa diripiendas inutiles [e 1Kb] sarcinulas occupantur. At nos desuper irredimus,  uilissima rerum queque rapientes, securi totius furiosi tumultus, eoque uallo muniti, quo grassanti stultitie aspirare fas non sit.



37 METRUM [* 9Kb] Iu.

ARGUMENTUM.---Homo metus speique liber, inquit Philosophia, non mouetur; aut periculis maris, terre et celi; aut tyrannorum furoribus; quibus spei metusque seruus, oppressus iacet.


[1Kb] [19Kb] Quisquis composito serenus euo,
38 Fatum sub pedibus dedit superbum,
Fortunamque tuens utramque rectus,
 [7Kb] Inuictum potuit tenere uultum;
[5] Non illum rabies mineque ponti
uersum funditus excitantis estum,
Nec ruptis quoties uagus caminis
39 Torquet fumificos ueseuus ignes,
 Aut celsas soliti ferire turreis
[10] Ardentis uia fulminis mouebit.
40 Quid tantum miseri feros tyrannos
Mirantur sine uiribus furenteis?
 [21Kb] Nec speres aliquid nec extimescas,
Exarmaueris impotentis iram:
[15] 41 At quisquis trepidus pauet, uel optat,
Quod non sit stabilis, suique iuris,
Abiecit clypeum, locoque motus
Nectit, qua ualeat trahi, catenam.



42 PROSA Iu.

ARGUMENTUM.---Betius de intelligentia predictorum suoque uulnere a Philosophia interrogatus, memoratis primum quidem loco, habitu et uultu, quibus non ita pridem excipere solebat Philosophiam, deinde uero  preceptis, que et a Philosophia acceperat, et diligenter exsecutus fuerat, iniustas refert sui exsilii causas.

[1 114Kb] Sentisne, inquit [a 1Kb] , hec, atque animo illabuntur tuo? Esne [b 1Kb] ? Quid fles? Quid lacrymis manas [c 1Kb] ? : Si operam medicantis exspectas, oportet uulnus detegas. 43 Tum [d 1Kb] ego collecto in uires animo: [e 1Kb] Anne adhuc eget admonitione, nec per se satis eminet fortune in nos seuientis asperitas? Nihilne te [f 1Kb] ipsa [2 3Kb] loci facies mouet?  Heccine est bibliotheca, quam certissimam tibi sedem nostris in [a 1Kb] Laribus ipsa delegeras? in qua  mecum sepe residens, de diuinarum humanarumque rerum scientia disserebas? [b 1Kb] Talis [c 1Kb] habitus, talisque uultus erat, cum tecum [d 1Kb] nature secreta rimarer, cum mihi [e 1Kb] siderum uias radio describeres, cum [f 1Kb] mores nostros totiusque uite rationem ad celestis ordinis exemplar formares? 44 [1 3Kb] Heccine premia referimus tibi obsequentes? Atqui tu hanc sententiam Platonis ore sanxisti, beatas fore respublicas,  si [g 1Kb] eas uel studiosi sapientie regerent, uel earum rectores studere sapientie contigisset. Tu eiusdem uiri ore hanc sapientibus [h 1Kb] capessende reipublice necessariam  causam esse monuisti, ne improbis flagitiosisque ciuibus urbium relicta gubernacula, pestem bonis ac perniciem inferrent. Hanc igitur auctoritatem secutus, quod a te [i 1Kb] inter secreta otia didiceram, transferre in actum publice administrationis optaui. [2 3Kb] Tu mihi, et qui te sapientium mentibus  inseruit Deus, [a 1Kb] conscii, nullum me  ad [b 1Kb] magistratum, nisi commune bonorum omnium studium detulisse. 45 [1 1Kb] Inde cum improbis graues [c 1Kb] inexorabilesque discordie, et quod conscientie libertas habet, pro tuendo iure, spreta potentiorum semper [d 1Kb] offensio. [2 1Kb] Quoties ego Conigastum in imbecillis cuiusque fortunas impetum facientem [e 1Kb] obuius excepi! [3 1Kb] Quoties Triguillam [f 1Kb] regie  prepositum domus, ab incepta perpetrataque iam prorsus iniuria deieci! 46 Quoties miseros, quos infinitis calumniis [4 13Kb] impunita  [g 1Kb] barbarorum semper auaritia uexabat, obiecta periculis auctoritate protexi! Nunquam me ab iure ad iniuriam quisquam detraxit. Prouincialium fortunas tum priuatis rapinis, tum publicis [h 1Kb] uectigalibus pessumdari, non aliter  quam qui patiebantur, indolui. 47 Cum, acerbe famis tempore, grauis atque inexplicabilis [5 10Kb] indicta [i 1Kb] cemptio profligatura inopia Campaniam prouinciam uideretur, certamen aduersum [i 1Kb] prefectum pretorii, communis commodi ratione suscepi, rege [k 1Kb] cognoscente contendi, et ne  cemptio exigeretur, euici. 48 [1 3Kb] Paullnum [a 1Kb] consularem uirum, cuius opes [b 1Kb] Palatini canes iam spe atque ambitione deuorassent, ab ipsis [c 1Kb] hiantium faucibus traxi. Ne Albinum consularem uirum [d 1Kb] preiudicate accusationis pena corriperet, odiis me Cypriani delatoris opposui. Satisne in me magnas  uideor  [e 1Kb] exacerbasse discordias? Sed esse apud ceteros [f 1Kb] tutior debui, qui mihi amore iustitie nichil apud aulicos, quo [2 1Kb] magis essem tutior, reseruaui. 49 [3 1Kb] Quibus autem deferentibus [g 1Kb] persulsi sumus? [h 1Kb] quorum [4 3Kb] Basilius, olim regio ministerio depulsus, in delationem nostri nominis, [i 1Kb] alieni eris necessitate  compulsus est. [1 2Kb] Opilionem uero, atque 50 [2 1Kb] Gaudentium, cum ob innumeras multiplicesque fraudes ire in exsilium [a 1Kb] regia censura decreuisset, cumque illi parere nolentes, [3 8Kb] [b 1Kb] sacrarum sese edium defensione tuerentur, compertumque [4 1Kb] id regi [c 1Kb] foret, [d 1Kb] edixit ut ni intra prescriptum diem [5 1Kb] Rauenna urbe decederent , [6 7Kb] [e 1Kb] notas insigniti frontibus  pellerentur. Quid huic seueritati posse astrui uidetur? Atqui eodem die deferentibus eisdem, nominis nostri delatio suscepta est. Quid igitur? nostrene artes ita meruerunt? an illos accusatores iustos fecit premissa damnatio? Itane nichil fortunam puduit, si minus accusate innocentie, at accusantium [f 1Kb] uilitatis? 51 [7 1Kb] At cuius criminis [g 1Kb] arguimur summam  queris? [1 3Kb] Senatum dicimur saluum esse uoluisse. 52 Modum desideras? [2 3Kb] delatorem, ne documenta deferret, quibus senatum maiestatis reum faceret, impedisse criminamur. Quid igitur, o magistra [a 1Kb] , censes? [b 1Kb] infitiabimur crimen, ne tibi pudori simus? At uolui, nec unquam uelle desistam. Fatebimur? sed impediendi delatoris [c 1Kb] opera  cessabit. An optasse illius [d 1Kb] Ordinis salutem nefas uocabo? Ille quidem suis de me decretis, uti hoc nefas esset, effecerat. Sed sibi semper mentiens imprudentia, rerum merita non potest immutare: nec mihi Socratico decreto fas esse arbitror, uel occuluisse ueritatem,  uel concessisse mendacium. 53 uerum id quoquo modo sit, tuo sapientiumque iudicio estimandum relinquo. Cuius rei seriem atque ueritatem ne latere posteros queat [e 1Kb] stylo etiam memorieque mandaui. Nam de [3 1Kb] compositis falso litteris, quibus libertatem arguor sperasse Romanam, quid attinet  dicere? Quarum fraus aperta patuisset, si nobis ipsorum confessione delatorum, quod in omnibus negotiis maximas uires habet, uti licuisset. Nam que sperari reliqua libertas potest? Atque utinam posset ulla! Respondissem Canii uerbo, qui cum a [4 1Kb] C. Cesare Germanici filio conscius contra se facte  coniurationis fuisse diceretur: Si ego , inquit, scissem, tu nescisses. [1 1Kb] Qua in re non ita sensus nostros meror hebetauit, ut impios scelerata contra uirtutem querar molitos: sed que sperauerint, effecisse uehementer admiror. Nam deteriora uelle, [2 1Kb] nostri fuerit fortasse defectus: posse uero contra innocentiam, que sceleratus quisque conceperit, [3 1Kb] inspectante Deo, monstri  simile [a 1Kb] est. 54 Unde [b 1Kb] haud iniuria [4 1Kb] tuorum quidam familiarium [c 1Kb] quesiuit: si quidem Deus, inquit, est, unde [d 1Kb] mala? bona uero unde, si non [e 1Kb] est? Sed [5 1Kb] fas fuerit [6 1Kb] nefarios homines, qui bonorum omnium, totiusque  senatus sanguinem petunt, nos etiam, quos [7 1Kb] pro pugnare bonis  senatuique uiderant, [8 1Kb] perditum ire uoluisse. Sed num idem [9 2Kb] de [f 1Kb] patribus quoque merebamur? Meministi, ut opinor, [g 1Kb] quoniam me dicturum quid facturumue presens semper ipsa dirigebas. Meministi, inquam, 55 [10 1Kb] uerone [11 1Kb] cum [h 1Kb] rex auidus communis exitii, [12 1Kb] maiestatis crimen in Albinum delatum, ad cunctum senatus ordinem transferre moliretur, uniuersi innocentiam senatus [13 1Kb] quanta mei [i 1Kb] securitate periculi defenderim. Scis me hec et uera proferre, et in nulla unquam mei  laude iactasse. Minuit enim quodam modo [14 2Kb] se  probantis conscientie secretum, quoties ostentando quis factum, recipit fame pretium. Sed innocentiam nostram [a 1Kb] quis [1 2Kb] exceperit euentus, uides. Pro uere uirtutis premiis falsi sceleris penas subimus. 56 Et cuius unquam [b 1Kb] [2 1Kb] facinoris manifesta confessio ita iudices habuit [3 1Kb] in seueritate concordes, [4 1Kb] ut [c 1Kb] non aliquos uel ipse humani error ingenii, uel fortune conditio cunctis mortalibus incerta submitteret? [5 1Kb] Si inflammare sacras edes uoluisse; si sacerdotes  impio iugulare  gladio; si bonis omnibus necem struxisse diceremur: [6 1Kb] presentem tamen sententia confessum conuictumue punisset. 57 Nunc [7 1Kb] quingentis fere passuum millibus procul moti, [d 1Kb] atque indefensi, ab studium propensius in senatum, [8 1Kb] morti proscriptionique damnamur. [9 1Kb] [e 1Kb] O meritos de simili crimine neminem posse conuinci! cuius dignitatem reatus ipsi etiam, qui detulere, uiderunt: quam  uti alicuius sceleris admistione  fuscarent, [1 12Kb] ob ambitum dignitatis sacrilegio me conscientiam polluisse mentiti sunt. 58 Atqui et [2 12Kb] tu [a 1Kb] insita nobis, omnem rerum mortalium cupidinem de nostri animi sede pellebas, et sub tuis oculis sacrilegio locum esse fas non erat: instillabas enim auribus cogitationibusque quotidie meis Pythagoricum illud [b 1Kb] . Nec conueniebat uilissimorum  me spirituum  presidia captare, quem tu in hanc excellentiam componebas, ut consimilem Deo faceres. 59 [3 3Kb] Preterea [c 1Kb] penetral innocens domus, honestissimorum [d 1Kb] cetus amicorum, socer etiam Symmachus sanctus, et eque ac tu ipsa reuerendus, ab omni nos huius criminis suspicione defendunt.  60 Sed o nefas! illi uero [1 1Kb] de te [a 1Kb] tanti criminis fidem capiunt, atque hoc ipso uidebimur affines fuisse maleficio, [2 2Kb] quod tuis imbuti disciplinis, tuis instituti moribus sumus. Ita non est satis nichil mihi profuisse tuam reuerentiam, nisi ultro tu mea potius offensione lacereris.  At uero hic etiam nostris malis cumulus accedit, [3 1Kb] quod [b 1Kb] existimatio plurimorum non rerum merita, sed fortune spectat euentum, eaque tantum iudicat [4 1Kb] esse prouisa, que felicitas commendauerit. Quo fit, ut existimatio bona  prima omnium deserat infelices. 61 Qui nunc populi rumores, [c 1Kb] quam dissone [d 1Kb] multiplicesque sententie, piget reminisci. Hoc tantum dixerim, ultimam esse aduerse fortune [e 1Kb] sarcinam, quod dum miseris aliquod crimen affingitur, que [5 1Kb] perferunt, meruisse creduntur: et ego si quidem bonis omnibus  pulsus, dignitatibus exutus, existimatione fedatus, ob beneficium, supplicium tuli. uidere autem uideor nefarias [6 1Kb] sceleratorum [f 1Kb] officinas [7 1Kb] gaudio letitiaque fluitanteis: [8 1Kb] perditissimum quemque  nouis delationum fraudibus [a 1Kb] imminentem: [1 1Kb] iacere bonos, nostri [2 17Kb] discriminis terrore prostratos: flagitiosum quemque ad  audendum quidem facinus impunitate, ad efficiendum uero premiis inuitari: [b 1Kb] insonteis autem non modo securitate, uerum ipsa etiam defensione priuatos. Itaque libet exclamare.



63 METRUM [* 1Kb] u.

ARGUMENTUM.---Betius, considerata lege constantissima, qua Deus alternas lune, ueneris, dierum, tempestatumque uices regit, miratur solum hominem  ita uideri legibus solutum, ut prepostero ueluti ordine et impiis prospera, et piis aduersa contingant: tum rogat Deum ut his tandem dare uelit finem.


[3Kb] [24Kb] O stelliferi conditor orbis,
Qui perpetuo nixus solio,
64 Rapido celum turbine uersas
Legemque pati sidera cogis,
[5] Ut nunc pleno lucida cornu,
Totis fratris et obuia flammis,
Condat stellas luna minores;
 [50Kb] Nunc obscuro pallida cornu,
Phebo propior lumina perdat.
[10] 65 Et qui prime tempore noctis
Agit algentes Hesperus ortus,
Solitas iterum mutet habenas,
Phebi pallens Lucifer ortu.
 66 Tu frondiflue frigore brume
[15] Stringis lucem breuiore mora:
Tu, cum feruida uenerit estas,
Agileis noctis diuidis horas.
67 Tua uis uarium temperat annum,
Ut quas Boree spiritus aufert,
[20]  [3Kb] Reuehat mitis zephyrus, frondeis;
Queque Arcturus semina uidit,
Seirius altas urat segetes.
68 Nihil antiqua lege solutum
Linquit proprie stationis opus
[25] Omnia certo fine gubernans,
 Hominum solos respuis actus
Merito, rector, cohibere modo.
Nam cur tantas lubrica uersat
Fortuna uices? premit insontes
[30] Debita sceleri noxia pena.
69 At peruersi resident celso
 [5Kb] Mores solio, sanctaque calcant
Iniusta uice colla nocentes.
Latet obscuris condita uirtus
[35] Clara tenebris, iustusque tulit
   Crimen iniqui.
Nil periuria, nil nocet ipsis
Fraus, mendaci compta colore.
70 Sed cum libuit uiribus uti,
[40] Quos innumeri metuunt populi,
Summos gaudent subdere reges.
O iam miseras respice terras,
Quisquis rerum federa nectis.
 Operis tanti pars non uilis
[45] Homines, quatimur fortune salo.
Rapidos, rector, comprime fluctus,
Et, quo celum regis immensum,
Firma stabiles federe terras.



71 PROSA u.

ARGUMENTUM.---Philosophia cum Betio partim dissentiens, consentiens partim, hunc arguit, quod et se exsulem dixerit, et fortunam aduersam fuerit conquestus: laudat uero, quod ut locutus est, sic bene egerit, remedium interim ad perturbationes sedandas quesitura.

Hec ubi continuato dolore [1 7Kb] [a 1Kb] deblateraui, [2 1Kb] illa [b 1Kb]  uultu placido, nichilque meis questibus mota: [1 1Kb] Cum te, inquit, [a 1Kb] mestum lacrymantemque uidissem, illico [2 5Kb] miserum, 72 [3 3Kb] exsulemque cognoui. Sed [b 1Kb] quam id longinquum esset exsilium, nisi tua prodidisset oratio, nesciebam. Sed tu procul a patria non quidem pulsus es, sed aberrasti. At si te pulsum  existimari mauis, te potius ipse pepulisti. Nam id [c 1Kb] quidem de te nunquam cuiquam fas fuisset.  Si enim [4 1Kb] cuius oriundus sis patrie reminiscaris, [d 1Kb] [5 26Kb] non, uti Atheniensium quondam, multitudinis imperio regitur, sed [e 1Kb] , , qui frequentia ciuium, non depulsione letatur: 73 [6 2Kb] cuius  agi [a 1Kb] frenis, atque obtemperare [b 1Kb] iustitie, summa libertas est. An ignoras illam [1 2Kb] tue [c 1Kb] ciuitatis antiquissimam legem, qua sancitum est, ei ius exsulare non esse, quisquis in ea sedem fundare maluerit? 74 Nam [2 2Kb] qui [d 1Kb] uallo eius ac munimine continetur, nullus metus est, ne exsul esse mereatur. At [3 1Kb] quisquis inhabitare eam uelle desierit, pariter desinit etiam mereri. [4 1Kb] Itaque [5 1Kb] non tam me loci huius [e 1Kb] quam tua facies mouet. [6 2Kb] Nec bibliothece potius comptos ebore ac uitro  parietes, quam tue mentis  sedem requiro. In qua non libros, sed id quod libris pretium facit, librorum quondam [f 1Kb] meorum sententias collocaui. 75 Et tu quidem [7 1Kb] de tuis in commune bonum meritis uera quidem, sed pro multitudine gestorum [g 1Kb] tibi pauca dixisti. [8 1Kb] De obiectorum [h 1Kb] tibi uel honestate uel falsitate, cunctis nota memorasti. [9 1Kb] De sceleribus fraudibusque delatorum recte tu quidem [i 1Kb] strictim attingendum putasti,  quod ea melius uberiusque [i 1Kb] recognoscentis omnia uulgi ore  celebrentur. [a 1Kb] Increpuisti etiam uehementer [1 1Kb] iniusti factum senatus. [2 1Kb] De nostra etiam [b 1Kb] criminatione doluisti. 76 [3 1Kb] Lese quoque [c 1Kb] opinionis damna fleuisti. [4 2Kb] Postremus aduersus fortunam dolor [d 1Kb] incanduit, conquestusque es non equa meritis premia pensari. [e 1Kb] In extremo Muse seuientis, uti que celum, terras quoque pax regeret, uota posuisti. Sed quoniam plurimus tibi affectuum tumultus  incubuit, diuersumque te dolor, ira, meror distrahunt, uti nunc mentis es, nondum te ualidiora remedia [f 1Kb] contingunt. Itaque [5 1Kb] lenioribus paulisper utemur, ut que in tumorem perturbationibus influentibus induruerunt,  ad acrioris uim medicaminis recipiendam, tactu blandiore mollescant.



77 METRUM [* 1Kb] uI.

ARGUMENTUM.---Philosophia inceptum sermonem continuans, ex eo probat mentem Betii nondum posse ualidioribus remediis curari, quod sua sint singulis rebus, ut messi, floribus et uindemie diuinitus prescripta tempora.


[1Kb] [3Kb] Cum Phebi radiis graue
Cancri sidus inestuat,
78 Tum qui larga negantibus
Sulcis semina credidit,
[5]  [7Kb] Elusus Cereris fide,
Quernas pergat ad arbores.
Nunquam purpureum nemus
79 Lecturus uiolas petas,
Cum seuis aquilonibus
[10]  Stridens campus inhorruit.
Nec queras auida manu
uernos stringere palmites,
Uuis si libeat frui;
Autumno potius sua
[15]  [3Kb] Bacchus munera contulit.
80 Signat tempora propriis
Aptans officiis Deus,
Nec quas ipse cercuit,
Misceri patitur uices.
[20] Sic quod precipiti uia
Certum deserit ordinem,
Letos non habet exitus.



82 PROSA uI.

ARGUMENTUM.---Philosophia Betium interrogans,  eumdem cogit fateri se Deum, et semetipsum partim cognoscere partimque ignorare: unde illo lumine ad pellendas has animi tenebras se deinceps usuram monet, ut scilicet a notis ad ignota; a persuasissimis ad non persuasa fiat progressus.

Primum igitur paterisne me [a 1Kb] pauculis [1 2Kb] rogationibus statum tue mentis attingere, atque tentare, ut, qui modus sit tue curationis, intelligam? [b 1Kb] Tu uero arbitratu, inquam, tuo [c 1Kb] que uoles, ut responsurum rogato. [d 1Kb] Tum illa, 83 [2 4Kb] Hunccine, inquit, mundum temerariis agi fortuitisque casibus putas, an ullum  credis ei regimen inesse [a 1Kb] rationis? Atqui, inquam [b 1Kb] , nullo existimauerim modo, ut fortuita temeritate tam certa moueantur. uerum operi suo conditorem presidere Deum scio, nec unquam fuerit  dies, qui me ab hac sententie ueritate depellat. Ita est, inquit [c 1Kb] , nam id etiam paulo ante cecinisti [d 1Kb] , hominesque tantum diuine exsortes cure esse deplorasti. Nam de ceteris, quin ratione regerentur, nichil mouebare. Pape autem uehementer admiror, cur, in tam [e 1Kb] salubri sententia locatus egrotes. 84 uerum [f 1Kb] altius perscrutemur; [1 3Kb] nescio quid abesse coniecto. Sed dic mihi, quoniam a Deo mundum regi non ambigis, quibus etiam gubernaculis regatur, aduertis? [g 1Kb] uix, inquam, rogationis tue sententiam nosco, ne dum ad  inquisita respondere queam. Num me, inquit [h 1Kb] ,  fefellit [i 1Kb] abesse aliquid, per quod uelut [i 1Kb] hiante ualli robore, in animum tuum perturbationum morbus [k 1Kb] irrepserit? Sed dic mihi, meministine quis sit rerum finis? quoue totius nature tendat intentio? Audieram, inquam [l 1Kb] , sed memoriam meror hebetauit. At [m 1Kb] qui scis, unde cuncta processerint [n 1Kb] ? Noui, inquam [o 1Kb] , Deumque  esse respondi. Et qui fieri potest, ut principio cognito, quis sit rerum finis, ignores [p 1Kb] ? uerum hi perturbationum mores sunt, ea [q 1Kb] ualentia est, ut mouere quidem loco hominem possint: conuellere autem, sibique totum exstirpare non possint. 85 Sed hoc quoque respondeas uelim, [2 2Kb] hominemne  te esse meministi? Quidni, inquam [a 1Kb] , meminerim? Quid igitur homo sit, poterisne proferre [b 1Kb] ? Hoccine interrogas [c 1Kb] , an esse me sciam rationale animal atque mortale? Scio, et id me esse confiteor. Et illa [d 1Kb] : Nihilne te  aliud esse nouisti? Nihil [e 1Kb] . Iam scio, inquit [f 1Kb] , morbi tui, aliam uel maximam causam, [1 2Kb] quid ipse sis, nosse desisti. 86 Quare [2 1Kb] plenissime uel egritudinis tue rationem, uel aditum reconciliande [g 1Kb] sospitatis inueni. Nam [3 1Kb] quoniam tui obliuione confunderis, et exsulem te, et exspoliatum propriis bonis esse doluisti. [4 2Kb] Quoniam uero, quis sit rerum finis, ignoras, nequam homines atque nefarios,  potentes felicesque arbitraris.  Quoniam uero quibus gubernaculis mundus regatur, oblitus es, has [h 1Kb] fortunarum uices existimas sine rectore fluitare. Magne non ad morbum modo, uerum ad interitum quoque cause. Sed [i 1Kb] sospitatis auctori grates [i 1Kb] , quod te nondum totum [k 1Kb] natura destituit. [5 2Kb] Habemus maximum tue [l 1Kb] fomitem  salutis, ueram de mundi gubernatione sententiam, quod eam non casuum temeritati, sed diuine rationi subditam credis. 87 Nihil igitur pertimescas. Iam tibi [6 1Kb] ex hac minima scintillula uitalis calor [m 1Kb] illuxerit. Sed quoniam firmioribus remediis nondum tempus est, et [7 1Kb] eam mentium constat esse naturam, ut quoties abiecerint ueras, falsis opinionibus [n 1Kb] induantur,  ex quibus orta perturbationum caligo  uerum illum confundit intuitum [a 1Kb] , [1 1Kb] hanc paulisper lenibus, mediocribusque [b 1Kb] fomentis attenuare tentabo, ut dimotis fallacium affectionum tenebris, splendorem uere lucis possis agnoscere.



88 METRUM [* 1Kb] uII.

ARGUMENTUM.---Ut lumen siderum, nubibus; perspicuitas aque, ceno; et cursus fluminis, rupe opposita: sic cognitio ueritatis impeditur perturbationibus, que idcirco pellende.


[1Kb] [12Kb] Nubibus atris
Condita nullum
Fundere possunt
Sidera lumen.
[5] 89 Si mare uoluens
Turbidus auster
 Misceat estum,
uitrea dudum,
Parque serenis
[10] Unda diebus,
Mox resoluto
Sordida ceno
uisibus obstat.
Quique uagatur
[15] Montibus altis
Defluus amnis,
Sepe resistit
Rupe soluti
Obiice saxi.
[20] 90 Tu quoque si uis
Lumine claro
 [2Kb] Cernere uerum,
Tramite recto
Carpere callem:
[25] Gaudia pelle,
Pelle timorem,
 Spemque fugato,
Nec dolor adsit.
Nubila mens est,
[30] uinctaque frenis,
Hec ubi regnant.



LIBER SECUNDUS.



91 PROSA PRIMA.


ARGUMENTUM.---Philosophia, prefata causam egritudinis Betiane esse fortune prioris affectum, rhetorico more Betium persuadere conatur, ipsum non debere affligi de inconstantia fortune, quam nouerat naturaliter inconstantem, quamque ut dominam sibi proposuerat, quo ipsa ducere uellet sequendam.

Posthec paulisper obticuit [a 1Kb] , atque ubi [1 1Kb] attentionem  meam modesta taciturnitate collegit, sic exorsa est: 92 Si penitus [2 1Kb] egritudinis tue causas habitumque cognoui, [3 1Kb] fortune prioris affectu, desiderioque tabescis; ea tantum [b 1Kb] animi tui statum, sicuti tu tibi fingis, mutata peruertit. Intelligo [c 1Kb] multiformes illius [4 2Kb] prodigii fucos, [5 1Kb] [d 1Kb] et eo usque cum iis, quos eludere nititur,  blandissimam familiaritatem, dum  intolerabili dolore confundat, quos [a 1Kb] insperata reliquerit. Cuius si [1 1Kb] naturam, mores, ac meritum reminiscare, nec habuisse te in ea [b 1Kb] pulchrum aliquid, nec amisisse cognosces. Sed, ut arbitror, haud multum tibi hec in memoriam reuocare laborauerim. 93 Solebas enim presentem quoque, blandientemque [c 1Kb] uirilibus [d 1Kb] incessere uerbis, eamque [2 9Kb] [e 1Kb] de nostro adyto prolatis insectabare sententiis. uerum [3 1Kb] omnis subita mutatio rerum, non sine quodam quasi fluctu contingit animorum. Sic factum est, ut  tu quoque paulisper  a tua tranquillitate discesseris. Sed [4 8Kb] tempus est, haurire [f 1Kb] te aliquid ac degustare molle, atque iucundum, quod ad interiora [g 1Kb] transmissum, ualidioribus haustibus [h 1Kb] uiam fecerit. Adsit igitur rhetorice suadela dulcedinis, que tum tantum [i 1Kb] recto calle procedit, cum nostra instituta [i 1Kb] non deserit; cumque hac [k 1Kb] musica [l 1Kb] , [m 1Kb] Laris nostri uernula,  nunc leuiores, nunc grauiores [n 1Kb] modos succinat. 94 Quid est igitur [5 1Kb] o homo, quod te in mestitiam luctumque deiecit? [6 2Kb] nouum [o 1Kb] credo aliquid,  inusitatumque uidisti. Tu, fortunam putas erga te esse mutatam? erras. Hi semper eius mores sunt, ista natura. Seruauit circa te propriam potius in ipsa sui mutabilitate constantiam . Talis erat cum blandiebatur, cum tibi false illecebris felicitatis alluderet. Deprehendisti [a 1Kb] ceci numinis ambiguos uultus. Que sese adhuc aliis uelat, tota tibi prorsus innotuit. Si probas [b 1Kb] , utere moribus [c 1Kb] , ne queraris. Si perfidam perhorrescis, sperne atque abiice perniciosa ludentem. Nam que nunc tibi est tanti causa meroris,  hec eadem tranquillitatis esse debuisset. Reliquit enim te, quam non relicturam nemo unquam poterit esse securus. An uero tu pretiosam estimas abituram felicitatem? et cara tibi est fortuna presens nec manendi fida, et cum discesserit, allatura merorem?  Quod si nec ex arbitrio retineri potest, et calamitosos fugiens facit, quid est  aliud fugax, quam future quoddam calamitatis indicium? Neque enim quod ante oculos situm est, suffecerit intueri. Rerum exitus prudentia metitur: eademque in alterutro  mutabilitas, nec formidandas fortune minas, nec exoptandas facit esse blanditias. 95 [1 2Kb] Postremo equo animo toleres oportet, quidquid intra fortune [d 1Kb] aream geritur, cum semel iugo eius colla submiseris. Quod si manendi abeundique scribere legem uelis ei, quam tu dominam sponte elegisti, nonne [e 1Kb] iniurius fueris, et impatientia sortem exacerbes,  quam permutare non possis? Si [f 1Kb] uentis uela committeres, non quo uoluntas peteret, sed quo flatus impellerent, promouereris. Si aruis semina crederes, feraces inter se annos, sterilesque pensares. Fortune te regendum dedisti, domine moribus oportet obtemperes. 96 Tu uero [2 1Kb] uoluentis rote impetum retinere conaris? At omnium mortalium stolidissime: si manere incipit, [g 1Kb] fors esse desistit.



97 METRUM [* 1Kb] PRIMUM.


ARGUMENTUM.---Fortuna instar Euripi, instabilis non solum plures, sed eumdem hominem unius hore spatio erigit deprimitque.


[1Kb] [3Kb] Hec cum superba uerterit uices dextra,
Exestuantis more fertur Euripi;
 [5Kb] 98 Dudum tremendos seua proterit reges,
Humilemque uicti subleuat fallax uultum;
[5] Non illa miseros audit; haud curat fletus,
Ultroque gemitus, dura quos fecit, ridet.
Sic illa ludit, sic suas probat uires,
99 Suique magnum monstrat ostentum, si quis
uisatur una stratus ac felix hora.



100 PROSA II.


ARGUMENTUM.---Philosophia introducit fortunam, que opes, dignitatesque sui iuris esse causata, exemplo celi, terre et maris probat, se potuisse hec, absque ullius iniuria, ad arbitrium ut Creso, ceterisque, sic Betio et dare et auferre.

uellem autem pauca tecum [1 2Kb] fortune ipsius uerbis  agitare. Tu igitur an [a 1Kb] ius postulet, animaduerte. Quid tu, [1 1Kb] o homo [b 1Kb] , ream me [2 1Kb] cotidianis agis querelis? Quam tibi fecimus iniuriam? Que tua tibi detraximus bona? 101 [3 1Kb] Quouis iudice de opum, dignitatumque mecum [4 1Kb] possessione contende. Et, [5 1Kb] si cuiusquam mortalium proprium quid horum esse monstraueris, ego iam tua fuisse, que repetis, sponte concedam. Cum te matris ex utero natura produxit, [6 1Kb] nudum rebus omnibus, inopemque  suscepi, meis opibus foui, et, quod te nunc impatientem nostri facit, [c 1Kb] fauore prona indulgentius educaui, et omnium, que mei sunt iuris, [d 1Kb] affluentia et splendore circumdedi. Nunc mihi retrahere manum [e 1Kb] libet, [7 1Kb] habe gratiam, [8 1Kb] uelut usus alienis: non habes ius querele, tanquam prorsus tua perdideris. Quid igitur ingemiscis? nulla   tibi a nobis est allata uiolentia. [9 1Kb] Opes, honores,  ceteraque talia mei sunt iuris. Dominam famule cognoscunt; mecum ueniunt, me abeunte discedunt. Audacter affirmem, si tua forent, que amissa conquereris, nullo modo perdidisses. 102 [10 1Kb] An ego sola meum ius exercere prohibebor? [11 1Kb] Licet celo, proferre lucidos dies, eosdemque tenebrosis noctibus condere. [12 1Kb] Licet anno, terre uultum nunc floribus frugibusque redimire, nunc nimbis frigoribusque confundere. [13 1Kb] Ius est mari, nunc [f 1Kb] strato equore blandiri,  nunc procellis ac fluctibus inhorrescere. Nos ad constantiam nostris moribus alienam, [g 1Kb] inexpleta hominum cupiditas alligabit? Hec nostra uis est, hunc continuum ludum ludimus. Rotam uolubili orbe uersamus, infima summis, summa infimis mutare gaudemus. Ascende si placet, sed ea lege, uti ne,  cum [h 1Kb] ludicri mei ratio poscet, descendere  iniuriam  putes. An tu [a 1Kb] mores ignorabas meos? [1 1Kb] Nesciebas Cresum regem Lydorum Cyro paulo ante formidabilem, mox deinde miserandum rogi flammis traditum, misso celitus imbre defensum? 103 [2 1Kb] Num te preterit Paulum Perses regis a se capti [b 1Kb] calamitatibus pias impendisse lacrymas? [3 15Kb] Quid tragediarum clamor aliud deflet, nisi indiscreto ictu fortunam felicia regna uertentem? Nonne adolescentulus [c 1Kb] [4 16Kb] , , , in Iouis  limine iacere didicisti? Quid si uberius de bonorum parte sumpsisti? Quid si  a te non tota discessi? Quid si hec ipsa mei mutabilitas iusta tibi causa est sperandi meliora? Tamen [d 1Kb] ne animo contabescas, et intra commune omnibus regnum locatus, proprio iure uiuere desideres.



METRUM [* 1Kb] II.

105 ARGUMENTUM.---Quo maior, inquit fortuna, opum honorumque accessio, eo magis, crescente eorumdem cupiditate, homo uidetur egere.


[1Kb] [1Kb] Si quantas rapidis flatibus incitus
   Pontus uersat arenas,
 [18Kb] Aut quot stelliferis edita noctibus
   Celo sidera fulgent;
[5] Tantas fundat opes, nec retrahat manum
   Pleno copia cornu:
106 Humanum miseras haud ideo genus
   Cesset flere querelas.
Quamuis uota libens excipiat Deus
[10]    Multi prodigus auri,
Et claris auidos ornet honoribus,
   Nil iam parta uidentur:
Sed quesita uorans seua rapacitas
   Altos pandit hiatus.
[15] Que iam precipitem frena cupidinem
   Certo fine retentent,
Largis cum potius muneribus fluens
    Sitis ardescit habendi?
107 Nunquam diues agit qui trepidus gemens
[20]    Sese credit egentem.



108 PROSA III.

ARGUMENTUM.---Philosophia, quidquid hactenus siue soluta, siue stricta oratione dictum, illud leue quoddam esse doloris remedium confessa, bona commemorat, que, duce fortuna, Betius a curatoribus, populo, uxore, et liberis, puer, adolescens, maritus, et pater accepit, queque propter fortune uarietatem, quod abierint, abiture pariter huius miserie argumentum esse possunt.

His igitur [a 1Kb] si pro se tecum fortuna loqueretur, quid profecto contra [1 1Kb] [b 1Kb] hisceres non haberes. Aut si quid est, quo querelam tuam iure tuearis, proferas oportet; dabimus dicendi locum. Tum ego [c 1Kb] : [2 6Kb] Speciosa  quidem ista sunt, inquam, [a 1Kb] oblitaque rhetorice  ac [b 1Kb] musice melle dulcedinis; tum tantum, cum audiuntur, oblectant. Sed miseris malorum altior sensus est. Itaque cum hec auribus insonare desierint, insitus animorum meror pregrauat. 109 Et illa [c 1Kb] , [1 2Kb] ita est, inquit. Hec enim nondum morbi tui remedia, sed adhuc contumacis aduersus curationem doloris fomenta quedam sunt. Nam que in profundum sese penetrent, cum tempestiuum fuerit, admouebo. uerumtamen ne te existimari miserum uelis, [2 1Kb] an numerum  modumque tue felicitatis oblitus es? Taceo quod [d 1Kb] [3 1Kb] desolatum parente, summorum te uirorum cura suscepit; [4 2Kb] delectusque in  affinitatem principum ciuitatis, quod pretiosissimum propinquitatis genus est, prius carus, quam proximus esse cepisti. 110 Quis non te felicissimum cum tanto splendore socerorum, [5 1Kb] cum coniugis pudore, tum [6 1Kb] mascule quoque prolis opportunitate predicauit? Pretereo  [7 1Kb] sumptas in adolescentia negatas senibus dignitates: ad singularem felicitatis tue cumulum uenire  delectat. Si quis rerum mortalium fructus ullum beatitudinis pondus habet, poteritne illius memoria [e 1Kb] lucis quantalibet ingruentium malorum mole deleri? cum duos pariter consules liberos tuos domo prouehi sub frequentia [f 1Kb] patrum, sub plebis alacritate  uidisti; cum eisdem in curia [1 1Kb] curules [a 1Kb] insidentibus tu regie laudis orator, ingenii  gloriam, facundieque meruisti: 111 cum [2 7Kb] in circo [3 1Kb] duorum medius consulum circumfuse multitudinis exspectationem, triumphali largitione satiasti. Dedisti [b 1Kb] , ut opinor, uerba fortune, dum te illa demulcet, dum te, ut delicias suas, fouet. [4 1Kb] Munus, quod nulli unquam priuato commodauerat, abstulisti.  uisne igitur cum fortuna [5 1Kb] calculum [c 1Kb] ponere? [6 1Kb] Nunc [d 1Kb] te primum liuenti oculo perstrinxit. Si numerum modumque letorum tristiumue consideres, adhuc te felicem negare non possis. Quod si idcirco te fortunatum esse non existimas, quoniam que tunc leta uidebantur, abierunt; non est quod te miserum putes, quoniam, que  nunc creduntur mesta, pretereunt.  112 An tu in hanc [7 7Kb] uite [e 1Kb] scenam nunc primum subitus, hospesque uenisti? ullamne humanis rebus inesse constantiam reris, cum ipsum sepe hominem [f 1Kb] uelox hora dissoluat? Nam etsi rara est fortuitis manendi fides, ultimus tamen uite dies mors quedam fortune est etiam [g 1Kb]  manentis. Quid igitur referre putas? Tune illam moriendo deseras, an te illa fugiendo?



113 METRUM [* 1Kb] III.

ARGUMENTUM.---Philosophia, alternantibus die et nocte; zephyro et austro; tranquillitate et tempestate maris, probat nichil genitum esse constans.


[1Kb] [30Kb] Cum polo Phebus roseis quadrigis
   Lucem spargere ceperit,
Pallet albenteis hebetata uultus
    [30Kb] Flammis stella prementibus:
[5] 114 Cum nemus flatu zephyri tepentis
   uernis inrubuit rosis,
Spiret insanum nebulosus auster,
   Iam spinis abeat decus:
Sepe tranquillo radiat sereno
[10]    Immotis mare fluctibus;
115 Sepe feruenteis aquilo procellas
    uerso concitat equore.
Rara si constat sua forma mundo,
   Si tantas uariat uices,
[15] Crede fortunis hominum caducis,
   Bonis crede fugacibus.
Constat, eterna positumque lege est,
   Ut constet genitum nichil.



117 PROSA Iu.


ARGUMENTUM.---Philosophia rursus propositis socero, uxore, liberis; animo quoque, quorum Betius est compos, probat eumdem felicem magis quam infelicem esse habendum.

Tum ego [a 1Kb] , uera, inquam, commemoras o [1 1Kb] uirtutum omnium nutrix, nec [2 1Kb] infitiari possum prosperitatis mee uelocissimum cursum. Sed hoc est quod [3 2Kb] [b 1Kb] recolentem uehementius [c 1Kb] coquit. Nam in omni aduersitate fortune infelicissimum 118 [4 1Kb] genus est infortunii, fuisse felicem. Sed quod tu, inquit [d 1Kb] , [5 1Kb] false  opinionis supplicium luis, id rebus iure imputare non possis. Nam si te hoc [6 1Kb] inane nomen fortuite felicitatis mouet, quam plurimis maximisque abundes, mecum reputes licet. Igitur si quod [e 1Kb] in omni fortune  tue censu pretiosissimum possidebas, id tibi diuinitus illesum adhuc, inuiolatumque seruatur, [7 1Kb] poterisne meliora queque retinens, de infortunio iure [f 1Kb] caussari? Atqui uiget incolumis, illud pretiosissimum generis humani decus, [8 2Kb] Symmachus socer, et, quod uite pretio [g 1Kb] non segnis emeres, uir totus ex sapientia uirtutibusque factus, [h 1Kb]  suarum securus,  tuis ingemiscit iniuriis. 119 [1 1Kb] uiuit uxor [a 1Kb] ingenio modesta, pudicitie pudore precellens, et, ut omnes eius dotes breuiter includam, [b 1Kb] patri similis. uiuit, inquam, tibique tantum, uite huius exosa, spiritum seruat, quoque uno felicitatem minui tuam, uel ipsa concesserim, tui desiderio lacrymis ac dolore  tabescit. [2 1Kb] Quid dicam liberos [c 1Kb] consulares, quorum iam, ut in id etatis pueris, uel [d 1Kb] paterni, uel [e 1Kb] auiti specimen elucet ingenii? [3 1Kb] Cum igitur precipua sit mortalibus uite cura retinende, o te si tua bona cognoscas, felicem, cui suppetunt etiam nunc que uita nemo dubitat esse cariora? Quare sicca iam  lacrymas. Nondum est  ad unum omnes [f 1Kb] exosa  fortuna, 120 nec tibi nimium ualida [4 1Kb] tempestas incubuit, quando tenaces herent ancore, que nec presentis solamen, nec futuri spem temporis abesse patiantur. Et hereant, inquam [g 1Kb] , precor; illis namque manentibus, utrumque res se habeant, [h 1Kb] enatabimus. Sed [5 1Kb] quantum decus  ornamentis nostris decesserit, uides. Et illa, [6 1Kb] promouimus, inquit [i 1Kb] , aliquantum [i 1Kb] , [7 1Kb] si te nondum totius tue sortis piget. Sed [8 2Kb] delicias [k 1Kb] tuas ferre non possum, qui abesse aliquid tue beatitudini tam luctuosus atque anxius conqueraris. Quis est enim tam [l 1Kb] composite felicitatis,  ut non aliqua ex parte cum status sui qualitate  [1 1Kb] [a 1Kb] rixetur? [2 5Kb] [b 1Kb] Anxia  enim res est humanorum conditio bonorum, et que uel nunquam tota proueniat, uel nunquam perpetua subsistat. 121 [3 1Kb] [c 1Kb] Huic census exuberat, sed est pudori degener sanguis. [4 2Kb] [d 1Kb] Hunc nobilitas notum facit, sed angustia rei familiaris inclusus, esse mallet ignotus. [5 1Kb] Ille [e 1Kb] utroque circumfluus, uitam celibem deflet. [6 2Kb] Ille nuptiis  felix, orbus liberis, alieno [f 1Kb] censum nutrit heredi. 122 [7 1Kb] Alius prole letatus, filii, filieue [g 1Kb] delictis mestus illacrymat. Idcirco nemo facile cum fortune sue conditione concordat, inest enim singulis, quod inexpertus ignoret, expertus exhorreat: Adde quod felicissimi cuiusque delicatissimus sensus est, et, nisi [8 1Kb] ad  [a 1Kb] nutum cuncta  [1 1Kb] suppetant, [2 1Kb] [b 1Kb] omnis aduersitatis insolens, minimis quibusque prosternitur, [c 1Kb] adeo perexigua sunt, que fortunatissimis beatitudinis summam detrahunt. 123 [3 1Kb] Quam multos esse [d 1Kb] coniectas, qui sese [e 1Kb] celo proximos arbitrentur, si de fortune tue reliquiis pars eis minima contingat? Hic ipse locus, quem tu exsilium uocas, incolentibus patria est. Adeo nichil est miserum, nisi cum putes [f 1Kb] : contraque [4 1Kb] beata [g 1Kb] sors omnis est equanimitate  tolerantis. Quis est ille tam felix, qui cum [5 1Kb] [h 1Kb] dederit impatientie manus,  [6 1Kb] statum suum mutare non optet? [7 2Kb] Quam multis amaritudinibus humane felicitatis dulcedo respersa est! que si etiam fruenti iucunda esse uideatur, tamen, quo minus, cum uelit, abeat, retineri non possit. 124 [8 1Kb] Liquet igitur quam sit mortalium rerum misera beatitudo, que nec apud equanimos perpetua perdurat, nec anxios tota delectat. [9 1Kb] Quid igitur, o mortales, extra petitis intra [i 1Kb] uos positam felicitatem? Error uos inscitiaque confundit. Ostendam breuiter tibi [i 1Kb] summe cardinem felicitatis.  [10 1Kb] Estne aliquid tibi [k 1Kb] te ipso pretiosius? [11 1Kb] Nihil, inquies. [12 5Kb] Igitur si  [a 1Kb] tui compos fueris, [1 1Kb] possidebis [2 1Kb] quod nec tu amittere unquam uelis, 125 [3 1Kb] nec fortuna possit auferre. [4 2Kb] Atque ut agnoscas in his fortuitis rebus beatitudinem constare non posse, sic collige: [5 1Kb] Si beatitudo est summum nature bonum [b 1Kb] a ratione degentis, nec illud est summum bonum, quod eripi ullo modo potest; quoniam precellit id quod  nequeat auferri: manifestum est quod [c 1Kb] ad beatitudinem percipiendam fortune instabilitas aspirare non possit. [6 1Kb] [d 1Kb] Ad hec, [e 1Kb] quem caduca ista felicitas uehit, uel scit eam, uel nescit esse mutabilem. Si nescit, quenam beata sors esse potest ignorantie cecitate? Si scit, metuat necesse est, ne amiitat quod amitti posse non dubitat: quare continuus  timor non sinit esse felicem. An [f 1Kb] uel si amiserit, negligendum putat? sic quoque perexile bonum est, quod  equo animo feratur amissum. 126 [7 1Kb] Et quoniam  tu idem es, cui persuasum atque insitum permultis demonstrationibus scio, mentes hominum nullo modo esse mortales: cumque clarum sit, fortuitam felicitatem corporis morte finiri: dubitari nequit, si hec [g 1Kb] auferre beatitudinem potest, quin omne mortalium  genus in miseriam, mortis fine, labatur. Quod si multos scimus beatitudinis fructum non morte solum, uerum etiam doloribus suppliciisque quesisse, quonam modo presens uita facere beatos potest, que miseros transacta non efficit?



127 METRUM [* 1Kb] Iu.

ARGUMENTUM.---Philosophia, exemplo edium, que perennes non sunt, si aut sublimiores, uentis percutiantur, aut depressiores, arenis immergantur, docet pari prudentia et summas et infimas conditiones homini esse fugiendas, ut quietus tutusque uiuat.


[1Kb] [1Kb] Quisquis uolet perennem
 [19Kb] Cautus ponere sedem,
128 Stabilisque, nec sonori
   Sterni flatibus euri,
[5] Et fluctibus minantem
   Curat spernere pontum;
Montis cacumen alti,
   Bibulas uitet arenas.
Illud proteruus auster
[10]     Totis uiribus urget;
129 He pendulum solute
   Pondus ferre recusant.
Fugiens periculosam
   Sortem sedis amene,
[15] Humili domum memento
   Certus figere saxo.
Quamuis tonet ruinis
    [2Kb] Miscens equora uentus,
Tu conditus quieti
[20]    Felix robore ualli,
130 Duces serenus euum,
   Ridens etheris iras.



131 PROSA u.

ARGUMENTUM.---Philosophia iam ualidioribus utens argumentis probat, generatim diuitias, speciatim pecuniam, gemmas, agros, uestes, famulos, ceteraque id genus, quamuis constarent, mentis humane bona non esse, sed potius mala, quibus quanto cupidius eadem mens fruitur, tanto minus felix est.

Sed quoniam rationum iam in te mearum fomenta [a 1Kb] descendunt, paulo ualidioribus utendum puto. [1 1Kb] Age enim, si iam [2 1Kb] caduca et [3 1Kb] [b 1Kb] momentaria fortune dona non essent, quid in eis est, quod aut uestrum  unquam fieri queat, aut non perspectum consideratumque  [c 1Kb] uilescat? [4 2Kb] Diuitiene uel uestri [d 1Kb] , uel sui natura pretiose sunt? 132 Quid earum [e 1Kb] potius, [5 2Kb] aurumne, an uis congeste pecunie? Atqui hec effundendo magis, quam coaceruando melius nitent: siquidem auaritia semper odiosos, claros largitas facit. Quod si manere apud quemquam non potest, quod transfertur in alterum: tunc est pretiosa  pecunia, cum translata in alios, largiendi usu desinit possideri. At eadem si [f 1Kb] apud unum, quanta est ubique gentium, congeratur, ceteros sui inopes fecerit. Et uox quidem tota pariter multorum replet auditum; uestre uero diuitie, nisi comminute, in plureis transire non possunt. Quod cum factum est, pauperes necesse est faciant , quos reliquunt. O  igitur angustas, inopesque diuitias, quas nec habere totas pluribus licet, et ad quemlibet sine ceterorum paupertate non ueniunt! 133 [1 2Kb] An gemmarum fulgor oculos trahit? Sed si quid est in hoc splendore precipui, gemmarum est lux illa, non hominum: quas quidem mirari homines uehementer admiror. Quid est enim carens anime motu atque membrorum compage, quod animate rationabilique  nature pulchrum esse iure uideatur? que tametsi conditoris opera, suique distinctione postreme aliquid pulchritudinis trahunt, infra uestram tamen excellentiam collocate, admirationem uestram nullo modo merebantur. [2 2Kb] An uos agrorum pulchritudo delectat? Quid ni [a 1Kb] ? Est enim pulcherrimi operis pulchra portio. Sic quondam sereni maris facie  gaudemus:  sic celum, sidera, solem, lunamque miramur. Num te horum aliquid attingit [b 1Kb] ? num audes alicuius talium splendore gloriari? An uernis floribus ipse distingueris! aut tua in estiuos fructus intumescit ubertas? Quid inanibus gaudiis raperis? quid externa bona pro tui amplexaris? Nunquam tua faciet esse  fortuna, que a te  natura rerum fecit aliena. Terrarum quidem fructus, animantium procul dubio debentur alimentis. Sed si, quod nature satis est, replere indigentiam uelis, nichil est quod fortune affluentiam petis. Paucis enim minimisque natura contenta est: cuius satietatem si superfluis urgere uelis, aut iniucundum, quod infuderis, fiet, aut noxium. 134 Iam uero [3 1Kb] pulchrum uariis fulgere uestibus putas? quarum si grata intuitu [c 1Kb] species est, aut materie naturam, aut ingenium mirabor artificis. [4 2Kb] An uero te longus ordo famulorum facit esse felicem? Qui si uitiosi moribus sunt, perniciosa domus [d 1Kb] sarcina, et ipsi domino uehementer  inimica: sin uero probi, quonam modo in tuis opibus aliena probitas numerabitur? Ex quibus omnibus nichil horum,  que in tuis computas bonis, tuum esse bonum liquido monstratur. Quibus si nichil inest appetende pulchritudinis, quid est, quod uel amissis doleas, uel leteris retentis? Quod si natura pulchra sunt, quid id tua refert ? Nam hec per se a tuis quoque  opibus [1 1Kb] [a 1Kb] sequestrata placuissent. Neque enim idcirco sunt pretiosa, quod in tuas uenere diuitias: sed quoniam pretiosa uidebantur, tuis ea diuitiis annumerare maluisti. 135 Quid autem [b 1Kb] tanto fortune strepitu desideratis? [2 1Kb] Fugare, credo, indigentiam copia queritis. Atqui hoc uobis in contrarium cedit. [3 1Kb] Pluribus quippe adminiculis opus est ad tuendam pretiose [4 1Kb] supellectilis uarietatem: uerumque illud est, permultis eos indigere, qui  permulta possideant; contraque minimo [c 1Kb] , qui abundantiam suam nature necessitate, [5 1Kb] non ambitus superfluitate metiantur. Itane autem nullum est proprium uobis, atque insitum bonum, ut in externis, ac sepositis rebus bona uestra queratis? [6 1Kb] Sic rerum uersa conditio  est, ut [7 1Kb] diuinum [d 1Kb] merito rationis animal, non aliter sibi splendere , nisi inanimate supellectilis possessione uideatur? 136 Et [8 1Kb] alia quidem suis contenta sunt: uos autem [e 1Kb] Deo mente consimiles, ab rebus infimis excellentis nature ornamenta captatis; nec intelligitis, quantum conditori uestro faciatis iniuriam. [9 2Kb] Ille genus humanum terrenis omnibus prestare uoluit: uos dignitatem uestram  infra infima queque detruditis. Nam si omne cuiusque bonum, eo cuius est, constat esse pretiosius, cum uilissima rerum uestra bona esse iudicatis, eisdem uosmetipsos uestra existimatione submittitis [10 1Kb] quod quidem haud immerito [f 1Kb] cadit. [11 1Kb] Humane quippe nature ista conditio est, ut tum tantum ceteris rebus,  cum se cognoscit, excellat: eadem  tamen infra bestias redigatur, si se nosse desierit. Nam ceteris animantibus sese ignorare, natura est: hominibus uero, uitio uenit. 137 [1 1Kb] Quam uero late patet uester hic error, qui ornari posse aliquid ornamentis existimatis alienis. At id fieri nequit. Nam si quid ex appositis luceat, ipsa quidem, que sunt apposita, laudantur: illud uero his tectum, atque uelatum in sua nichilominus feditate perdurat . [2 1Kb] Ego uero nego illud esse bonum, quod noceat habenti. Num id mentior? Minime, inquies. Atqui diuitie possidentibus persepe nocuerunt, cum pessimus quisque eoque alieni magis auidus, quidquid auri usquam, gemmarumque est, se solum, qui habeat, dignissimum  putat. Tu igitur, [3 1Kb] qui nunc [a 1Kb] contum gladiumque sollicitus pertimescis , si uite huius [b 1Kb] callem uacuus uiator intrasses, coram latrone cantares. O preclara opum mortalium beatitudo, quam cum adeptus fueris, securus esse desistis!



138 METRUM [* 1Kb] u.

ARGUMENTUM.---Philosophia, posito discrimine inter uetera nouaque tempora, ait, idcirco etatem maiorum nostra fuisse feliciorem, quod illi minori, quam nos, uictus, uestitus, auri et regni cupiditate tenerentur.


[2Kb] [3Kb] Felix nimium prior etas,
Contenta fidelibus aruis,
139 Nec inerti perdita luxu;
Facili que sera solebat
[5]  [62Kb] Ieiunia soluere glande.
Non Bacchica munera norant
Liquido confundere melle,
140 Nec lucida uellera Serum
Tyrio miscere ueneno.
[10]  Somnos dabat herba salubreis,
Potum quoque lubricus amnis,
Umbras altissima pinus.
141 Nondum maris alta secabat,
Nec mercibus undique lectis,
[15]  [16Kb] Noua littora uiderat hospes.
Tunc classica seua tacebant,
142 Odiis neque fusus acerbis
Cruor horrida tinxerat arma.
Quid enim furor hosticus ulla
[20] uellet prior arma mouere,
Cum uulnera seua uiderent,
 Nec premia sanguinis ulla?
Utinam modo nostra redirent
In mores tempora priscos!
[25] Sed seuior ignibus Aetne
Feruens amor ardet habendi.
143 Heu, primus quis fuit ille,
Auri qui pondera tecti
 [2Kb] Gemmasque latere uolentes,
[30] 144 Pretiosa pericula fodit?



145 PROSA uI.

ARGUMENTUM.---Philosophia spectatura potentiam ex parte potentis, subditi et eiusdem proprietatis, uidet potentiam, 1o in improbo magistratu uituperii, in probo non laudis maioris esse causam; 2o in sola corpora sic ualere, ut potens non minus ledi possit quam ledere; 3o nec uitia fugare posse nec infirmitatem: ex quibus concludit potentiam, nonnisi abusu nominis, in numero bonorum poni

Quid autem [1 6Kb] de dignitatibus potentiaque disseram, quas uos, uere dignitatis ac potestatis inscii, [a 1Kb] celo  exequatis? 146 [2 11Kb] Que si in improbissimum quemque ceciderint, que [b 1Kb] flammis Aetne eructantibus, quod [c 1Kb] diluuium tantas strages dederint? Certe, uti meminisse te arbitror, consulare imperium, quod libertatis principium fuerat, ob superbiam consulum uestri ueteres abolere cupierunt,  qui ob eamdem superbiam prius regium de ciuitate nomen abstulerant. At si quando, quod perrarum est, probis honores deferantur, quid in eis aliud quam probitas utentium placet? Ita fit ut non uirtutibus ex dignitate, sed ex uirtute dignitatibus honor accedat. 147 [3 2Kb] Que  uero est ista uestra [a 1Kb] expetibilis ac preclara potentia? Nonne o [b 1Kb] terrena animalia consideratis, quibus qui presidere uideamini? Nam si inter mures uideres unum aliquem ius sibi ac potestatem pre ceteris uindicantem, [c 1Kb] quanto mouereris cachinno! [1 1Kb] Quid uero si  corpus spectes, imbecillius homine reperire queas, quos sepe [d 1Kb] muscularum quoque uel morsus, uel in secreta queque reptantium necat introitus? Quo uero quisquam ius aliquod in quempiam, nisi in solum corpus, et quod infra corpus est, fortunam loquor, possit exercere? Num quidquam unquam libero imperabis animo? Num  mentem firma sibi ratione coherentem de statu proprie quietis amouebis? 148 [2 1Kb] Cum liberum quemdam [e 1Kb] uirum suppliciis se tyrannus adacturum putaret, ut aduersum se facte coniurationis conscios proderet,  linguam ille momordit atque abscidit, et in os tyranni seuientis abiecit: ita cruciatus, quos putabat tyrannus  materiam crudelitatis , uir sapiens fecit esse uirtutis. [3 2Kb] Quid autem est, quod in alium facere quisquam potest, quod sustinere ab alio ipse non possit? Busiridem accipimus necare hospites solitum, ab Hercule hospite fuisse mactatum. Regulus plures [f 1Kb] Penorum bello captos in uincula coniecerat: sed mox ipse [g 1Kb] uictorum catenis manus prebuit. Ullamne igitur  eius hominis potentiam putas, qui, quod ipse in alio potest, ne id in se alter ualeat, efficere non possit? 149 [4 1Kb] [h 1Kb] Ad hec, si ipsis dignitatibus ac potestatibus inesset aliquid naturalis ac proprii boni, [i 1Kb] nunquam pessimis prouenirent. Neque enim sibi solent aduersa sociari. Natura respuit ut contraria queque iungantur. Ita cum pessimos plerumque dignitatibus fungi dubium non  sit, illud etiam liquet, [i 1Kb] natura sui bona non esse, que se pessimis  herere patiantur. Quod quidem de cunctis fortune muneribus dignius existimari potest, que ad improbissimum  quemque uberiora proueniunt. De quibus illud etiam considerandum puto, quod nemo dubitat esse fortem, cui fortitudinem inesse conspexerit: et cuicunque  uelocitas adest, manifestum est esse uelocem. Sic musica quidem musicos, medicina medicos, rhetorica rhetores facit. Agit enim cuiusque rei natura quod proprium est, nec contrariarum rerum miscetur effectibus, et ultro, que sunt aduersa, depellit. [1 1Kb] Atqui nec opes inexpletam restinguere auaritiam queunt, nec potestas sui compotem  fecerit, quem uitiose libidines insolubilibus astrictum retinent catenis; et collata improbis dignitas non modo non efficit dignos, sed prodit potius et ostentat indignos. [2 1Kb] [a 1Kb] Cur ita prouenit? Gaudetis enim res sese aliter habentes falsis compellare nominibus, que  facile ipsarum rerum redarguuntur effectu: 150 itaque [3 1Kb] nec ille diuitie, nec illa potentia, nec hec dignitas iure appellari potest. Postremo idem de tota concludere fortuna licet, in qua [4 1Kb] nichil expetendum, nichil [b 1Kb] natiue bonitatis inesse manifestum est, que nec se bonis semper adiungit, et bonos, quibus fuerit adiuncta, non efficit.



151 METRUM [* 1Kb] uI.

ARGUMENTUM.---Nero, inquit Philosophia, cuius potestas tanta fuit, ut populos ab ortu ad occasum, a septentrione ad austrum diffusos regeret, eo deuenit improbitatis, ut, Roma inflammata, plures senatres, fratrem, matremque ipsam interfecerit: usque adeo exitiosum est improbum fieri potentem.


[1Kb] [13Kb] Nouimus quantas dederit ruinas,
152 Urbe flammata patribusque cesis,
 [5Kb] Fratre qui quondam ferus interempto,
Matris effuso maduit cruore.
[5] 153 Corpus et uisu gelidum pererrans,
Ora non tinxit lacrymis, sed esse
Censor exstincti potuit decoris.
Hic tamen sceptro populos regebat,
Quos uidet condens radios sub undas
[10] Phebus, extremo ueniens ab ortu:
Quos premunt septem gelidi triones:
Quos notus sicco uiolentus estu
Torret, ardentes recoquens arenas.
154 Celsa num tandem ualuit potestas
[15]  uertere insani rabiem Neronis?
Heu grauem sortem, quoties iniquus
Additur seuo gladius ueneno!



155 PROSA uII.

ARGUMENTUM.---Betio Philosophiam testanti de modo quo ad dignitates ipse peruenerat, respondet Philosophia, famam, qua optimus quisque magistratus uidetur duci, quod hec breuioribus eum loci, tum temporis angustiis contineatur, flocci esse faciendam, animo presertim huius sui exsilii, sueque immortalitatis conscio.

Tum ego [a 1Kb] , [1 2Kb] scis, inquam, ipsa minimum nobis ambitionem mortalium rerum fuisse dominatam: Sed  materiam gerendis rebus optauimus, quo [a 1Kb] ne uirtus tacita consenesceret. Et illa [b 1Kb] : 156 Atqui [1 1Kb] hoc unum est [c 1Kb] , quod prestantes quidem natura mentes, sed nondum [d 1Kb] ad extremam manum uirtutum perfectione perductas allicere possit, glorie scilicet cupido, et optimorum in rempublicam fama meritorum: que quam sit exilis, et totius uacua ponderis, sic considera:  [2 2Kb] Omnem terre [e 1Kb] ambitum, sicuti [3 9Kb] astrologicis demonstrationibus accepisti, ad celi [f 1Kb] spatium, puncti constat obtinere rationem: id est, ut si [g 1Kb] ad celestis globi magnitudinem conferatur, nichil spatii prorsus habere iudicetur. 157 Huius [4 1Kb] igitur tam exigue in mundo regionis quarta fere portio est,  sicut Ptolemeo probante didicisti, que [h 1Kb] a nobis cognitis animantibus incolatur. [5 1Kb] Huic quarte [i 1Kb] si quantum maria paludesque premunt, quantumque [i 1Kb] siti uasta regio distenditur, cogitatione subtraxeris, uix  angustissima inhabitandi hominibus area relinquetur. In hoc igitur minimo puncti quodam puncto circumsepti atque conclusi, de peruulganda fama, de proferendo nomine cogitatis? At quid habet amplum, magnificumque gloria, tam angustis exiguisque limitibus arctata? Adde quod [6 1Kb] hoc ipsum breuis habitaculi septum plures incolunt  nationes, lingua, moribus, totius uite ratione distantes: ad quas tum difficultate itinerum, tum loquendi diuersitate, tum  commercii insolentia, non modo fama hominum singulorum, sed ne urbium quidem peruenire queat. Aetate denique Marci Tullii, sicut ipse quodam loco [a 1Kb] significat, nondum Caucasum montem Romane reipublice fama  transcenderat, et erat tunc adulta [b 1Kb] , Parthis etiam ceterisque id locorum gentibus formidolosa. uidesne igitur quam sit angusta, quam compressa gloria, quam [c 1Kb] propagare ac dilatare laboratis? [1 1Kb] Quid, quod diuersarum gentium mores inter se, atque instituta discordant, ut quod apud alios laude, apud alios supplicio dignum iudicetur. Quo fit, ut  si quem fame predicatio delectat, huic, in plurimos populos nomen proferre, nullo modo conducat. Erit igitur peruagata inter suos gloria quisque contentus, et intra unius gentis terminos  preclara illa fame immortalitas coarctabitur. 158 Sed [2 3Kb] quam multos clarissimos suis temporibus uiros scriptorum inops deleuit obliuio! Quanquam quid ipsa scripta proficiant, que [d 1Kb] cum suis auctoribus premit longior atque obscura uetustas? uos autem immortalitatem uobis propagare uidemini, cum futuri famam temporis  cogitatis. Quod si ad eternitatis infinita spatia [e 1Kb] pertractes, quid habes, quod de tui nominis diuturnitate leteris? Unius etenim  mora momenti, si decem millibus conferatur annis, quoniam utrumque spatium definitum est, minimam licet, habet tamen aliquam [f 1Kb] portionem. At hic ipse numerus annorum, eiusque quantumlibet multiplex,  ad [g 1Kb] interminabilem diuturnitatem ne comparari quidem potest. Etenim finitis ad se inuicem fuerit quedam, infiniti uero atque finiti, nulla unquam poterit esse collatio. Ita fit, ut [h 1Kb] quamlibet prolixi temporis fama, si cum inexhausta eternitate cogitetur, non parua, sed plane nulla esse uideatur. uos autem, nisi ad populares auras, inanesque  rumores [i 1Kb] , recte facere nescitis, et relicta conscientie uirtutisque prestantia de alienis premia sermunculis postulatis. Accipe in huiusmodi arrogantie leuitate quam festiue aliquis illuserit. Nam cum quidam  [i 1Kb] adortus esset hominem contumeliis, qui non ad uere uirtutis usum, sed ad superbiam gloriam falsum sibi philosophi nomen induerat,  adiecissetque iam se sciturum, an ille philosophus esset, siquidem illatas iniurias leniter patienterque tolerraset. Ille patientiam paulisper assumpsit, acceptaque contumelia uelut insultans, iam tandem, inquit, intelligis me esse philosophum? 159 Tum ille nimium mordaciter, intellexeram, inquit, [3 1Kb] si tacuisses  159 Quid autem est, quod ad [a 1Kb] precipuos uiros  qui uirtute gloriam petunt; quid, inquam, est, quod ad hos de fama post resolutum morte suprema corpus attineat? Nam si, quod [1 2Kb] nostre rationes  credi uetant, toti moriuntur homines, nulla est omnino gloria, cum is, cuius ea esse dicitur, non exstet omnino. Sin uero bene mens sibi conscia [b 1Kb] , terreno carcere resoluta, celum libera petit, nonne omne terrenum negotium spernet, que se, celo fruens, terrenis gaudet exemptam.



161 METRUM [* 1Kb] uII.

ARGUMENTUM.---Philosophia stricta oratione quod statim dixerat soluta repetens, exemplis probat famam, que per uitam non nisi exigua esse potest, morte finiri: ita ut quibus fama hec uidetur altera uita, his gemina mors subeunda sit.


 [2Kb] [23Kb] Quicunque solam mente precipiti petit
Summumque credit gloriam,
Late patentes etheris cernat plagas,
   162 Arctumque terrarum situm:
[5] Breuem replere non ualentis ambitum
   Pudebit aucti nominis.
Quid o superbi colla mortali iugo
   Frustra leuare gestiunt?
Licet remotos fama per populos means
[10]    Diffusa, linguas explicet,
Et magna titulis fulgeat claris domus,
   Mors spernit altam gloriam,
Inuoluit humile pariter, et celsum caput,
   Aequatque summis infima.
[15]  [4Kb] 163 Ubi nunc fidelis ossa Fabricii iacent?
   Quid Brutus, aut rigidus Cato?
164 Signat superstes fama tenuis pauculis
   Inane nomen litteris.
Sed quod decora nouimus uocabula
[20]    Num scire consumptos datur?
Iacetis ergo prorsus ignorabiles,
   Nec fama notos efficit.
Quod si putatis longius uitam trahi
   Mortalis aura nominis,
[25] Cum sera uobis rapiet hoc etiam dies,
   Iam uos secunda mors manet.



165 PROSA uIII.


ARGUMENTUM.---Aduersa fortuna, inquit Philosophia, in hoc prospere prestat, quod prospera mentem inuoluens tenebris, eamdem inducat cum ad errorem, tum ad uitium; aduersa uero mentem exuens preiudiciis, hanc ueluti manu ducat et ad ueritatem et ad uirtutem.

Sed ne me [a 1Kb] inexorabile contra fortunam [1 1Kb] gerere bellum putes, est aliquando cum de hominibus fallax illa nonnichil [2 1Kb] bene mereatur, tum scilicet, cum se aperit, cum frontem detegit moresque profitetur. Nondum forte quid loquar intelligis. Mirum est, quod dicere gestio,  [b 1Kb] eoque sententiam uerbis explicare uix queo. Etenim [3 1Kb] plus hominibus [c 1Kb] reor aduersam  quam prosperam prodesse fortunam. [1 1Kb] Illa [a 1Kb] enim semper specie felicitatis, cum uidetur blanda, mentitur; 166 [2 1Kb] hec [b 1Kb] semper uera est, cum se instabilem mutatione demonstrat. Illa [c 1Kb] fallit, hec [d 1Kb] instruit; illa [e 1Kb] mendacium specie bonorum mentes fruentium ligat, hec [f 1Kb] cognitione fragilis felicitatis absoluit. Itaque illam [g 1Kb] uideas uentosam, fluentem, suique semper ignaram; hanc [h 1Kb] sobriam,  succinctamque, et ipsius aduersitatis exercitatione prudentem. Postremo [i 1Kb] felix, a uero bono deuios blanditiis trahit; aduersa plerumque ad uera bona [i 1Kb] reduces [k 1Kb] unco retrahit. [3 1Kb] An hoc inter minima estimandum putas, quod amicorum tibi fidelium mentes hec aspera, hec horribilis fortuna detexit, hec tibi certos sodalium uultus, [l 1Kb] ambiguosque  secreuit;  discedens, suos abstulit, tuos reliquit [m 1Kb] ? Quanti hoc [n 1Kb] integer, et, ut uidebaris tibi, fortunatus emisses? Desine nunc et amissas opes querere, quod pretiosissimum diuitiarum genus est, amicos inuenisti.



167 METRUM [* 2Kb] uIII.

ARGUMENTUM.---Philosophia a simulacro amoris ad uerum amorem, humanum primum, deinde diuinum, progressa, ostendit mundum, elementa, celum, mare,  populos, coniuges et sodales amore contineri: unde concludit felices fore homines, si amore diuino regantur.


[1Kb] [1Kb] Quod mundus stabili fide
Concordes uariat uices,
168 Quod pugnantia semina
Fedus perpetuum tenent,
[5] Quod Phebus roseum diem
Curru prouehit aureo,
Ut quas duxerit Hesperus
Phebe noctibus imperet,
Ut fluctus auidum mare
[10] Certo fine cerceat,
Ne terris liceat uagis
Latos tendere terminos,
Hanc rerum seriem ligat
 Terras ac pelagus regens,
[15] Et celo imperitans amor.
Hic si frena remiserit,
Quidquid nunc amat inuicem
Bellum continuo geret,
Et quam nunc socia fide
[20] Pulchris motibus incitant
 [2Kb] Certent soluere machinam.
Hic sancto populos quoque
Iunctos federe continet;
Hic et coniugii sacrum
[25] Castis nectit amoribus;
 Hic fidis etiam sua
Dictat iura sodalibus.
169 O felix hominum genus,
Si uestros animos amor,
[30] Quo celum regitur, regat!



LIBER TERTIUS.



170 PROSA PRIMA.


ARGUMENTUM.---Philosophia rursus a leuioribus ad ualidiora argumenta progrediens Betium predictis rationibus ad maiora percipienda commotum paratumque  monet, fore ut ipsum, initio a notioribus sumpto, ad ueram felicitatem ducat.

Iam [a 1Kb] cantum illa finierat, cum [1 1Kb] me audiendi auiilum, stupentemque arrectis adhuc auribus carminis mulcedo defixerat. Itaque paulo post: O, inquam [b 1Kb] , summum lassorum solamen animorum [c 1Kb] , quantum me uel sententiarum pondere, uel canendi etiam iucunditate refouisti!  adeo ut iam me posthac [d 1Kb] imparem fortune ictibus non arbitrer. Itaque remedia,  que paulo acriora esse dicebas, non modo non perhorresco, sed audiendi auidus uehementer efflagito. 171 Tum illa [e 1Kb] , Sensi, inquit, cum uerba nostra tacitus attentusque rapiebas, [2 1Kb] eumque tue mentis  habitum uel exspectaui, uel, quod est uerius, ipsa perfeci: talia sunt quippe que restant, ut degustata quidem mordeant, interius autem recepta dulcescant. Sed quod tu te audiendi cupidum  dicis, quanto ardore flagrares, si quonam te ducere aggredimur agnosceres. Quonam, inquam [f 1Kb] ? [3 1Kb] Ad ueram, inquit [g 1Kb] , felicitatem, [4 2Kb] quam tuus quoque somniat animus, sed, occupato ad imagines uisu, ipsam illam non potest  intueri. Tum ego [a 1Kb] : Fac, obsecro, et que illa uera sit, sine [b 1Kb] cunctatione demonstra. Faciam, inquit illa [c 1Kb] ,  tui causa libenter: 172 sed [1 1Kb] que tibi causa notior est, eam prius designare uerbis, atque informare conabor: ut ea perspecta, cum in contrariam partem flexeris oculos [d 1Kb] , uere specimen beatitudinis possis agnoscere.



173 METRUM [* 1Kb] PRIMUM.

ARGUMENTUM.---Philosophia exemplo corporum; nimirum agri, palati, nec non eris, male et bene alternis affectorum, probat, mentem humanam prius exuendam  esse falsa, quam induatur uera opinione bonorum.


[1Kb] [20Kb] Qui serere ingenuum uolet agrum,
Liberat arua prius fruticibus,
Falce rubos, filicemque resecat,
Ut noua fruge grauis Ceres eat.
[5] 174 Dulcior est apium mage labor,
Si malus ora prius sapor edat.
Gratius astra nitent, ubi notus
Desinit imbriferos dare sonos.
Lucifer ut tenebras pepulerit,
[10]  [2Kb] Pulchra dies roseos agit equos.
175 Tu quoque falsa tuens bona prius,
Incipe colla iugo retrahere;
uera dehinc animum subierint.



176 PROSA II.

ARGUMENTUM.---Philosophia, proposita summi boni notione, ostendit generatim homines cuilibet bono creato unice studentes falsa assumptione decipi.

Tum [1 1Kb] defixo paululum uisu, et uelut [2 1Kb] in [a 1Kb] augustam sue mentis sedem recepta, sic cepit: [3 1Kb] Omnis mortalium cura quam multiplicium studiorum labor exercet, diuerso quidem [b 1Kb] calle procedit, sed ad unum  tamen beatitudinis finem nititur peruenire. [4 1Kb] Id autem  est bonum quo quis adepto nichil ulterius desiderare queat. Quod quidem est omnium summum bonorum, cunctaque intra se bona continens: cui si quid [c 1Kb] abforet, summum esse non posset, quoniam relinqueretur extrinsecus quod posset optari. Liquet [d 1Kb] igitur esse beatitudinem statum bonorum omnium congregatione perfectum. 177 [5 1Kb] Hunc, uti diximus, [e 1Kb] diuerso tramite mortales omnes conantur adipisci. [6 1Kb] Est enim mentibus hominum ueri boni naturaliter [f 1Kb] inserta cupiditas, sed [7 1Kb] ad falsa [g 1Kb] deuius error abducit. [8 1Kb] Quorum quidem alii summum  esse bonum nichilo indigere credentes, ut diuitiis affluant,  elaborant: [1 1Kb] alii uero bonum, quod sit dignissimum ueneratione, iudicantes, adeptis honoribus, [a 1Kb] reuerendi ciuibus suis esse nituntur. [2 1Kb] Sunt qui summum bonum in summa potentia esse constituant: hi uel regnare ipsi uolunt, uel regnantibus adherere conantur. 178 [3 1Kb] At quibus optimum quiddam claritas uidetur; hi uel belli, uel pacis artibus gloriosum nomen propagare festinant. [4 1Kb] Plurimi uero boni fructum gaudio, letitiaque metiuntur: hi felicissimum putant uoluptate diffluere. [5 1Kb] Sunt etiam, qui horum fineis, causasque alterutro  [b 1Kb] permutant: ut, qui diuitias ob potentiam, uoluptatesque desiderant; uel qui potentiam seu pecunie causa, seu proferendi nominis petunt. [6 1Kb] In his  igitur ceterisque talibus humanorum actuum, uotorumque uersatur [c 1Kb] intentio; ueluti nobilitas, fauorque popularis, que uidentur quamdam claritudinem comparare; uxor ac liberi, qui  iucunditatis gratia petuntur. Amicorum uero, quod [d 1Kb] sanctissimum quidem genus est, non in fortuna, sed in uirtute  numeratur. Reliquum uero uei potentie causa, uel delectationis assumitur. Iam uero corporis bona [e 1Kb] promptum est, ut ad superiora referantur. Robur enim magnitudoque uidentur [f 1Kb] prestare ualentiam; pulchritudo atque  uelocitas celebritatem; salubritas, uoluptatem. Quibus omnibus solam beatitudinem desiderari liquet. Nam quod quisque pre ceteris petit, id summum esse iudicat bonum. Sed summum bonum beatitudinem esse definiuimus. Quare beatum esse iudicat statum, quem pre ceteris quisque desiderat. Habes igitur ante oculos [g 1Kb] propositam fere  formam felicitatis humane, opes, honores, potentiam, gloriam, uoluptates. 179 [7 1Kb] Que quidem sola considerans Epicurus, consequenter sibi summum bonum uoluptatem esse constituit; quod  cetera omnia iucunditatem animo uideantur afferre. Sed ad hominum studia reuertor: quorum animus, et si [h 1Kb] caligante memoria, tamen bonum summum  repetit, sed [8 2Kb] uelut ebrius, domum quo tramite reuertatur, ignorat. [9 1Kb] Num enim uidentur errare hi qui nichilo indigere nituntur? Atqui non est aliud,  quod eque perficere beatitudinem possit, quam copiosus bonorum omnium status, nec alieni egens, sed sibi ipse sufficiens. Num uero labuntur [a 1Kb] hi qui quod sit optimum, id etiam reuerentie  cultu dignissimum putant? minime. Neque enim uile quiddam, contemnendumque est, quod adipisci omnium fere mortalium laborat intentio. An in bonis non est numeranda potentia? Quid igitur? Num imbecillum ac sine uiribus estimandum est, quod omnibus rebus constat esse prestantius? An claritudo nichili pendenda est? Sed [b 1Kb]  sequestrari nequit, quin omne quod excellentissimum sit, id etiam uideatur esse clarissimum. Nam non esse anxiam tristemque beatitudinem, nec doloribus molestiisque subiectam quid attinet dicere, quando in minimis quoque rebus id appetitur, quod habere fruique delectet? 180  Atqui hec sunt, que adipisci homines uolunt, eaque de causa diuitias, dignitates, regna, gloriam uoluptatesque desiderant, quod per hec sibi sufficientiam, reuerentiam, potentiam, celebritatem, letitiamque  credunt esse uenturam. Bonum est igitur quod tam diuersis  [c 1Kb] studiis homines petunt: in quo quanta sit [1 1Kb] nature uis, [2 1Kb] facile monstratur, cum [3 1Kb] licet uarie dissidentesque sententie, tamen [4 1Kb] in deligendo [d 1Kb] boni fine consentiunt.



181 METRUM [* 1Kb] II.

ARGUMENTUM.---Quamuis naturalem leonum, auium, plantarumque indolem expellas, hec, instar solis ab occasu ad ortum remeantis, recurrit, finem principio iunctura.


[2Kb] [4Kb] Quantas rerum flectat habenas
Natura potens, quibus immensum
Legibus orbem prouida seruet
Stringatque ligans irresoluto
[5] Singula nexu, placet arguto
Fidibus lentis promere cantu.
182 Quamuis Peni pulchra leones
uincula gestent, manibusque datas
Captent escas, metuantque trucem,
[10] Soliti uerbera ferre, magistrum,
 [12Kb] Si cruor horrida tinxerit ora,
Resides olim redeunt animi,
Fremituque graui meminere sui,
Laxant nodis colla solutis,
[15] Primusque lacer dente cruento
Domitor rabidas imbuit iras.
183 Que canit altis garrula ramis
Ales, cauee clauditur antro:
Huic licet illita pocula melle,
[20] Largasque dapes dulci studio
Ludens hominum cura ministret,
Si tamen, arcto saliens tecto,
 Nemorum gratas uiderit umbras,
Sparsas pedibus proterit escas,
[25] Siluas tantum mesta requirit,
Siluas dulci uoce susurrat.
184 ualidis quondam uiribus acta
Pronum flectit uirga cacumen:
Hanc si curuans dextra remisit,
[30] Recto spectat uertice celum.
Cadit Hesperias Phebus in undas;
Sed secreto tramite rursus
Currum solitos uertit ad ortus.
 [2Kb] 185 Repetunt proprios queque recursus,
[55] Redituque suo singula gaudent.
Nec manet ulli traditus ordo,
Nisi quod fini iunxerit ortum,
Stabilemque sui fecerit orbem.



186 PROSA III.

ARGUMENTUM.---Philosophia, quod hactenus generatim probauit, id deinceps speciatim probatura de diuitiis, dignitatibus, regno, gloria et uoluptatibus, tam soluta quam stricta oratione, de his scilicet, ueram propositionem, at falsam assumptionem fieri, incipit a diuitiis, quas demonstrat non esse summum bonum, propter anxietatem, timorem, ceterasque perturbationes quibus comitantur.

uos quoque o [1 1Kb] [a 1Kb] terrena animalia, [2 1Kb] [b 1Kb] tenui licet imagine, [3 1Kb] uestrum tamen principium [c 1Kb] somniatis, [4 1Kb] uerumque illum beatitudinis finem, [5 1Kb] licet minime  perspicaci, qualicunque tamen cogitatione prospicitis, eoque uos, et [6 1Kb] ad uerum bonum naturalis ducit intentio, 187 et [7 1Kb] ab eodem multiplex error abducit. Considera namque an per ea quibus se homines adepturos beatitudinem putant, ad destinatum finem ualeant  peruenire? Si enim uel pecunia, uel honores, ceteraque tale quid afferunt, cui nichil bonorum abesse uideatur, nos quoque  fateamur fieri aliquos horum adeptione felices. Quod si neque id ualent efficere quod promittunt, bonisque pluribus carent, nonne [d 1Kb] liquido falsa in eis beatitudinis species deprehenditur? [8 1Kb] Primum igitur te ipsum, qui paulo ante diuitiis affluebas, interrogo. [9 1Kb] Inter illas abundantissimas opes numquamne animum tuum concepta ex qualibet  iniuria confudit anxietas? Atqui, inquam, tam libero me fuisse animo, quin aliquid semper [e 1Kb] angeret, reminisci nequeo. Nonne quia uel aberat, quod abesse non uelles; uel aderat, quod adesse noluisses? Ita est, inquam. Illius igitur presentiam, huius absentiam desiderabas. Confiteor, inquam.  Eget uero, inquit, eo quod quisque  desiderat. Eget, inquam. Qui uero eget aliquo, num est usquequaque sibi ipse sufficiens? Minime, inquam. Tu itaque hanc insufficientiam plenus, inquit, opibus sustinebas? Quid ni? inquam. Opes igitur nichilo indigentem,  sufficientemque sibi facere nequeunt, et hoc erat quod promittere uidebantur. 188 Atqui [1 1Kb] hoc quoque maxime considerandum puto, quod nichil habeat suapte natura pecunia, ut his, a quibus possidetur, inuitis nequeat auferri. Fateor, inquam. Quidni fateare, cum eam quotidie ualentior aliquis eripiat inuito? Unde enim [a 1Kb] forenses querimonie, nisi quod  uel ui, uel fraude a nolentibus pecunie repetuntur erepte? Ita est, inquam. Egebit igitur, inquit, extrinsecus, petito presidio, quo suam pecuniam quisque tueatur. Quis, inquam, neget? Atqui non egeret eo, nisi possiderat pecuniam, quam posset amittere. Dubitari, inquam, nequit. In contrarium igitur relapsa res est: nam que sufficientes  [b 1Kb] sibi facere putabantur opes, alieno potius presidio faciunt indigentes.  [2 1Kb] Quis autem modus est, quo pellatur diuitiis indigentia? Num enim diuites esurire nequeunt? num sitire non possunt? num frigus hibernum pecuniosorum  membra non sentiunt? sed adest, inquies, opulentis, quo famem satient; quo sitim frigusque depellant. Sed  hoc modo [3 1Kb] consolari quidem diuitiis indigentia potest, auferri penitus non potest. Nam si hec [c 1Kb] hians semper, atque aliquid poscens, opibus non expletur, maneat necesse est, que possit expleri. Taceo quod [4 1Kb] nature minimum, quod auaritie nichil satis est. 189 Quare si opes nec submouere indigentiam possunt, et ipse suam faciunt, [5 1Kb] quid est quod eas sufficientiam prestare credatis?



190 METRUM [* 1Kb] III.

ARGUMENTUM.---Copia pecunie, gemmarum et agrorum, inquit Philosophia, homines nec superstites curis eximit, nec defunctos solatur.


[1Kb] [11Kb] Quamuis fluente diues auri gurgite
    Non expleturas cogat auarus opes,
   Oneretque baccis colla Rubri littoris,
191 Ruraque centeno scindat opima boue,
[5]  [1Kb] Nec cura mordax deserit superstitem,
   Defunctumque leues non comitantur opes.



192 PROSA Iu.

ARGUMENTUM.---Honor dignitates consequens, inquit Philosophia, sic ab opinione uulgi pendet, ut nec ubique nec semper magistratibus exhibeatur: unde falsa pariter assumptione credideris, summum, quod naturaliter cognoscis et amas, bonum in dignitatibus uersari.

Sed [1 1Kb] dignitates [a 1Kb] honorabilem, reuerendumque, cui prouenerint, reddunt. [2 1Kb] Num uis ea magistratibus [b 1Kb] ut utentium mentibus uirtutes inserant, uitia depellant? [c 1Kb] Atqui non fugare, sed illustrare potius nequitiam solent, quo fit, ut indignemur eas sepe  nequissimis hominibus  contigisse: [3 1Kb] unde Catullus 193 [4 13Kb] licet [d 1Kb] in curuli Nonium sedentem, strumam tamen appellat. uidesne quantum malis dedecus adiiciant dignitates? Atqui minus eorum patebit indignitas, si nullis honoribus inclarescant. Tu quoque num tandem tot periculis adduci potuisti, ut [5 2Kb] cum Decorato gerere  magistratum putares, cum in eo mentem nequissimi [e 1Kb] scurre, delatorisque respiceres? Non enim possumus ob honores reuerentia dignos iudicare, quos ipsis honoribus iudicamus indignos. At si quem sapientia preditum uideres, num posses eum uel reuerentia, uel ea, qua preditus est, sapientia, non dignum putare? Minime, Inest   enim dignitas propria uirtuti, quam protinus in eos quibus fuerit adiuncta, transfundit. 194 [1 1Kb] Quod quia [a 1Kb] populares facere nequeunt honores, liquet eos propriam dignitatis pulchritudinem non habere. In quo illud est animaduertendum magis: nam si eo abiectior est, quo magis a pluribus quisque contemnitur, cum [b 1Kb] reuerendos facere nequeat, quos pluribus ostentat , [2 1Kb] despectiores potius improbos [c 1Kb] dignitas facit. uerum non [d 1Kb] impune: reddunt namque improbi parem dignitatibus uicem, quas sua contagione commaculant. [3 1Kb] Atque ut agnoscas ueram illam reuerentiam per has umbratiles dignitates non posse contingere; si quis multiplici consulatu functus in barbaras nationes forte deuenerit, uenerandumne  barbaris honor faciet [e 1Kb] ? Atqui si hoc naturale munus  dignitatibus foret, ab officio suo, [f 1Kb] quoquo gentium, nullo modo cessarent: sicut ignis ubique terrarum, nunquam tamen calere desistit. Sed quoniam id eis non propria uis, sed hominum fallax adnectit opinio, uanescunt illico, cum ad eos uenerint, qui dignitates  eas esse  non estimant. Sed hoc apud exteras nationes; inter eos uero, apud quos orte sunt, num perpetuo perdurant [g 1Kb] ? 195 Atqui [4 1Kb] [h 1Kb] pretura, magna olim potestas, nunc inane nomen est, et senatorii census grauis [i 1Kb] sarcina. [5 1Kb] Si quis quondam [i 1Kb] populi curasset annonam, magnus habebatur, nunc ea prefectura quid abiectius? Ut enim paulo ante diximus, quod nichil habet proprii decoris, opinione  utentium nunc splendorem accipit, nunc amittit. Si igitur reuerendos facere nequeunt dignitates, si ultro improborum contagione sordescunt, si mutatione temporum splendere desinunt, si gentium estimatione uilescunt, quid est quod in se expetende pulchritudinis habeant, nedum aliis prestent?



196 METRUM [* 1Kb] Iu.

 ARGUMENTUM.---Philosophia exemplo miseri Neronis dignitates conferentis, confirmat dignitates neminem posse beare.


[1Kb] [9Kb] Quamuis se Tyrio superbus ostro,
    [11Kb] Comeret et niueis lapillis,
197 Inuisus tamen omnibus uigebat
   Luxurie Nero seuientis.
[5] Sed quondam dabat improbus uerendis
   Patribus indecores curules.
Quis illos igitur putet beatos,
   Quos miseri tribuunt, honores?



198 PROSA u.

ARGUMENTUM.---Regna, inquit Philosophia, regumque familiaritas, ut pote que nec perpetua, nec immensa,  nec secura, potentiam, quam naturali notione ductus naturaliter appetis, prestare non possunt.

[1 1Kb] An uero regna regumque familiaritas [2 1Kb] efficere potentem ualent? Quidni [a 1Kb] , quando eorum felicitas perpetuo perdurat. Atqui [3 2Kb] plena est exemplorum uetustas [b 1Kb] ; plena etiam presens etas [c 1Kb] , qui reges felicitatem calamitate mutauerint. O preclara potentia, que ne  ad conseruationem quidem sui satis efficax inuenitur! 199 Quod si hec regnorum [4 15Kb] potestas beatitudinis [d 1Kb] auctor est, nonne si qua parte defuerit, felicitatem minuat, miseriam importet? Sed  [1 1Kb] quamuis late humana [a 1Kb] tendantur imperia, plures necesse est gentes relinqui, quibus regum quisque non imperet. Qua uero parte beatos  faciens desinit potestas, hac impotentia subintrat, que miseros facit: hoc igitur modo maiorem regibus inesse necesse est miserie portionem. [2 2Kb] Expertus sortis sue periculorum tyrannus [b 1Kb] , regni metus pendentis supra uerticem [c 1Kb] gladii terrore simulauit. Que est igitur hec potestas, que sollicitudinum morsus expellere, que formidinum  aculeos uitare nequit? Atqui uellent ipsi uixisse securi, sed nequeunt: dehinc de potestate gloriantur. An tu potentem censes, quem uideas uelle, quod non possit efficere? Potentem censes, qui satellite latus ambit; qui quos terret,  ipse plus metuit, qui ut potens esse uideatur, in seruientium manu situm est? 200 Nam [3 1Kb] quid ego de regum familiaribus disseram cum regna ipsa tante imbecillitatis plena demonstrem? quos quidem regia potestas sepe incolumis, sepe autem lapsa prosternit? [4 1Kb] Nero Senecam familiarem, preceptoremque suum ad eligende mortis cegit arbitrium. [5 2Kb] Papinianum  diu inter aulicos potentem, militum gladiis Antoninus obiecit. Atqui uterque potentie sue renuntiare uoluerunt, [d 1Kb] quorum Seneca opes etiam suas tradere Neroni, seque in otium conferre conatus est. 201 Sed dum ruituros [6 1Kb] moles [e 1Kb] ipsa trahit, neuter, quod uoluit, effecit. Que est igitur ista potentia quam pertimescunt habentes, quam, nec,  cum habere uelis, tutus sis, et cum deponere cupias, uitare non possis? [1 1Kb] An presidio sunt amici [a 1Kb] , quos non uirtus, sed fortuna conciliat?  Sed quem felicitas amicum fecit [b 1Kb] , infortunium faciet inimicum. [2 1Kb] Que uero pestis efficacior ad nocendum, quam familiaris inimicus?



202 METRUM [* 1Kb] u.

ARGUMENTUM.---Domitor mundi, inquit Philosophia, nisi suis dominetur perturbationibus, potens non est.


 [1Kb] [11Kb] Qui se uolet esse potentem,
Animos domet ille feroces,
Nec uicta libidine colla
Fedis submittat habenis.
[5] 203 Etenim licet Indica longe
Tellus tua iura tremiscat,
Et seruiat ultima Thule;
Tamen atras pellere curas,
Miserasque fugare querelas
[10] Non posse, potentia non est.



204 PROSA uI.


ARGUMENTUM.---Philosophia addit, nec falsam, nec ueram gloriam, propriis alienisue meritis fundatam, habendam esse summum bonum.

[1 2Kb] Gloria uero [2 9Kb] quam fallax sepe, quam turpis est! Unde non iniuria tragicus [a 1Kb] exclamat [b 1Kb] : , , , , . Plures enim magnum sepe nomen falsis uulgi opinionibus abstulerunt, quo quid turpius excogitari potest?  Nam qui falso predicantur, suis ipsi necesse est laudibus erubescant. 205 [3 1Kb] Que si etiam meritis conquisite sint, quid tamen sapientis adiecerint conscientie, qui bonum suum non [c 1Kb] populari rumore, sed conscientie ueritate metitur? [4 1Kb] Quod si hoc ipsum propagasse nomen, pulchrum uidetur; consequens est, ut fedum non extendisse  iudicetur.  Sed cum, uti paulo ante disserui, plures gentes esse necesse sit, ad quas unius fama hominis nequeat peruenire, fit, ut quem tu estimas gloriosum, pro maxima parte terrarum uideatur  [d 1Kb] inglorius. Inter hec uero [e 1Kb] popularem gratiam, nec commemoratione quidem dignam puto, que nec iudicio prouenit, nec unquam firma perdurat. Iam uero  quam sit inane, quam [5 1Kb] [f 1Kb] futile nobilitatis nomen, quis non uideat? que [g 1Kb] si ad claritudinem refertur, aliena est. uidetur namque esse nobilitas, quedam de meritis ueniens laus parentum. Quod si claritudinem predicatio facit, illi sint clari necesse est, qui predicantur. Quare splendidum te, si tuam non habes, aliena claritudo non efficit.  Quod si quid est in nobilitate bonum, id esse arbitror solum, ut imposita nobilibus necessitudo uideatur, ne a maiorum uirtute degenerent.



206 METRUM [* 1Kb] uI.

 ARGUMENTUM.---Quicunque uirtutem colit, inquit Philosophia, is Dei nobilissimi parentis proles non degener, reuera nobilis est.


[1Kb] [2Kb] Omne hominum genus in terris
   Simili surgit ab ortu:
 [13Kb] Unus enim rerum pater est,
   Unus cuncta ministrat.
[5] 207 Ille dedit Phebo radios,
   Dedit et cornua lune.
Ille homines etiam terris
   Dedit, et sidera celo.
Hic clausit membris animos
[10]    Celsa sede petitos.
 208 Mortales igitur cunctos
   Edit nobile germen.
Quid genus, et proauos strepitis?
   Si primordia uestra,
[15] Auctoremque Deum spectes,
   Nullus degener exstat,
Ni uitiis peiora fouens
   Proprium deserat ortum.



209 PROSA uII.


ARGUMENTUM.---uoluptates corporis, inquit Philosophia, quod effectus habeant penitendos, idcirco rationem summi boni habere non possunt.

[1 2Kb] Quid autem de corporis uoluptatibus loquar, [2 6Kb] quarum [a 1Kb] appetentia quidem plena est [b 1Kb] anxietatis, [c 1Kb] satietas uero penitentie? Quantos ille [d 1Kb] morbos, quam intolerabiles dolores, quasi quemdam fructum nequitie fruentium solent referre corporibus! quarum motus  quid habeat iucunditatis, ignoro. Tristes uero esse uoluptatum exitus, quisquis reminisci libidinum suarum uolet, intelliget. 210 Que si beatos [e 1Kb] explicare possunt, [3 1Kb] nichil cause est quin pecudes quoque beate esse dicantur, quarum omnis ad explendam corporalem [f 1Kb] lacunam festinat intenlio. [4 2Kb] Honestissima quidem coniugis foret, liberorumque  iucunditas, sed [g 1Kb] nimis e natura dictum est, nescio quem filios  inuenisse tortores: quorum [h 1Kb] quam sit mordax quecunque conditio, neque alias expertum te, neque nunc anxium necesse est admonere. In quo [5 1Kb] Euripidis [i 1Kb] mei sententiam probo, qui carentem liberis infortunio dixit esse felicem.



211 METRUM [* 1Kb] uII.

ARGUMENTUM.---uoluptas omnis, inquit Philosophia, api similis: quos melle pauit, hos aculeo pungit.


[1Kb] [2Kb] Habet omnis hoc uoluptas,
Stimulis agit fruenteis,
Apiumque par uolantum,
Ubi grata mella fudit,
[5] Fugit, et nimis tenaci
Ferit icta corda morsu.



212 PROSA uIII.


ARGUMENTUM.---Philosophia predictam de diuitiis, dignitatibus, potestate, gloria, et uoluptate doctrinam summatim repetens, hec ait malis adeo implicita, aduersariorumque telis adeo exposita, ut rationem summi boni habere non possint.

Nihil igitur dubium est quin he ad beatitudinem uie [a 1Kb] deuie quedam sint, nec perducere quemquam eo ualeant ad quod se perducturas esse promittunt. Quantis uero implicite malis sint, breuissime monstrabo. Quid enim? pecuniamne congregare conaberis?  Sed eripies habenti. Dignitatibus fulgere uelis? danti supplicabis; et qui preire ceteros honore cupis, poscendi humilitate uilesces. Potentiamne desideras? subiectorum insidiis obnoxius, periculis subiacebis. Gloriam petis? sed per aspera queque distractus,  securus esse desistis. uoluptariam uitam degas. Sed quis non spernat, atque  abiiciat uilissime fragilissimeque rei, [b 1Kb] corporis, seruum? Iam uero qui bona pre se corporis ferunt, quam exigua, quam fragili possessione nituntur! Num enim elephantos mole, tauros robore superare poteritis? num tigres uelocitate preibitis? Respicite celi spatium, firmitudinem, celeritatem, et aliquando desinite uilia mirari. Quod  quidem celum non his potius est quam sua qua regitur [c 1Kb] ratione mirandum. Forme  uero nitor ut rapidus est, ut uelox, et [d 1Kb] uernalium florum mutabilitate fugacior! Quod si, ut Aristoteles [e 1Kb] ait, [1 1Kb] lynceis oculis homines uterentur, ut eorum uisus obstantia penetraret, nonne introspectis uisceribus, 213 illud [2 1Kb] Alcibiadis superficie pulcherrimum corpus, turpissimum uideretur? Igitur [f 1Kb] te pulchrum uideri, non tua natura, sed [3 1Kb] oculorum spectantium reddit infirmitas. Sed estimate, quam uultis nimio corporis bona, dum sciatis hoc quodcunque miramini, [4 1Kb] triduane febris igniculo  posse dissolui. Ex quibus omnibus illud redigere in summam licet: quod hec; que nec prestare, que pollicentur, bona possunt, nec omnium bonorum congregatione perfecta sunt, ea nec ad beatitudinem, quasi quidam [g 1Kb] calles, ferunt, nec beatos ipsa perficiunt.



214 METRUM [* 1Kb] uIII.


ARGUMENTUM.---Errant homines, canit Philosophia, qui cum terrena in terris, aquatilia in aquis, uolatilia in ere, suo queque loco reposita querant, propriam summi boni sedem ueluti ignorantes, felicitatem inde exspectant, unde oriri non possit.


[2Kb] [2Kb] Eheu, que miseros tramite deuios
   Abducit ignorantia!
Non aurum in uiridi queritis arbore,
   Nec uite gemmas carpitis,
[5] Non altis laqueos montibus abditis,
 [12Kb] Ut pisce ditetis dapes.
215 Nec uobis capreas si libeat sequi,
   Tyrrhena captatis uada.
Ipsos quin etiam fluctibus abditos
[10]    Norunt recessus equoris,
Que gemmis niueis unda feracior,
   uel que rubentis purpure,
Nec non que tenero pisce, uel asperis
   Prestent echinis littora.
[15] 216 Sed quonam lateat, quod cupiunt bonum,
   Nescire ceci sustinent,
Et, quod stelliferum trans abiit polum,
   Tellure demersi petunt.
Quid dignum stolidis mentibus imprecer?
[20]     Opes, honores ambiant,
Et cum falsa graui mole parauerint,
   Tum uera cognoscant bona.



217 PROSA IX.

ARGUMENTUM.---Philosophia nunc utens transitione, qua et dicta recordari, et dicenda preuidere uidetur, addit, copiam, potentiam, reuerentiam, celebritatem, et iucunditatem summi boni proprietates esse adeo indiuiduas, ut pote plures unius eiusdemque rei modos, ut quicunque assumendo has illasue rebus diuersis attribuit, hic precipitatione uel preiudicio delusus fallatur.

[1 1Kb] Hactenus mendacis formam felicitatis ostendisse suffecerit, quam si [2 1Kb] perspicaciter intueris, ordo est deinceps, que sit uera monstrare. Atqui uideo, inquam [a 1Kb] ,  nec opibus sufficientiam, nec regnis potentiam, nec reuerentiam dignitatibus, nec celebritatem gloria,  nec letitiam uoluptatibus posse contingere. An etiam causas, cur id ita sit, deprehendisti [b 1Kb] ? Tenui quidem ueluti rimula [c 1Kb] mihi uideor intueri, sed ex te [d 1Kb] cognoscere malim apertius. Atqui promptissima ratio est [e 1Kb] . [1 2Kb] Quod enim simplex est, indiuisumque natura, id error humanus separat, et a uero atque perfecto ad falsum imperfectumque  traducit. An tu arbitraris, quod nichilo indigeat, egere potentia? Minime, inquam [f 1Kb] . 218 Recte tu quidem [g 1Kb] : nam si quid est, quod in ulla re imbecillioris [h 1Kb] ualentie sit, in hac presidio necesse est egeat alieno. Ita est, inquam [i 1Kb] . Igitur sufficientie potentieque una est eademque natura. Sic uidetur. Quod uero huiusmodi  sit, spernendumne esse censes, an contra  rerum omnium ueneratione dignissimum? At hoc, inquam, ne dubitari quidem potest. Addamus igitur sufficientie potentieque reuerentiam, ut hec tria unum esse iudicemus. Addamus, siquidem uera uolumus confiteri. Quid igitur? inquit, obscurumne hoc atque ignobile censes esse, an omni celebritate clarissimum? Considera uero,  ne, quod nichilo indigere, quod potentissimum, quod honore dignissimum esse concessum est, egere claritudine, quam sibi prestare non possit, atque ob id aliqua ex parte uideatur abiectius. Non possum, inquam, quin hoc uti est, ita etiam celeberrimum esse confitear. Consequens igitur est, ut claritudinem superioribus tribus nichil differre  fateamur. Consequitur, inquam.  Quod igitur nullius egeat alieni, quod suis cuncta uiribus possit, quod sit clarum, atque reuerendum, nonne hoc etiam constat esse letissimum? Sed unde huic [i 1Kb] , inquam, tali meror ullus obrepat, ne cogitare quidem possum. Quare plenum esse letitie, siquidem superiora manebunt, necesse est confiteri. Atqui  illud quoque per eadem necessarium est [k 1Kb] , sufficientie, potentie, claritudinis, reuerentie, iucunditatis nomina quidem esse diuersa, nullo uero modo discrepare substantiam. Necesse est, inquam. Hoc  igitur, quod est unum, simplexque natura, [l 1Kb] prauitas humana dispertit, et, dum rei, que partibus caret, partem conatur adipisci, nec portionem,  que nulla est, nec ipsam, quam minime affectat, assequitur. Quonam, inquam, modo? Qui diuitias, inquit, petit, penurie fuga, de potentia nichil laborat: uilis, obscurusque esse mauult, multas etiam sibi naturales quoque subtrahit uoluptates, ne pecuniam, quam parauit, amittat. Sed hoc modo ne sufficientia quidem contingit ei, quem  [m 1Kb] ualentia deserit, quem molestia pungit, quem uilitas abiicit, quem recondit obscuritas. Qui uero solum posse desiderat; profligat opes, despicit uoluptates, honoremque potentia carentem, gloriam quoque 219 nichil pendit. Sed huic quoque quam multa deficiant, uides. Fit enim ut aliquando  necessariis egeat, ut anxietatibus mordeatur; cumque hec depellere nequeat, etiam id quod maxime petebat, potens esse desistit. Similiter ratiocinari de honoribus, gloria, uoluptatibus licet.  Nam cum unumquodque horum idem, quod cetera, [n 1Kb] sit, quisquis horum aliquid sine ceteris petit, ne illud quidem, quod desiderat, apprehendit. Quid igitur? inquam, si quis cuncta simul cupiat adipisci? summam quidem ille beatitudinis uelit: sed num in his eam reperiet, que demonstrauimus, id, quod pollicentur, non posse conferre?  Minime, inquam. In his igitur, que singula queque expetendorum prestare creduntur, beatitudo nullo modo inuestiganda est. Fateor, inquam, et hoc nichil dici uerius potest. Habes igitur, inquit, et formam false felicitatis, et  causas: deflecte nunc in [o 1Kb] aduersum mentis intuitum; ibi enim ueram, quam promisimus, statim uidebis. Atqui  hec, inquam, uel ceco perspicua est, eamque tu paulo ante monstrasti, dum false beatitudinis causas aperire conabaris. Nam, ni fallor, ea uera est, et perfecta felicitas, que sufficientem, potentem, reuerendum, celebrem, letumque perficiat. Atque ut me interius [p 1Kb] animaduertisse cognoscas, que unum horum, quoniam idem cuncta sunt,  ueraciter prestare potest, hanc esse plenam beatitudinem  sine ambiguitate cognosco. O te, alumne, hac opinione felicem, siquidem hoc, inquit, adieceris. Quidnam? inquam. Essene aliquid in his mortalibus. caducisque rebus putas, quod huiusmodi statum possit afferre? Minime, inquam, puto; idque a te, nichil ut amplius desideretur,  ostensum est. Hec igitur uel imagines ueri boni, uel imperfecta quedam dare bona mortalibus uidentur: uerum autem, atque perfectum bonum conferre non possunt. Assentior, inquam. Quoniam igitur agnouisti, que uera illa sit, que autem beatitudinem mentiantur, nunc superest, ut unde ueram hanc petere possis, agnoscas.  Id quidem, inquam, iam dudum uehementer exspecto. Sed cum, [1 1Kb] uti in Timeo Platoni, inquit, nostro placet, in minimis quoque rebus diuinum presidium  debeat implorari, quid nunc faciendum censes, ut illius summi boni sedem reperire mereamur? Inuocandum,  inquam, rerum omnium patrem, quo pretermisso, nullum rite fundatur  exordium. Recte, inquit; ac simul ita modulata est.



220 METRUM [* 1Kb] IX.

ARGUMENTUM.---Philosophia precatur Creatorem mundi ut sicut immotus mouet corpus omne generatim primum, deinde speciatim, ita mentem humanam disiectis tenebris dignetur illustrare, eamdemque clara summi boni notione informare.


[2Kb] [7Kb] O qui perpetua mundum ratione gubernas
Terrarum celique sator, qui tempus ab euo
221 Ire iubes, stabilisque manens das cuncta moueri;
Quem non externe pepulerunt fingere cause
[5] Materie fluitantis opus, uerum insita summi
 Forma boni, liuore carens: tu cuncta superno
Ducis ab exemplo, pulchrum pulcherrimus ipse
 [17Kb] Mundum mente gerens, similique imagine formans,
222 Perfectasque iubens perfectum absoluere partes.
[10] Tu numeris elementa ligas, ut frigora flammis,
Arida conueniant liquidis: ne purior ignis
 Euolet, aut mersas deducant pondera terras.
223 Tu triplicis mediam nature cuncta mouentem
Connectens animam per consona membra resoluis;
[15] Que cum secta duos motum glomerauit in orbes,
In semet reditura meat, mentemque profundam
 [4Kb] Circuit, et simili conuertit imagine celum.
225 Tu causis animas paribus, uitasque minores
 Prouehis, et leuibus sublimes curribus aptans
[20] In celum, terramque seris: quas lege benigna
Ad te conuersas reduci facis igne reuerti.
 [7Kb] 226 Da, Pater, augustam menti conscendere sedem,
Da fontem lustrare boni, da luce reperta
In te conspicuos animi defigere uisus.
[25] Disiice terrene nebulas et pondera molis,
Atque tuo splendore mica: tu namque serenum,
Tu requies tranquilla piis; te cernere finis,
227 Principium, uector, dux, semita, terminus idem.



228 PROSA X.

ARGUMENTUM.---Philosophia demonstrat, aliquod esse summum bonum, et hanc qualitatem ita solius Dei esse, hanc ut a se indistinctam nec ab ullo acceperit, nec cum ullo communicet: ex quo coligit eum qui summo bono fruitur hinc Deum esse participatione,  inde participem potentie, reuerentie, claritatis et uoluptatis.

[a 1Kb] Quoniam igitur que sit imperfecti, que etiam perfecti boni forma, uidisti: nunc demonstrandum reor, quonam hec felicitatis perfectio constituta sit. In quo illud primum arbitror inquirendum an aliquod huiusmodi bonum, quale paulo ante definisti, in  rerum datura possit existere, ne nos preter rei subiecte ueritatem [b 1Kb] cassa cogitationis imago decipiat. [1 1Kb] Sed quin existat, sitque hoc ueluti quidam omnium fons bonorum, negari nequit. Omne enim quod imperfectum esse dicitur, id imminutione perfecti imperfectum esse perhibetur. Quo fit, ut si in quolibet genere imperfectum quid  esse uideatur, in eo  perfectum quoque aliquod esse, necesse sit. Etenim perfectione sublata, unde illud, quod imperfectum perhibetur, exstiterit, ne fingi quidem potest. Neque enim ab diminutis, [a 1Kb] inconsummatisque natura rerum cepit exordium, sed ab integris, absolutisque procedens, in hec extrema atque [b 1Kb] effeta dilabitur. Quod si, uti  paulo ante monstrauimus, est quedam boni fragilis imperfecta felicitas: esse aliquam solidam perfectamque [c 1Kb] non potest dubitari. Firmissime, inquam [d 1Kb] , uerissimeque conclusum est. 229 [1 1Kb] Quo uero, inquit, [e 1Kb] habitet, ita considera. Deum rerum omnium principem, bonum esse, communis humanorum [f 1Kb] conceptio probat animorum. Nam cum nichil Deo melius excogitari queat, id, quo melius nichil est, bonum esse quis dubitet? ita uero  bonum esse Deum ratio  demonstrat, ut perfectum quoque bonum in eo esse conuincat. Nam ni tale sit, rerum omnium princeps esse non poterit: erit enim eo prestantius aliquid, perfectum possidens bonum, quod hoc prius, atque antiquius esse uideatur: omnia namque perfecta [g 1Kb] minus integris priora esse claruerunt, quare ne in infinitum ratio prodeat, confitendum  est summum Deum, summi, perfectique boni esse plenissimum. Sed perfectum bonum ueram esse beatitudinem constituimus. ueram igitur beatitudinem in summo Deo sitam esse, necesse est. Accipio, inquam [h 1Kb] , nec est quod contradici ullo modo queat. Sed queso, inquit [i 1Kb] , te, uide quam id sancte  atque inuiolabiliter probes,  [i 1Kb] quod boni summi summum Deum diximus esse plenissimum. Quonam, inquam [k 1Kb] , modo? [2 2Kb] Ne [l 1Kb] hunc rerum omnium patrem illud summum bonum, quo plenus esse perhibetur, uel extrinsecus accepisse, uel ita naturaliter habere presumas, quasi, habentis Dei, habiteque beatitudinis diuersam cogites esse substantiam. Nam si extrinsecus acceptum  putes, prestantius id quod dederit, eo quod acceperit, existimare possis. 230 Sed hunc esse rerum omnium precellentissimum, dignissime confitemur. Quod si natura quidem inest, sed est ratione diuersum, cum de rerum principe loquamur Deo, fingat qui potest, quis hec diuersa coniunxerit? Postremo quod a qualibet re diuersum est, id non est  illud, a quo intelligitur  esse diuersum. Quare quod a summo bono diuersum est sui natura, id summum bonum non est: quod nefas est de Deo cogitare, quo nichil constat esse prestantius. Omnino enim nullius rei natura suo principio melior poterit existere, quare quod omnium principium sit, id etiam [m 1Kb] sui substantia summum esse bonum  uerissima ratione concluserim. Rectissime, inquam. Sed summum bonum beatitudinem esse concessum est. Ita est, inquam. Igitur, inquit, Deum esse ipsam beatitudinem, necesse est confiteri. Nec propositis, inquam, prioribus [n 1Kb] refragari queo, et ab illis hoc illatum consequens esse perspicio. [3 1Kb] Respice, inquit, an hinc quoque idem  firmius  approbetur, quod duo summa bona, que a se diuersa sunt, esse non possunt. Etenim que discrepant bona, non esse alterum quod sit alterum, liquet: quare neutrum poterit esse perfectum, cum alterutri alterum deest. Sed quod perfectum non sit, id summum non esse manifestum est: nullo modo igitur que summa sunt bona, ea possunt  esse diuersa. Atqui et beatitudinem, et Deum, summum bonum esse collegimus: quare ipsam necesse est summam esse beatitudinem, que sit summa Diuinitas. Nihil, inquam, nec re hac uerius, nec ratiocinatione firmius, nec Deo dignius concludi potest. 231 Super hec, inquit, igitur ueluti geometre solent, demonstratis propositis, aliquid inferre, [1 17Kb] que [a 1Kb] ipsi uocant, ita ego quoque tibi ueluti corollarium dabo.  [2 1Kb] Nam quoniam beatitudinis adeptione fiunt homines beati, beatitudo uero est ipsa Diuinitas, Diuinitatis  adeptione fieri beatos, manifestum est. Sed uti iustitie adeptione iusti, sapientie sapientes fiunt, ita Diuinitatem adeptos, deos fieri simili ratione necesse est. Omnis igitur beatus, Deus; sed natura quidem unus, participatione uero nichil prohibet esse quam plurimos. Et pulchrum, inquam, hoc, atque pretiosum, siue [b 1Kb] , siue corollarium  uocari mauis. [3 2Kb] Atqui hoc quoque pulchrius nichil est, quod his annectendum esse ratio persuadet. Quid? inquam. Cum multa, inquit, beatitudo continere uideatur, utrumne hec [c 1Kb] omnia unum ueluti corpus beatitudinis quadam partium uarietate coniungant, an sit eorum aliquid, quod beatitudinis substantiam compleat,  ad hoc uero  cetera referantur? uellem, inquam, id ipsarum rerum commemoratione patefaceres. Nonne, inquit, beatitudinem bonum esse censemus?  Ac summum quidem, inquam. Addas, inquit, hoc omnibus licet. Nam eadem sufficientia summa est, eadem summa potentia, reuerentia quoque, claritas, et uoluptas beatitudo esse iudicatur. Quid  igitur? Heccine omnia, bonum, sufficientia, potentia, ceteraque ueluti quedam beatitudinis membra sunt, an ad bonum, ueluti ad uerticem cuncta referuntur? Intelligo, inquam, quid inuestigandum proponas: sed quid constituas, audire desidere. Huius rei discretionem sic accipe. Si hec omnia beatitudinis membra forent, a se quoque inuicem  discreparent. Hec est enim partium natura, ut unum corpus diuersa componant. Atqui hec omnia idem esse monstrata sunt. 232 Minime igitur membra sunt: alioquin ex uno membro beatitudo uidebitur esse coniuncta, quod  fieri nequit. Id quidem, inquam, dubium non est: sed id, quod restat, exspecto. Ad bonum uero cetera referri palam est. Idcirco enim sufficientia petitur, quoniam bonum esse  iudicatur; idcirco potentia quoniam id quoque esse creditur bonum. Idem de reuerentia, claritudine, iucunditate, coniectare licet. Omnium igitur expetendorum summa atque causa bonum est. Quod enim neque re, neque similitudine ullum in se retinet bonum, id expeti nullo modo potest. Contraque etiam, [4 1Kb] que natura bona non  sunt, tamen si esse uideantur, quasi uera bona sint, appetuntur. Quo fit, uti summa, cardo, atque causa expetendorum omnium, bonitas esse iure credatur. [5 1Kb] Cuius uero causa quid expetitur, id maxime uidetur optari. ueluti si salutis causa quispiam uelit equitare,  non tam equitandi motum desiderat, quam salutis effectum. Cum igitur omnia  boni gratia petantur, non illa potius quam bonum ipsum desideratur ab  omnibus. Sed propter quod cetera optantur, beatitudinem esse concessimus: quare sic quoque sola queritur beatitudo. Ex quo [a 1Kb] liquido apparet ipsius boni et beatitudinis unam atque eamdem esse substantiam Nihil uideo cur dissentire quispiam possit. Sed Deum  ueramque beatitudinem unum atque idem esse monstrauimus. Ita, inquam. [b 1Kb] Secure igitur concludere licet, Dei quoque in ipso bono, nec usquam alio, sitam esse substantiam.



233 METRUM [* 1Kb] X.

ARGUMENTUM.---Philosophia inuitat homines perturbationibus obcecatos ad predictam summi boni notionem, quod hec non solum sit tenebrarum expers, sed ipsa solis luce prestantior, et placide quietis parens.


[1Kb] [1 5Kb] Huc omnes pariter uenite capti,
 Quos fallax ligat improbis catenis
Terrenas habitans libido mentes.
234 Hic erit uobis requies laborum,
[5] Hic portus placida manens quiete,
Hoc patens unum miseris asylum.
Non quidquid Tagus aureis arenis
Donat, aut Hermus rutilante ripa,
Aut Indus calido propinquus orbi,
[10] Candidis miscens uirides lapillos,
Illustrant aciem, magisque cecos
In suas condunt animos tenebras.
Hoc quidquid placet, excitatque mentes,
Infimis tellus aluit cauernis.
[15] 235 Splendor, quo regitur uigetque celum,
uitat obscuras anime ruinas.
 [1Kb] Hanc quisquis poterit notare lucem,
Candidos Phebi radios negabit.



236 PROSA XI.

ARGUMENTUM.---Postquam Philosophia proposuit bonum esse unum, quod omnia, suo queque modo appetunt, eadem concludit rerum omnium finem esse bonum.

Assentior, inquam. Cuncta enim firmissimis nexa rationibus constant. Tum illa: Quanti, inquit, estimabis, si [1 1Kb] bonum ipsum quid sit, agnoueris? Infiniti, inquam: si quidem mihi pariter Deum quoque, qui bonum est, continget agnoscere. Atqui hoc uerissima,  inquit, ratione patefaciam, [a 1Kb] maneant modo que paulo ante conclusa sunt. [b 1Kb] Manebunt, inquam. Nonne, inquit, [2 1Kb] monstrauimus ea que appetuntur a pluribus, idcirco uera perfectaque [3 1Kb] bona non esse,  quoniam a se inuicem discreparent, cumque alteri abesset alterum, plenum, absolutumque bonum afferre non posse? tum autem uerum  minime bona sunt; cum uero unum esse ceperint, bona fiunt: nonne hec ut bona sint, unitatis fieri adeptione contingit? Ita, inquam, uidetur. Sed omne quod bonum est, boni participatione bonum esse concedis, an minime? Ita est [c 1Kb] . Oportet igitur idem esse unum, atque bonum simili ratione concedas. 237 [4 1Kb] Eadem namque substantia est eorum, quorum naturaliter non est diuersus effectus. Negare, inquam, nequeo. [5 3Kb] Nostine igitur, inquit, omne quod est, tam diu manere atque subsistere, quam diu sit unum; sed interire atque dissolui pariter, atque unum esse destiterit?  Quonam modo? Ut in animalibus, inquit, cum in unum ceunt, ac  permanent anima corpusque, id animal uocatur. Cum uero hec unitas utriusque separatione dissoluitur, interire, nec iam esse animal liquet. Ipsum quoque corpus cum in una forma, membrorum coniunctione, permanet, humana uisitur species. At si distribute, segregateque  partes corporis distraxerint unitatem, desinit esse quod fuerat. Eoque modo percurrenti  cetera procul dubio patebit subsistere unumquodque, dum unum est: cum uero unum esse desinit, interire. Consideranti, inquam mihi plura, minime aliud uidetur. Estne igitur, inquit, quod in quantum naturaliter agat [a 1Kb] , relicta subsistendi appetentia,  uenire ad interitum, corruptionemque desideret? Si animalia, inquam, considerem, que habent aliquam uolendi nolendique naturam, nichil inuenio, quod [b 1Kb] , nullis extra cogentibus, abiiciat manendi intentionem, et ad interitum sponte festinet. Omne namque animal tueri salutem laborat: mortem uero perniciemque deuitat. Sed 238 quid de herbis, arboribusque, quid de inanimatis omnino consentiam rebus, prorsus dubito. Atqui non est quod de hoc possis [c 1Kb] ambigere, cum herbas atque arbores  intuearis, primum sibi conuenientibus innasci locis, ubi quantum earum natura queat, cito exarescere, atque  interire non possint. Nam alie quidem campis, alie montibus oriuntur, alias ferunt paludes, alie saxis herent, aliarum fecunde sunt steriles arene, quas si in alia quispiam loca transferre conetur, arescant. Sed dat cuique natura quod conuenit, et, ne, dum manere possunt, intereant, elaborat. Quid dicam, quod omnes, uelut in terras ore  demerso, trahunt alimenta radicibus, ac per medullas robur, corticemque diffundunt? Quid, quod mollissimum quodque, sicuti medulla est, interiore semper sede reconditur, extra uero quadam ligni firmitate tegitur: ultimus autem cortex aduersum celi intemperiem, quasi [d 1Kb] mali patiens defensor opponitur? Iam  uero quanta est nature diligentia,  ut cuncta semine multiplicato propagentur, que omnia non modo ad tempus manendi, uerum generatim quoque, quasi in perpetuum permanendi, ueluti quasdam machinas esse quis nesciat? Ea etiam que inanimata esse creduntur, nonne quod suum est, queque simili ratione desiderant? Cur enim flammas quidem sursum leuitas  uehit, terras uero deorsum pondus deprimit, nisi quod hec singulis loca, motionesque conueniunt? Porro autem quod cuique consentaneum est, id unumquodque conseruat: sicuti ea que sunt inimica corrumpunt. Iam uero que dura sint, ut lapides, adherent tenacissime partibus suis, et, ne facile  dissoluantur, resistunt. Que uero liquentia 239 ut er atque aqua, facile quidem diuidentibus cedunt, sed cito in ea rursus a quibus sunt abcissa relabuntur. Ignis uero omnem refugit sectionem. Neque nunc nos de uoluntariis anime cognoscentis motibus, sed de naturali intentione tractamus. Sicuti est, quod exceptas  escas sine cogitatione transigimus, quod in somno [e 1Kb] spiritum ducimus nescientes. Nam ne in animalibus quidem manendi amor ex anime uoluntatibus, uerum ex nature principiis uenit. Nam sepe mortem cogentibus causis, quam natura reformidat, uoluntas amplectitur: contraque illud quo solo mortalium rerum durat diuturnitas,  gignendi opus, quod natura semper appetit, interdum cercet uoluntas. Adeo hec sui [f 1Kb] caritas non ex animali motione,  sed ex naturali intentione procedit. Dedit enim Prouidentia creatis a se rebus hanc uel maximam manendi causam, ut quoad possunt, naturaliter manere desiderent: quare nichil est quod ullo modo queas dubitare, cuncta,  que sunt, appetere naturaliter constantiam permanendi, deuitare perniciem. Confiteor, inquam [g 1Kb] , nunc me indubitato cernere, que dudum incerta uidebantur. Quod autem, inquit, subsistere ac permanere appetit, id unum esse desiderat, hoc enim sublato, ne esse quidem cuiquam permanebit. uerum est, inquam. Omnia igitur, inquit,  unum desiderant. Consensi. Sed unum idipsum monstrauimus esse, quod bonum est. Ita quidem. Cuncta igitur bonum petunt: quod quidem ita describas licet, ipsum bonum esse, quod desideretur  ab omnibus. [1 1Kb] Nihil, inquam, uerius excogitari potest. Nam uel ad nichilum cuncta referuntur, et uno, ueluti uertice destituta,  sine rectore, fluitabunt, aut si quid est, ad quod uniuersa festinent, id erit omnium summum bonorum. Et illa, Nimium, inquit, o alumne, letor: ipsam enim [2 1Kb] medie [h 1Kb] ueritatis notam mente fixisti: sed in hoc patuit tibi, quod ignorare te paulo ante dicebas. Quid? inquam. 240 Quis esset, inquit, [3 1Kb] rerum omnium finis? Id est enim profecto, quod desideratur ab omnibus: quod quia bonum esse collegimus, oportet, rerum omnium finem bonum esse fateamur.



241 METRUM [* 1Kb] XI.


ARGUMENTUM.---Philosophus, inquit Philosophia, suam attentius consideret mentem: huic quippe lumen ingenitum, quod, magistro docente, summe etiam ueritatis possit esse principium.


[1Kb] [15Kb] Quisquis profunda mente uestigat uerum,
Cupitque nullis ille deuiis falli,
In se reuoluat intimi lucem uisus,
 242 Longosque in orbem cogat inflectens motus,
[5] Animumque doceat, quidquid extra molitur,
Suis retrusum possidere thesauris:
Dudum quod atra texit erroris nubes,
Lucebit ipso perspicacius Phebo.
Non omne namque mente depulit lumen
[10] 243 Obliuiosam corpus inuehens molem.
Heret profecto semen introrsum ueri,
 [2Kb] Quod excitatur uentilante doctrina,
Nam cur rogati sponte recta censetis,
Ni mersus alto uiueret fomes corde?
[15] 244 Quod si Platonis Musa personat uerum
Quod quisque discit, immemor recordatur.



245 PROSA XII.

ARGUMENTUM.---Philosophia prenotione Betii utens, Betium ueluti memorem docet, Deum tanta bonitate et potentia mundum regere, ut omnia, dempto peccato, quod nichil est, ad Deum, facto quodam circuitu, sponte conuertantur, nec sit aliquid quod summo huic bono uel uelit uel possit obsistere.

Tum ego, [1 2Kb] Platoni [a 1Kb] , inquam, uehementer assentior: nam me [2 1Kb] horum [b 1Kb] iam secundo commemoras. Primum, quod memoriam corporea contagione, dehinc  cum meroris mole pressus, amisi. Tum illa, Si superiora, inquit, concessa respicias, ne illud quidem longius  aberit, quin recorderis, quod te dudum nescire confessus es. Quid? inquam. Quibus, ait illa, gubernaculis mundus regatur. Memini, 246 inquam, me inscitiam meam fuisse confessum; sed quid afferas, licet iam prospiciam, planius tamen ex te audire desidero. Mundum hunc, inquit, a Deo regi paulo  ante minime dubitandum putabas. Ne nunc quidem arbitror, inquam; nec unquam dubitandum putabo,  quibusque in hoc rationibus accedam, breuiter exponam. [3 1Kb] Mundus hic ex tam diuersis contrariisque partibus in unam formam minime conuenisset, nisi unus esset qui tam diuersa coniungeret; coniuncta uero naturarum ipsa diuersitas, inuicem discors, dissociaret atque diuelleret; nisi unus esset qui quod nexuit, contineret. Non tam uero  certus nature ordo procederet, nec tam dispositos motus, locis, temporibus, efficientia, spatiis, qualitatibus explicaret, nisi unus esset qui has mutationum uarietates manens ipse disponeret. Hoc quidquid est, quo condita manent atque agitantur, usitato cunctis uocabulo Deum nomino. Tum illa, Cum hec, inquit,  ita sentias, paruam  tibi restare operam puto, ut felicitatis compos, patriam [c 1Kb] sospes reuisas: sed que proposuimus, intueamur. [4 1Kb] Nonne in beatitudine sufficientiam numerauimus, Deumque beatitudinem ipsam esse concessimus? Ita quidem. Et ad mundum igitur, inquit, regendum nullis extrinsecus adminiculis indigebit: alioquin si quo egeat, plemam  sufficientiam non habebit. Id, inquam, ita est necessarium.  Per se igitur solum cuncta disponit. Negari, inquam, nequit. Atqui Deus ipsum bonum esse monstratus est. Memini, inquam. Per bonum igitur cuncta disponit: si quidem per se regit omnia, quem bonum esse concessimus; et hic est ueluti quidam clauus atque gubernaculum,  quo mundana machina stabilis atque incorrupta seruatur. uehementer assentior, inquam, et id te paulo ante dicturam, tenui licet suspicione, prospexi. Credo, inquit: iam enim, ut arbitror, uigilantius ad cernenda uera oculos [a 1Kb] deducis: sed quod dicam non minus ad [b 1Kb] contuendum patet. Quid? inquam. 247 [1 1Kb] Cum Deus, inquit, omnia bonitatis clauo gubernare iure credatur, eademque omnia, sicuti docui, ad bonum naturali intentione festinent, num dubitari potest, quin uoluntarie  regantur, seque ad disponentis [c 1Kb] nutum, ueluti conuenientia, contemperataque rectori, sponte  conuertant? Ita, inquam, necesse est: nec beatum regimen esse uideretur; siquidem detrectantium iugum foret, non obtemperantium salus. Nihil est igitur, quod naturam seruans, Deo [d 1Kb] contraire conetur. Nihil, inquam. [2 1Kb] Quid si conetur, ait, num tandem proficiet quidquam aduersus eum, quem [e 1Kb] iure beatitudinis potentissimum esse concessimus?  Prorsus, inquam, nichil ualeret. Non est igitur aliquid  quod summo huic bono uel uelit uel possit obsistere. Non, inquam, arbitror. Est igitur, inquit, summum bonum, quod regit cuncta fortiter, suauiterque disponit [f 1Kb] . Tum ego, Quam, inquam, me non modo ea, que conclusa est, summa rationum, uerum multo magis hec  ipsa uerba [g 1Kb] , quibus uteris, delectant, ut tandem aliquando stultitiam magna latrantem sui pudeat. Accepisti, inquit, in fabulis lacessenteis celum [3 2Kb] Gigantes: sed illos quoque, uti condignum fuit, benigna fortitudo [h 1Kb] deposuit. Sed uisne rationes ipsas inuicem collidamus? forsitan ex huiusmodi conflictatione [i 1Kb] pulchra quedam ueritatis scintilla 248 dissiliet. [i 1Kb] Tuo, inquam, arbitratu. Deum, inquit, esse [k 1Kb] omnium potentem nemo dubitauerit. [l 1Kb] Qui quidem, inquam, mente consistat, nullus prorsus  ambigat. Qui uero est, inquit, omnium potens, nichil est quod ille non possit. Nihil, inquam. Num igitur Deus facere  malum potest? Minime, inquam. [4 1Kb] Malum igitur, inquit, nichil est, cum id facere ille non possit, qui nichil non potest. Ludisne, inquam, me, [5 1Kb] inextricabilem labyrinthum rationibus texens, quo nunc quidem, qua egrediaris, intreas; nunc uero qua introieris, egrediare: an mirabilem quemdam diuine simplicitatis orbem complicas?  Etenim paulo ante a beatitudine incipiens, eam  summum bonum esse dicebas, quam in summo Deo sitam loquebare: ipsum quoque Deum summum esse bonum, plenamque beatitudinem disserebas: ex quo nemin em beatum fore, nisi qui pariter Deus esset, quasi munusculum dabas. Rursus ipsam boni formam, Dei ac beatitudinis  loquebaris esse substantiam: ipsumque unum id ipsum esse bonum dicebas, quod ab omni rerum natura peteretur: Deum quoque bonitatis gubernaculis uniuersitatem regere disputabas, uolentiaque cuncta [a 1Kb] parere, nec ullam mali esse naturam: atque hec nullis extrinsecus sumptis, sed altero [b 1Kb] ex altero fidem trahente, insitis, domesticisque probationibus 249 explicabas. Tum illa, Minime, inquit, ludimus; remque omnium maximam Dei munere, quem dudum deprecabamur,  exegimus. Ea est enim diuine forma substantie, ut neque in externa dilabatur, nec in se externum aliquid ipsa suscipiat; sed, sicut de ea Parmenides  ait: [1 9Kb] [c 1Kb] , rerum orbem mobilem rotat, dum se immobilem ipsa conseruat. Quod si rationes quoque non extra petitas, sed intra rei, quam tractabamus, ambitum collocatas agitauimus, nichil est quod admirere, cum Platone [d 1Kb] sanciente didiceris, cognatos, de quibus  loquimur, rebus oportere  esse sermones.



250 METRUM [* 1Kb] XII.

ARGUMENTUM.---Quam primum habes summi boni notitiam felix, inquit Philosophia, hanc infelix amittis, inspecta terra: sicut Orpheus, conuersis ad inferos luminibus, coniugem carmine emptam perdidit.


[3Kb] [4Kb] Felix, qui potuit boni
Fontem uisere lucidum:
Felix, qui potuit grauis
Terre soluere uincula.
[5] 251 Quondam funera coniugis
uates Threicius gemens,
Postquam flebilibus modis
Siluas currere mobiles,
Amnes stare cegerat,
[10] Iunxitque intrepidum latus
Seuis cerua leonibus,
Nec uisum timuit lepus
Iam cantu placidum canem,
Cum flagrantior intima
[15] Feruor pectoris ureret,
Nec qui cuncta subegerant,
Mulcerent dominum modi,
 [33Kb] 252 Immiteis superos querens,
Infernas adiit domos.
[20] Illic blanda sonantibus
Chordis carmina temperans,
Quidquid precipuis dee
Matris fontibus hauserat,
Quod luctus dabat impotens,
[25] Quod luctum geminans amor,
Deflet, Tenara commouens,
Et dulci ueniam prece
253 Umbrarum dominos rogat.
Stupet tergeminus nouo
[30]  Captus carmine ianitor.
Que sontes agitant metu
Ultrices scelerum dee
Iam meste lacrymis madent.
Non Ixionium caput
[35] uelox precipitat rota,
Et longa site perditus
Spernit flumina Tantalus.
uultur dum satur est modis,
Non traxit Tityi iecur.
[40] 254 Tandem, uincimur, arbiter
Umbrarum miserans ait:
 [2Kb] Donamus comitem uiro
Emptam carmine coniugem:
Sed lex dona cerceat,
[45] Ne, dum Tartara liquerit,
Fas sit lumina flectere.
Quis legem det amantibus?
Maior lex amor est sibi.
Heu! noctis prope terminos
[50] Orpheus Euridicen suam
 uidit, perdidit, occidit.
uos hec fabula respicit,
Quicunque in superum diem
Mentem ducere queritis.
[55] Nam qui tartareum in specus
uictus lumina flexerit,
Quidquid precipuum trahit,
Perdit, dum uidet inferos.



LIBER QUARTUS.



256 PROSA PRIMA.


ARGUMENTUM.---Betium mirantem, quod Deo mundum regente non solum mala sint et impunita, sed uirtus et premiis careat, et sceleratorum pedibus subiecta calcetur, docet Philosophia, nec uitia sine penis, nec uirtutem sine premio esse.

Hec cum Philosophia, [1 1Kb] dignitate uultus, et oris grauitate seruata, leniter suauiterque cecinisset, tum ego, nondum [a 1Kb] penitus insiti meroris oblitus, intentionem dicere adhuc aliquid parantis [b 1Kb] abrupi. 257 Et o, inquam, [2 1Kb] ueri preuia luminis [c 1Kb] , que usque adhuc tua fudit oratio, [d 1Kb] cum sui [3 1Kb] speculatione  diuina, tum tuis rationibus inuicta patuerunt; eaque mihi, et si ob iniurie dolorem nuper oblita, non tamen antehac prorsus ignorata dixisti. Sed ea ipsa est uel maxima [4 1Kb] nostri  causa meroris, quod cum rerum bonus rector existat, uel esse omnino mala possint, uel impunita pretereant. Quod solum quanta dignum sit admiratione, profecto consideras. At huic aliud maius adiungitur: nam imperante florenteque nequitia, uirtus non solum premiis caret, uerum etiam sceleratorum pedibus subiecta calcatur, et in locum  facinorum supplicia luit. Que fieri [5 1Kb] in  regno scientis omnia, potentis omnia, sed bona tantummodo uolentis Dei, nemo satis potest nec admirari, nec conqueri. Tum illa [a 1Kb] , Et [1 1Kb] esset, inquit, infiniti [b 1Kb] stuporis, omnibusque horribilius monstris, si, uti tu existimas, in tanti ueluti patrisfamilias dispositissima domo, uilia uasa colerentur,  pretiosa sordescerent: [2 1Kb] sed non ita est. 258 Nam si ea que paulo ante conclusa sunt, [c 1Kb] inconuulsa seruantur, [3 1Kb] ipso, de cuius nunc regno loquimur, auctore cognosces, semper quidem potentes bonos esse, malos uero abiectos semper atque imbecilles; nec sine pena unquam esse uitia, nec sine premio uirtutes;  bonis felicia, malis semper infortunata contingere, multaque id genus, que sopitis querelis firma te soliditate corroborent. Et quoniam uere formam beatitudinis  me [d 1Kb] dudum monstrante uidisti, quo etiam sita sit agnouisti, decursis omnibus, que premittere necessarium puto, [4 1Kb] uiam tibi, que te [e 1Kb] domum reuehat, ostendam. [5 1Kb] Pennas  etiam tue menti, quibus se in altum tollere possit, affigam, ut perturbatione depulsa, [6 1Kb] sospes in patriam, [7 1Kb] meo ductu, mea semita, meis uehiculis reuertaris.



259 METRUM [* 1Kb] PRIMUM.

ARGUMENTUM.---Me iuuante, inquit Philosophia, mens humana res omnes creatas transcendens peruenit ad Deum; quo cognito, conuersa ad terras hic uidet etiam principes exsulare.


[2Kb] [1 3Kb] Sunt etenim penne uolucres mihi,
   Que celsa conscendant poli:
Quas sibi cum uelox mens induit,
   260 Terras perosa despicit,
[5]  [13Kb] Aeris immensi superat globum,
   Nubesque post tergum uidet;
Quique agili motu calet etheris,
   Transcendit ignis uerticem,
Donec in astriferas surgat domos,
[10]    261 Pheboque coniungat uias,
Aut comitetur iter gelidi senis,
   Miles corusci sideris,
 uel quocunque micans nox pingitur,
   Recurrat astri circulum,
[15] Atque ubi iam exhausti fuerit satis,
   Polum relinquat extimum,
Dorsaque uelocis premat etheris
   Compos uerendi luminis.
262 Hic regum sceptrum dominus tenet,
[20]     [2Kb] Orbisque habenas temperat,
Et uolucrem currum stabilis regit,
   Rerum coruscus arbiter.
Huc te si reducem referat uia,
   Quam nunc requiris immemor,
[25] Hec dices, memini, patria est mihi,
   Hinc ortus, hic sistam gradum.
Quod si terrarum placeat tibi
   Noctem relictam uisere,
   263 Quos miseri toruos populi timent,
[30]    Cernes tyrannos exsules.



264 PROSA II.

ARGUMENTUM.---Ex predictis Philosophia demonstrat, et probos potentes, et improbos impotentes esse.

Tum ego, [1 1Kb] pape, inquam, [a 1Kb] ut magna promittis!  nec dubito quin possis efficere: tu modo quem excitaueris, ne [b 1Kb] moreris. [2 1Kb] Primum igitur, inquit, bonis semper adesse potentiam, malos cunctis uiribus esse desertos, agnoscas licebit: quorum alterum demonstratur  ex altero. Nam cum bonum malumque contraria sint, si bonum potens esse constiterit, liquet imbecillitas mali: at si fragilitas clarescat mali, boni firmitas nota est. Sed uti nostre sententie, fides abundantior sit, alterutro calle procedam, nunc hinc, nunc inde proposita confirmans. [3 1Kb] Duo sunt, quibus omnis humanorum  actuum constat effectus; uoluntas scilicet, ac potestas: quorum si alterutrum desit, nichil est quod explicari queat. Deficiente etenim uoluntate, ne aggreditur quidem quisque quod non uult: at si potestas absit, uoluntas  frustra sit. Quo fit; ut si quem uideas adipisci uelle, quod minime adipiscatur, huic obtinendi quod uoluerit, defuisse [c 1Kb] ualentiam  dubitare non possis. Perspicuum est, inquam, nec ullo modo negari potest. Quem uero effecisse quod uoluerit, uideas, num etiam potuisse dubitabis? Minime. Quod uero quisque potest, in eo ualidus; quod uero non potest, in hoc imbecillis esse censendus est. 265 Fateor, inquam. Meministine igitur, inquit, superioribus rationibus esse collectum, intentionem omnem uoluntatis humane, que diuersis studiis agitur, ad beatitudinem festinare? Memini, inquam, id quoque esse demonstratum. Num recordaris beatitudinem ipsum esse bonum,  eoque modo cum beatitudo petitur, ab omnibus desiderari bonum? Minime, inquam, recordor,  quoniam id memorie fixum teneo. Omnes igitur homines boni pariter, ac mali, indiscreta intentione ad bonum peruenire nituntur? Ita, inquam, consequens est. Sed certum est, adeptione boni, bonos fieri. Certum. Adipiscuntur  igitur boni, quod appetunt? Sic uidetur. Mali uero si adipiscerentur, quod appetunt bonum, mali esse non possent. Ita est. Cum igitur utrique bonum petant, sed hi quidem adipiscantur illi uero minime; non dubium est bonos quidem potentes esse, qui uero mali sunt, imbecilles. Quisquis, inquam, dubitat, nec rerum  naturam, nec consequentiam potest considerare rationum. [4 2Kb] Rursus inquit: Si duo sint, quibus idem [d 1Kb] secundum naturam propositum sit, eorumque unus naturali officio idipsum agat atque perficiat; alter  uero naturale illud officium minime administrare queat, alio uero modo, quam nature conuenit, non quidem impleat propositum suum,  sed imitetur implentem; quemnam horum [a 1Kb] ualentiorem esse decernis? [b 1Kb] Etsi coniecto, inquam, quid uelis, [c 1Kb] planius tamen audire desidero. Ambulandi, inquit, motum secundum naturam esse hominibus, num negabis? Minime, inquam. Eiusque rei pedum officium esse naturale num dubitas? Ne hoc quidem, inquam. Si quis igitur pedibus  incedere ualens ambulet, aliusque, cui hoc naturale pedum desit officium, manibus nitens, ambulare conetur, quis horum iure ualentior existimari potest? Contexe, inquam, cetera: nam quin naturalis officii potens, eo, qui idem nequeat, ualentior sit, nullus [d 1Kb] ambigit. 266 Sed  summum, inquit, bonum, quod eque malis bonisque propositum, boni quidem naturali officio uirtutum petunt: mali uero uariam per cupiditatem, quod adipiscendi boni naturale officium non est, idem ipsum conantur adipisci. An tu aliter existimas? Minime,  inquam [e 1Kb] nam etiam, quod est consequens, patet. Ex his enim que concesseram, bonos quidem potentes, malos uero esse necesse est imbecilles. Recte, inquit, precurris, idque, uti medici sperare solent, indicium est erecte iam, resistentisque nature. [1 2Kb] Sed quoniam te ad intelligendum promptissimum esse conspicio, [f 1Kb] crebras coaceruabo rationes.  uide enim quanta uitiosorum hominum pateat infirmitas, qui ne ad hoc quidem peruenire  queunt, ad quod eos naturalis ducit, ac pene compellit  intentio. Et quid? si hoc tam magno ac pene inuicto preeuntis nature desererentur auxilio? Considera uero quanta sceleratos homines habeat impotentia. Neque enim leuia, aut ludicra  premia petunt, que consequi atque obtinere non possunt: sed circa ipsam rerum summam, uerticemque deficiunt, nec in eo miseris contingit effectus, quod solum dies, noctesque moliuntur: in qua re bonorum uires eminent. Sicut enim eum qui pedibus incedens, ad eum locum usque peruenire potuisset, quo nichil ulterius peruium iaceret incessui,  ambulandi potentissimum esse censeres: ita eum, qui expetendorum finem, quo nichil ultra est, apprehendit, potentissimum necesse est iudices. Ex quo fit, [g 1Kb] quod huic obiacet, ut iidem scelesti, iidem uiribus omnibus  uideantur esse deserti. 267 Cur enim relicta uirtute uitia sectantur? [2 1Kb] inscitiane bonorum? sed quid [h 1Kb] eneruatius ignorantie cecitate? An sectanda nouerunt? sed [3 1Kb] transuersos eos libido precipitat, sic quoque intemperantia fragiles, qui [i 1Kb] obluctari uitio nequeunt. [4 1Kb] An scientes, uolentesque bonum  deserunt, ad uitia deflectuntur? Sed hoc modo non solum potenteis esse, sed omnino esse desinunt. Nam qui communem omnium, que sunt, finem relinquunt, pariter quoque esse desistunt. Quod quidem cuipiam mirum forte uideatur, ut malos, qui plures hominum sunt, eosdem non esse dicamus: sed ita sese res habet. Nam qui mali sunt,  eos malos esse non abnuo: sed, eosdem esse, pure atque simpliciter  nego. Nam uti cadauer hominem mortuum  dixeris, simpliciter uero hominem appellare non possis: ita uitiosos, malos quidem esse concesserim, sed esse absolute nequeam confiteri. Est enim, quod ordinem retinet, seruatque naturam: quod uero ab hac deficit, esse etiam,  [a 1Kb] quod in sua natura situm est, derelinquit. Sed possunt, inquies, mali: nec ego quidem negauerim; sed hec eorum potentia non a uiribus, sed ab imbecillitate descendit. Possunt enim mala, que minime ualerent, si in bonorum efficientia manere potuissent. Que possibilitas eos euidentius nichil posse, demonstrat. [1 2Kb] Nam si, uti paulo ante  collegimus, malum nichil est, cum tantummodo possint, nichil 268 posse improbos liquet. Perspicuum est. Atque ut intelligas, quenam sit huius potentie uis, summo bono nichil potentius  paulo ante definiuimus. Ita est, inquam. Sed idem, inquit, facere malum nequit. Minime. Est igitur, inquit, aliquis, qui omnia posse homines  putet? Nisi qui insaniat, nemo. Atqui iidem possunt mala. Utinam quidem, inquam, non possent. Cum igitur, bonorum tantummodo potens, possit omnia; non uero queant omnia potentes etiam malorum: eosdem, qui mala possunt, minus posse manifestum est. Huc accedit, quod omnem potentiam inter expetenda numerandam,  omniaque expetenda referri ad bonum, uelut ad quoddam nature sue cacumen, ostendimus. Sed [b 1Kb] patrandi sceleris possibilitas referri ad bonum non potest. Expetenda igitur non est. Atqui  omnis potentia expetenda est. Liquet igitur malorum possibilitatem non esse potentiam. Ex quibus omnibus bonorum quidem potentia, malorum uero  minime dubitabilis apparet infirmitas. ueramque illam [c 1Kb] Platonis esse sententiam liquet, solos, quod desiderent, facere posse sapientes: improbos uero exercere quidem quod libeat, quod uero desiderent, explere non posse. Faciunt enim quelibet, dum per ea, quibus delectantur, id bonum, quod desiderant, se adepturos putant; sed minime  adipiscuntur, quoniam ad beatitudinem [d 1Kb] probra non ueniunt.



269 METRUM [* 1Kb] II.

ARGUMENTUM.---Philosophia predictam improborum infirmitatem exemplo confirmans, ostendit tyrannos  sede, ueste, armis, uultu, affectuque terribiles, quot perturbationibus, totidem dominis subditos opprimi.


[1Kb] [3Kb] Quos uides sedere celsos
   Solii culmine reges,
Purpura claros nitente,
   Septos tristibus armis,
[5] Ore toruo comminantes
   Rabie cordis anhelos;
Detrahat si quis superbis
   uani tegmina cultus,
Iam uidebit intus arctas
[10]    Dominos ferre catenas.
270 Hinc enim libido uersat
    [1Kb] Auidis corda uenenis,
Hinc flagellat ira mentem
   Fluctus turbida tollens,
[15] Meror aut captos fatigat,
   Aut spes lubrica torquet.
Ergo, cum caput tot unum
   Cernas ferre tyrannos,
Non facit, quod optat, ipse
[20]    Dominus pressus iniquis.



271 PROSA III.

ARGUMENTUM.---Philosophia addit probos premiis, improbos suppliciis ita affici intrinsecus, ut et probi in deos, et improbi in bestias conuertantur.

uidesne igitur [a 1Kb] quanto in [b 1Kb] ceno probra uoluantur, qua probitas luce resplendeat? in quo perspicuum  est, nunquam bonis premia, nunquam sua sceleribus deesse supplicia. [1 1Kb] Rerum etenim que geruntur, illud propter quod unaqueque res geritur, eiusdem rei  premium esse [c 1Kb] non iniuria uideri potest: uti currenti in stadio, propter quam curritur, iacet premium corona. Sed beatitudinem esse idem ipsum bonum, propter quod omnia geruntur, ostendimus. Est igitur humanis actibus ipsum bonum,  ueluti premium commune propositum. [2 1Kb] Atqui hoc a bonis non potest separari. Neque enim bonus  ultra iure uocabitur, qui careat bono; quare probos mores sua premia non relinquunt. Quantum libet igitur seuiant mali, sapienti tamen corona non decidet, non arescet. Neque enim probis animis proprium decus, aliena decerpit improbitas. Quod si extrinsecus accepto letaretur, poterat hoc uel alius quispiam, uel ipse etiam, qui contulisset, 272 auferre. Sed quoniam id sua cuique probitas confert, tum suo premio carebit, cum probus esse desierit. Postremo cum omne premium idcirco appetatur, quoniam bonum esse creditur, quis boni [d 1Kb] compotem, premii iudicet expertem? [3 1Kb] At cuius premii? omnium  pulcherrimi, maximique. Memento  etenim corollarii illius [e 1Kb] , quod paulo ante precipuum dedi, ac sic collige. Cum ipsum bonum beatitudo sit, bonos omnes eo ipso quod boni sint, fieri beatos liquet. Sed qui beati sunt, deos esse conuenit. Est igitur premium bonorum, quod nullus deterat dies, nullius minuat potestas, nullius [f 1Kb] fuscet  improbitas, deos fieri. Que cum ita sint, [4 2Kb] de malorum quoque inseparabili pena dubitare sapiens  nequeat. Nam cum bonum malumque, item pene atque premium aduersa fronte dissideant, que in boni premio uidemus accidere, eadem necesse est in mali pena contraria parte respondeant. Sicut igitur probis probitas ipsa fit premium;  ita improbis nequitia supplicium est. Iam uero quisquis afficitur pena, malo se affectum esse non dubitat. Si igitur sese ipsi [a 1Kb] estimare uelint, possunt ne sibi supplicii expertes uideri, quos omnium malorum extrema nequitia non afficit modo, uerum etiam uehementer inficit? uide autem ex aduersa parte bonorum, que improbos  pena comitetur. Omne namque, quod sit, unum esse, ipsumque unum bonum esse paulo ante didicisti. Cui consequens est, ut omne quod sit, id etiam bonum esse uideatur. Hoc  igitur modo quidquid a bono deficit, esse desistit: quo fit, ut mali desinant esse quod fuerant. Sed fuisse homines, adhuc ipsa humani corporis reliqua species  ostentat. Quare uersi in malitiam, humanam quoque amisere naturam. Sed cum ultra homines  quemque prouehere sola probitas possit, necesse est, ut quos ab humana conditione deiecit, infra hominis meritum detrudat improbitas. Euenit igitur, ut quem transformatum uitiis uideas, hominem estimare non possis. 273 [1 2Kb] [b 1Kb] Auaritia feruet alienarum opum uiolentus ereptor? lupi similem dixeris. [c 1Kb] Ferox, atque inquies, linguam litigiis exercet? cani comparabis. [d 1Kb] Insidiator occultis surripuisse fraudibus gaudet? uulpeculis exequetur. [e 1Kb] Ire intemperans fremit? leonis animum gestare credatur.  [f 1Kb] Pauidus ac fugax non metuenda formidat? ceruis similis habeatur. [g 1Kb] Segnis, ac stupidus torpet? [2 1Kb] asinum uiuit. [h 1Kb] Leuis atque inconstans studia permutat? nichil ab auibus differt. [i 1Kb] Fedis immundisque libidinibus immergitur? sordide suis uoluptate detinetur. Ita fit,  ut qui, probitate deserta, homo esse desierit, cum in diuinam conditionem  transire non possit, uertatur in belluam.



274 METRUM [* 3Kb] III.

ARGUMENTUM.---Quin mali mores, inquit Philosophia, Circeis carminibus potentiores, non instar horum,  corpora conuertunt in apros, leones, lupos, tigres, sues, sed in ipsam mentem seuiunt.


[2Kb] [6Kb] 275 uela Neritii ducis,
Et uagas pelago rates
Eurus appulit insule,
Pulchra qua residens dea
[5] Solis edita semine,
Miscet hospitibus nouis
Tacta carmine pocula.
276 Quos ut in uarios modos
uertit herbipotens manus:
[10] Hunc apri facies tegit,
 Ille Marmaricus leo
Dente crescit et unguibus;
Hic lupis super additus
Flere dum parat, ululat:
[15] Ille, tigris ut Indica,
Tecta mitis obambulat,
Sed licet uariis malis
Numen Arcadis alitis
Obsitum miserans ducem
[20] Peste soluerit hospitis:
277 Iam tamen mala remiges
Ore pocula traxerant:
 [1Kb] Iam sues Cerealia
Glande pabula uerterant.
[25] Et nichil manet integrum
uoce, corpore, perditis.
Sola mens stabilis, super
Monstra, que patitur, gemit.
O leuem nimium manum,
[30] Nec potentia gramina,
Membra que ualeant licet,
Corda uertere non ualent.
Intus est hominum uigor
Arce conditus abdita.
[35] Hec uenena potentius
Detrahunt hominem sibi
Dira, que penitus meant,
 Nec nocentia corpori
Mentis ulcere seuiunt.



279 PROSA Iu.

ARGUMENTUM.---Philosophia improborum miseriam amplius confirmatura, hoc eos esse miseriores ostendit, quod cupita perficiant diutius; impuniti uiuant; ceterisque inferant iniuriam.

Tum ego [a 1Kb] Fateor, inquam, nec [b 1Kb] iniuria dici uideo uitiosos, tametsi humani corporis speciem seruent, in belluas tamen animorum qualitate mutari. Sed quorum atrox scelerataque mens bonorum pernicie seuit, idipsum eis licere noluissem. Nec licet, inquit,  uti conuenienti monstrabitur loco: sed tamen si idipsum quod eis licere creditur, auferatur, magna ex parte sceleratorum hominum pena [c 1Kb] releuatur. [1 1Kb] Etenim quod incredibile cuiquam forte  uideatur, infeliciores esse necesse est malos, cum cupita perfecerint, quam si ea, que cupiunt, implere non possint. Nam si miserum est uoluisse praua,  potuisse miserius est, sine quo uoluntatis misere langueret effectus. Itaque cum sua singulis miseria sit, triplici infortunio necesse est urgeantur, quos uideas scelus uelle, posse, perficere. Accedo, inquam: sed uti hoc infortunio cito careant, [d 1Kb] patrandi sceleris possibilitate deserti, uehementer exopto. Carebunt, inquit, [e 1Kb] ocyus, quam  uel tu forsitan uelis, uel illi sese existiment esse carituros. Neque enim est aliquid in tam breuibus uite metis ita [f 1Kb] serum, quod exspectare longum immortalis presertim animus putet: quorum magna spes et excelsa facinorum machina repentino atque insperato  sepe fine destruitur: quod quidem illis miserie [g 1Kb] modum statuit. 280 [2 1Kb] Nam si nequitia miseros facit, miserior sit necesse est diuturnior nequam: quos infelicissimos esse iudicarem, si non eorum malitiam saltem mors extrema finiret. Etenim si de prauitatis infortunio uera conclusimus, infinitam liquet esse miseriam, quam esse constat eternam.  Tum ego, Mira quidem, inquam, et concessu difficilis [h 1Kb] illatio; sed his eam, que prius concessa sunt, nimium conuenire cognosco. Recte, inquit, existimas: sed qui conclusioni accedere durum putat, equum est uel falsum aliquid precessisse demonstret, uel collationem propositionum non esse efficacem necessarie conclusionis ostendat:  alioquin concessis precedentibus, nichil prorsus est, quod de [i 1Kb] illatione causetur. [3 1Kb] Nam hoc quoque quod dicam,  non minus mirum uideatur, sed ex his que sumpta sunt eque est necessarium. Quidnam? inquam. Feliciores, inquit, esse improbos supplicia luentes, quam si eos nulla iustitie pena cerceat. Neque id nunc [a 1Kb] molior, quod cuiuis  ueniat in mentem, corrigi ultione prauos mores, et ad rectum supplicii terrore deduci, ceteris quoque exemplum esse culpanda fugiendi: sed alio quodam modo infeliciores esse improbos arbitror impunitos, tametsi nulla ratio correctionis, nullus respectus habeatur exempli. Et quis erit, inquam, preter hos alius modus? Et illa, Bonos,  inquit, esse felices, malos uero miseros nonne concessimus? Ita est, inquam. Si igitur, inquit, miserie cuiuspiam bonum aliquid addatur, nonne felicior est eo, cuius pura ac solitaria sine cuiusquam boni admistione miseria est? Sic,  inquam, uidetur. Quid si eidem 281 misero, qui cunctis careat bonis, preter ea, quibus miser est, malum aliud fuerit annexum, nonne multo infelicior eo censendus est, cuius infortunium boni participatione [b 1Kb] releuatur? Quid ni? inquam. Habent igitur improbi, cum puniuntur, boni quidem aliquid annexum,  penam ipsam scilicet, que ratione iustitie bona est: iidemque cum supplicio carent, inest eis aliquid ulterius mali, ipsa impunitas, quam iniquitatis merito malum esse confessus es. Negare non possum. Multo igitur infeliciores improbi sunt iniusta impunitate donati, quam iusta ultione puniti. Sed puniri improbos, iustum; impunitos uero [c 1Kb] elabi,   iniquum esse manifestum est. Quis id neget? Sed ne illud quidem, ait, quisquam negabit bonum esse omne quod iustum est: contraque quod iniustum est malum liquere esse. Tum ego: Ista quidem consequentia sunt eis que paulo ante conclusa sunt. Sed queso, inquam, te, nullane animarum supplicia post defunctum morte corpus  relinquis? Et magna quidem, inquit: [1 2Kb] quorum alia penali acerbitate, alia uero purgatoria clementia exerceri puto. Sed nunc de his disserere consilium non est. Id uero hactenus egimus, ut, que indignissima tibi uidebatur, malorum potestas, eam nullam esse cognosceres: quosque impunitos querebare, uideres nunquam improbitatis sue  carere suppliciis: licentiam quam cito finiri precabaris, nec longam  esse disceres: infelicioremque fore, si diuturnior; infelicissimam uero, si esset eterna: post hec miseriores esse improbos, iniusta impunitate dimissos, quam iusta ultione punitos. Cui sententie consequens est, ut tum demum grauioribus suppliciis urgeantur, cum impuniti esse  creduntur. Tum ego, Cum tuas, inquam, rationes considero, nichil dici uerius puto. 282 [2 2Kb] At si ad hominum iudicia reuertar, quis est ille est, cui hec non credenda modo, sed saltem non audienda uideantur? Ita est, inquit illa. Nequeunt enim oculos tenebris assuetos ad lucem perspicue ueritatis attollere, [3 1Kb] similesque [d 1Kb] auibus sunt, quarum intuitum nox illuminat,  dies cecat: dum enim non rerum ordinem, sed  suos intuentur affectus, uel licentiam, uel impunitatem scelerum putant esse felicem. uide autem quid eterna lex sanciat? Melioribus animum conformaueris; nichil opus est iudice premium deferente; tu te ipse excellentioribus addidisti. Studium ad peiora deflexeris; extra ne quesieris ultorem;  tu te ipse in deteriora detrusisti: ueluti si [a 1Kb] uicibus sordidam humum, celumque respicias, cunctis extra cessantibus, ipsa cernendi ratione nunc ceno, nunc sideribus interesse uidearis. At uulgus ista non respicit. Quid igitur? his ne accedamus, quos belluis similes esse monstrauimus? Quid, si quis amisso penitus uisu, ipsum etiam se habuisse  obliuisceretur intuitum, nichilque sibi ad humanam perfectionem deesse arbitraretur, num uidentes eadem  cecos putaremus? 283 [1 2Kb] Nam ne illud quidem acquiescent, quod eque ualidis rationum nititur firmamentis, infeliciores eos esse, qui faciunt, quam qui patiuntur iniuriam. uellem, inquam, has ipsas audire rationes. Omnem, inquit, improbum num supplicio dignum negas? Minime. Infelices  uero esse, qui sint improbi, multipliciter liquet. Ita est, inquam. Qui igitur supplicio digni sunt, miseros esse non dubitas? Conuenit, inquam. Si igitur [b 1Kb] cognitor, ait, resideres, cui supplicium inferendum putares, eine qui fecisset, an qui pertulisset iniuriam? Nec [c 1Kb] ambigo, inquam, quin perpesso satisfacerem dolore facientis.  Miserior igitur tibi iniurie illator, quam acceptor esse uideretur. Consequitur, inquam. Hac igitur aliisque de causis ea  radice nitentibus, quod turpitudo suapte natura miseros faciat, apparet, illatam cuilibet iniuriam non accipientis, sed inferentis esse miseriam. Atqui  nunc, ait, contra faciunt [d 1Kb] oratores. Pro his enim qui graue quid, acerbumque  perpessi sunt, miserationem iudicum excitare conantur, cum magis admittentibus iustior miseratio debeatur: quos non ab iratis, sed a propitiis potius, miserantibusque accusatoribus ad iudicium, ueluti egros ad medicum duci oportebat, ut culpe morbos supplicio resecarent: quo pacto defensorum opera, uel tota frigeret, uel si prodesse  hominibus mallet, in accusationis habitum uerteretur. Ipsi quoque improbi, si eis [e 1Kb] aliqua rimula uirtutem relictas fas esset aspicere, uitiorumque sordes penarum cruciatibus se deposituros uiderent, compensatione adipiscende probitatis, nec hos cruciatus esse dicerent, defensorumque operam repudiarent, ac se totos accusatoribus   iudicibusque permitterent. Quo fit, ut apud sapientes nullus prorsus odio locus relinquatur. Nam bonos quis nisi stultissimus oderit? malos uero odisse ratione caret. Nam si, uti corporum languor, ita uitiositas quidam est quasi morbus animorum; cum egros corpore minime dignos odio, sed potius miseratione iudicemus, multo magis  non insequendi, sed miserandi sunt, quorum mentes omni languore atrocior urget improbitas.



285 METRUM [* 1Kb] Iu.

ARGUMENTUM.---Cum mors immineat, aut sponte ueniens, aut a feris aliisque hominibus accelerata, inquit Philosophia, prestat te diligere probos et misereri improborum, quam ullos odisse et armis lacessere.


[1Kb] [2Kb] Quid tantos iuuat excitare motus
    Et propria fatum sollicitare manu?
Si mortem petitis, propinquat ipsa
   Sponte sua, uolucres nec remoratur equos,
[5]  [7Kb] 286 Quos serpens, leo, tigris, ursus, apri
   Dente petunt, iidem se tamen ense petunt.
An distant quia, dissidentque mores,
   Iniustas acies, et fera bella mouent,
Alternisque uolunt perire telis?
[10]    Non est iusta satis seuitie ratio.
uis aptam meritis uicem referre?
   Dilige iure bonos, et miseresce malis.



287 PROSA u.

ARGUMENTUM.---Betium, ut sibi uidebatur, more sapientis mirantem, Deo mundum regente, bonis aduersa, malis prospera accidere, Philosophia monet, non ideo homini dubitandum, cuncta recte fieri, quod causam tante dispositionis ille ignoret.

Hic ego, uideo, inquam, que sit uel felicitas, uel miseria in ipsis proborum atque improborum meritis  constituta. Sed in hac ipsa fortuna [a 1Kb] populari, non nichil boni, maliue inesse perpendo. [1 1Kb] Neque enim sapientum quisquam exsul, inops, ignominiosusque  esse malit potius, quam pollens opibus, honore reuerendus, potentia ualidus, in sua permanens urbe florere. Sic enim clarius, [b 1Kb] testatiusque sapientie  tractatur officium, cum in contingentes populos regentium quodam modo beatitudo transfunditur: cum presertim carcer, [c 1Kb] nexus, ceteraque legalium tormenta penarum perniciosis potius  ciuibus, propter quos etiam constituta sunt, debeantur. Cur hec igitur uersa uice mutentur, scelerumque supplicia bonos premant, premia uirtutum mali rapiant, uehementer admiror, queque tam iniuste confusionis ratio uideatur, ex te scire desidero. 288 [2 1Kb] Minus etenim mirarer, si misceri omnia fortuitis casibus crederem. Nunc stuporem meum Deus rector [d 1Kb] exaggerat, qui cum sepe bonis iucunda, malis aspera, contraque bonis dura tribuat, malis optata concedat, nisi causa deprehendatur, quid est quod a fortuitis casibus differre  uideatur? [3 1Kb] Nec mirum, inquit, si  quid ordinis ignorata ratione, temerarium confusumque credatur. Sed tu quamuis causam tante dispositionis ignores, tamen quoniam bonus mundum rector temperat, recte fieri cuncta ne dubites.



289 METRUM [* 1Kb] u.

ARGUMENTUM.---Idcirco, inquit Philosophia, uulgus  miratur effecta celestia, terrestria autem non miratur quod horum noscat, illorum ignoret causas.


[2Kb] [15Kb] Si quis Arcturi sidera nescit
Propinqua summo cardine labi,
Cur regat tardus plaustra Bootes,
Mergatque seras equore flammas,
[5] Cum nimis celeres explicet ortus,
Legem stupebit etheris alti.
290 Palleant plene cornua lune
Infecta metis noctis opace,
Queque fulgenti texerat ore
[10] Confusa Phebe, detegat astra:
 Commouet gentes publicus error,
Lassantque crebris pulsibus era.
Nemo miratur flamina cori
Littus frementi tundere fluctu,
[15] 291 Nec niuis duram frigore molem
Feruente Phebi soluier estu.
Hic enim causas cernere promptum est
Illic latentes pectora turbant
Cuncta; que rara prouehit etas
[20] Stupetque subitis mobile uulgus.
Cedat insciti nubilus error,
Cessent profecto mira uideri.



292 PROSA uI.


ARGUMENTUM.---Philosophia, indicata materia deinceps tractanda, et modo quo disputabitur, ponit cum prouidentie diuine, tum fati definitionem: unde hoc illi ita subiici demonstrat, ut non minus prouidentie diuine, quam fati sit, et probos tristibus et improbos optatis nunc affici.

Ita est, inquam. Sed cum tui muneris sit latentium rerum causas euoluere, uelatasque caligine explicare rationes, queso [a 1Kb] uti hinc decernas et, quoniam hoc me miraculum maxime perturbat, [b 1Kb] edisseras. Tum illa paulisper arridens: Ad rem me, inquit, omnium quesitu  maximam uocas, cui uix [c 1Kb] exhausti quidquam satis sit. Talis namque materia est, ut, una dubitatione succisa, innumerabiles alie, uelut [d 1Kb] hydre capita, succrescant: nec ullus  fuerit modus, nisi quis eas uiuacissimo mentis igne cerceat. [1 1Kb] In hac enim de Prouidentie simplicitate, de fati serie, de repentinis casibus, de cognitione, ac predestinatione  diuina, de arbitrii libertate  queri solet: que quanti oneris sint ipse perpendis. Sed quoniam hec quoque te nosse, quedam medicine tue portio est, quanquam angusto limite temporis septi, tamen aliquid [e 1Kb] delibare conabimur. Quod si te musici carminis oblectamenta delectant, hanc oportet paulisper differas uoluptatem, dum  nexas sibi ordine contexo rationes. Ut libet, inquam. 293 [2 3Kb] Tum uelut ab alio orsa principio, ita disseruit. Omnium generatio rerum, cunctusque mutabilium naturarum progressus, et quidquid aliquo mouetur modo, causas, ordinem, formas ex diuine mentis [f 1Kb] stabilitate sortitur. Hec in sue simplicitatis arce composita, multiplicem  rebus gerendis modum statuit. Qui modus cum in ipsa diuine intelligentie puritate conspicitur, Prouidentia nominatur:  cum uero ad ea que mouet atque disponit refertur, fatum a ueteribus appellatum est. Que diuersa esse facile liquebit, si quis utriusque uim mente conspexerit. [3 3Kb] Nam Prouidentia est illa ipsa diuina ratio  in  summo omnium principe constituta, que cuncta disponit: 294 [1 3Kb] fatum uero inherens rebus mobilibus dispositio, per quam Prouidentia suis queque nectit ordinibus. Prouidentia namque cuncta pariter, quamuis diuersa, quamuis infinita, complectitur: fatum uero singula digerit in motum locis, formis, ac temporibus distributa: ut  hec temporalis ordinis explicatio, in diuine mentis adunata [a 1Kb] prospectu, Prouidentia sit: eadem uero adunatio digesta atque explicata temporibus fatum uocetur. Que, licet diuersa sint, alterum tamen pendet ex altero. Ordo namque fatalis ex Prouidentie simplicitate procedit. Sicut enim artifex faciende rei formam mente percipiens,  mouet operis effectum, et quod simpliciter, [b 1Kb] presentarieque prospexerat, per temporales ordines ducit; ita Deus Prouidentia quidem singulariter,  stabiliterque facienda disponit: fato uero hec ipsa, que disposuit, multipliciter ac temporaliter administrat. 295 [2 1Kb] Siue igitur, famulantibus quibusdam Prouidentie diuinis spiritibus, fatum exercetur, seu anima, seu tota inseruiente natura, seu celestibus siderum motibus, seu angelica uirtute, seu demonum uaria solertia, seu aliquibus horum,  seu omnibus fatalis series texitur; illud certe  manifestum est, immobilem, simplicemque gerendarum formam rerum esse prouidentiam: fatum uero eorum que diuina simplicitas gerenda disposuit, mobilem nexum, atque ordinem temporalem. [3 1Kb] Quo fit, ut omnia que fato subsunt, Prouidentie quoque subiecta sint; cui ipsum etiam subiacet fatum. Quedam uero, que sub Prouidentia  locata sunt, fati seriem superent. Ea uero sunt, que prime propinqua diuinitati stabiliter fixa, fatalis ordinem mobilitatis excedunt. Nam ut orbium circum eumdem cardinem sese uertentium, qui est intimus, ad simplicitatem medietatis accedit, ceterorumque extra locatorum ueluti cardo quidam, circa quem uersentur, existit:  extimus uero maiore ambitu rotatus, quanto a  puncti media indiuiduitate discedit, tanto amplioribus spatiis explicatur: si quid uero illi se medio connectat et societ, in simplicitatem cogitur, diffundique ac diffluere cessat. Simili ratione quod longius a [c 1Kb] prima mente discedit, maioribus fati nexibus implicatur, ac tanto aliquid fato liberum est , quanto illum rerum cardinem uicinius petit. Quod si superne 296 mentis heserit firmitati, motu carens,  fati quoque [a 1Kb] supergreditur necessitatem. [1 1Kb] Igitur uti est ad [b 1Kb] intellectum ratiocinatio; ad id quod est, id quod gignitur, ad eternitatem tempus, ad puncti medium circulus; ita est fati series mobilis ad Prouidentie stabilem simplicitatem.  Ea series celum ac sidera mouet, elementa in se inuicem temperat, et alterna commutatione transformat. Eadem [c 1Kb] nascentia, occidentiaque omnia per similes fetuum, seminumque renouat progressus. Hec actus etiam, fortunasque hominum indissolubili causarum connexione constringit: que cum ab immobilis Prouidentie proficiscantur exordiis,  ipsas quoque [d 1Kb] immutabiles esse necesse est. Ita enim res optime reguntur, si manens in diuina mente simplicitas, indeclinabilem causarum ordinem promat; hic uero  ordo res mutabiles, et alioqui temere fluituras propria [e 1Kb] incommutabilitate cerceat. Quo fit, ut tametsi uobis hunc ordinem minime considerare ualentibus, confusa omnia  perturbataque uideantur, nichilominus tamen suus modus ad bonum dirigens cuncta disponat. Nihil est enim quod mali causa ne ab ipsis quidem improbis fiat: quos, ut [f 1Kb] uberrime demonstratum est, bonum querentes prauus error auertit, [g 1Kb] ne dum ordo de summi boni cardine proficiscens, a suo quemquam deflectat exordio. [2 2Kb] Que uero,  inquies, potest ulla iniquior esse confusio, quam ut bonis tum 297 aduersa, tum prospera, malis etiam tum optata, tum odiosa contingant? Num igitur ea mentis integritate homines degunt, ut quos probos improbosue censuerint, eos quoque, uti existimant,  esse necesse sit? Atqui qui in hoc hominum iudicia [h 1Kb] depugnant et quos alii premio, alii  supplicio dignos arbitrantur. Sed concedamus, ut aliquis possit bonos malosue discernere; num igitur poterit  intueri illam intimam temperiem, ueluti in corporibus dici solet, animorum? Non enim dissimile est miraculum nescienti cur sanis corporibus, his quidem dulcia, illis uero amara conueniant. Cur egri etiam quidam lenibus,  quidam uero acribus adiuuantur. At hoc medicus, qui sanitatis ipsius, atque egritudinis modum temperamentumque dignoscit, minime miratur. Quid uero aliud animorum salus uidetur esse, quam probitas? quid egritudo, quam uitia? Quis autem alius uel seruator bonorum, uel malorum depulsor, quam rector ac medicator mentium  Deus? Qui, cum ex alta prouidentie [i 1Kb] specula respicit, quid unicuique conueniat agnoscit, et, quod conuenire nouit, accommodat. Hinc iam fit illud fatalis ordinis insigne miraculum, cum ab sciente  geritur, quod stupeant ignorantes. Nam ut pauca, que ratio ualet humana, [i 1Kb] de diuina profunditate perstringam, [k 1Kb] de hoc, quem tu iustissimum  et equi seruantissimum putas, omnia scienti Prouidentie diuersum uidetur. Et uictricem quidem causam diis, uictam uero Catoni placuisse [l 1Kb] familiaris noster Lucanus admonuit. Hic igitur [m 1Kb] quidquid citra spem uideas geri, rebus quidem rectus ordo est, opinioni uero tue peruersa confusio. Sed sit aliquis ita bene moratus,  ut de eo diuinum iudicium pariter, humanumque consentiat; sed est animi uiribus infirmus: cui, si quid eueniat aduersi, desinet colere forsitan innocentiam per quam non potuit retinere fortunam. Parcit itaque sapiens dispensatio ei quem deteriorem facere possit aduersitas, ne cui  non conuenit laborare patiatur. Est alius cunctis uirtutibus  absolutus, sanctusque ac Deo proximus: hinc contingi quibuslibet aduersis nefas Prouidentia iudicat, adeo, ut ne corporeis quidem morbis  agitari sinat. 298 [1 11Kb] Nam ut quidam [a 1Kb] me quoque excellentior ait, [b 1Kb] . Fit autem sepe, uti bonis summa rerum gerenda deferatur, ut [c 1Kb] exuberans retundatur improbitas. Aliis mista quedam, pro animorum qualitate, distribuit: quosdam [d 1Kb] remordet, ne longa  felicitate luxurient: alios duris agitari sinit, ut uirtutes animi, patientie usu atque exercitatione, confirment. Alii plus equo metuunt, quod ferre possunt: alii plus equo despiciunt quod ferre non possunt. Hos, in experimentum sui, tristibus ducit. Nonnulli [e 1Kb] uenerandum seculi nomen, gloriose pretio mortis, emerunt. Quidam  suppliciis inexpugnabiles exemplum ceteris pretulerunt inuictam malis esse uirtutem. Que quam recte atque disposite  et ex eorum bono, quibus accidere uidentur, fiant, nulla dubitatio est. Nam illud quoque, quod improbis nunc tristia, nunc optata proueniunt, ex eisdem ducitur causis. Ac de tristibus quidem nemo miratur, quod  eos male meritos omnes existimant. Quorum quidem supplicia, tum ceteros ab sceleribus deterrent, tum ipsos, quibus inuehuntur, emendat: leta uero magnum bonis argumentum loquuntur, quid de huiusmodi felicitate debeant iudicare, quam famulari sepe improbis cernant. In qua re illud etiam [f 1Kb] dispensari credo, quod est forsitan alicuius  tam preceps atque importuna natura, ut eum in scelera potius [g 1Kb] exacerbare possit rei familiaris inopia: huius morbo Prouidentia collate pecunie remedio medetur. Hic fedatam probris conscientiam  spectans, et se cum fortuna sua comparans, forsitan pertimescit, ne cuius ei iucundus usus est, sit tristis amissio. Mutabit igitur  mores, ac, dum fortunam metuit amittere, nequitiam derelinquit. 299 Alios in cladem meritam precipitauit indigne acta felicitas. Quibusdam permissum puniendi ius, ut exercitii bonis, et malis esset causa supplicii. Nam ut probis  atque improbis nullum fedus est, ita ipsi inter se improbi nequeunt conuenire. Quidni? cum a semet  ipsis discerpentibus conscientiam uitiis quique dissentiant, faciantque sepe, que cum gesserint, non fuisse gerenda decernant? Ex quo sepe summa illa Prouidentia protulit insigne miraculum, ut malos mali bonos facerent. Nam dum iniqua sibi a pessimis quidam perpeti uidentur, noxiorum odio flagrantes ad uirtutis frugem rediere, dum se eis  dissimiles student esse, quos oderant. Sola est enim diuina uis, cui mala quoque bona sint, cum eis competenter utendo, alicuius boni elicit effectum. [2 13Kb] Ordo enim quidam cuncta complectitur, ut quod ab assignata ordinis ratione discesserit, hoc licet in alium, tamen in ordinem relabatur, ne quid in regno Prouidentie  liceat temeritati.  [h 1Kb] . Neque enim fas est homini cunctas diuini operis machinas uel ingenio comprehendere, uel explicare sermone. Hoc tantum perspexisse sufficiat, quod naturarum omnium [i 1Kb] proditor Deus, idem ad bonum dirigens cuncta disponit: dumque ea que protulit, in sui similitudinem retinere festinat,  malum omne de reipublice sue terminis per fatalis seriem necessitatis [i 1Kb] eliminat. Quo fit, ut que in terris abundare creduntur, si disponentem Prouidentiam spectes, nichil usquam esse perpendas. Sed uideo iam dudum te et pondere questionis oneratum, et rationis prolixitate fatigatum, aliquam carminis exspectare dulcedinem. Accipe  igitur [k 1Kb] haustum, quo refectus, firmior in ulteriora contendas.



300 METRUM [* 1Kb] uI.


ARGUMENTUM.---Philosophia exemplis confirmatura diuinam Prouidentiam, hec est, inquit, lex diuinitus constituta, ut pace inita inter sidera, elementa, anni tempestates, omniaque corpora uiuentia, hec perpetuos repetant circuitus ad illud a quo prodierunt, reditura boni cuiuslibet principium.


[3Kb] [1Kb] Si uis celsi iura tonantis
 [14Kb] Pura solers cernere mente,
Aspice summi culmina celi.
301 Illic iusto federe rerum
[5] ueterem seruant sidera pacem.
Non sol rutilo concitus igne
Gelidum Phebes impedit axem.
Nec que summo uertice mundi
Flectit rapidos Ursa meatus,
[10] Nunquam occiduo lota profundo,
Cetera cernens sidera mergi,
Cupit Oceano tingere flammas.
Semper uicibus temporis equis
uesper seras nuntiat umbras,
[15] Reuehitque diem Lucifer almum.
Sic eternos reficit cursus
Alternus amor: sic astrigeris
 Bellum discors exsulat oris.
 Hec concordia temperat equis
[20] Elementa modis, ut pugnantia
uicibus cedant humida siccis,
Iungantque fidem frigora flammis,
Pendulus ignis surgat in altum,
Terreque graues pondere sidant.
[25] 302 Iisdem causis uere tepenti
Spirat florifer annus odores,
Aestas Cererem feruida siccat,
Remeat pomis grauis autumnus,
Hiemem defluus irrigat imber.
[30] Hec temperies alit, ac profert
Quidquid uitam spirat in orbe:
Eadem rapiens condit, et aufert,
Obitu mergens orta supremo.
Sedet interea conditor altus,
[35]  Rerumque regens flectit habenas,
 [1Kb] Rex et dominus, fons et origo,
Lex et sapiens arbiter equi,
Et que motu concitat ire,
Sistit retrahens, ac uaga firmat.
[40] 303 Nam nisi rectos reuocans itus,
Flexos iterum cogat in orbes,
Que nunc stabilis continet ordo,
Dissepta suo fonte fatiscant.
Hic est cunctis communis amor,
[45] Repetuntque boni fine teneri.
Quia non aliter durare queunt,
Nisi conuerso rursus amore
Refluant cause, que dedit esse.



304 PROSA uII.

ARGUMENTUM.---Sic ergo, inquit Philosophia, omnis fortuna, siue hec prospera fuerit, siue aduersa, ut  pote que a Deo prouidente oritur, ad ipsum Deum refertur, ut sit bona, nec nisi abutentium uitio mala: sic probos prospera remunerare, aduersa exercere; improbos uero aduersa punire, prospera emendare debet.

Iamne igitur uides, quid hec omnia, que diximus, consequatur? Quidnam? inquam. [a 1Kb] Omnem, inquit, bonam prorsus esse fortunam. Et [b 1Kb] qui, inquam, fieri potest? Attende, inquit, cum omnis fortuna uel iucunda, uel aspera, tum remunerandi exercendiue  bonos, tum puniendi corrigendiue improbos causa deferatur; omnis bona est, quam uel iustam constat esse, uel utilem. Nimis quidem, inquam, uera ratio;  et, si quam paulo ante docuisti Prouidentiam fatumue considerem, firmis uiribus nixa sententia. Sed eam, si placet, inter eas quas [1 1Kb] [c 1Kb] inopinabiles paulo ante posuisti,  numeremus. [d 1Kb] Qui? inquit. Quia [e 1Kb] id hominum sermo communis usurpat, et quidem crebro, quorumdam malam esse fortunam. uisne igitur, inquit, paulisper uulgi sermonibus accedamus, ne nimium uelut ab humanitatis usu recessisse uideamur? Ut placet, inquam. 305 [2 2Kb] Nonne igitur bonum censes esse, quod prodest? Ita est, inquam. Que uero aut exercet, aut corrigit, prodest. Fateor, inquam. Bona igitur. [f 1Kb] Quidni? Sed hec eorum est, qui uel in uirtute positi, contra aspera bellum gerunt, uel a uitiis declinantes, uirtutis iter arripiunt.  Negare, inquam, nequeo. Quid uero iucunda, que in premium tribuitur bonis, num uulgus malam esse decernit?  Nequaquam: uerum uti est, ita quoque esse optimam censet. Quid reliqua, que, cum sit aspera, iusto supplicio malos cercet, num bonam populus putat? Imo omnium, inquam, que excogitari possunt, iudicat  esse miserrimam. uide igitur ne opinionem populi sequentes quiddam ualde [g 1Kb] inopinabile [h 1Kb] confecerimus? Quid? inquam. Ex his enim, ait, que concessa sunt, [i 1Kb] euenit eorum quidem, qui uel sunt in possessione, uel in prouectu, uel in adeptione uirtutis, omnem, quecunque sit, bonam; in improbitate uero manentibus, omnem pessimam esse  fortunam. Hoc, inquam, uerum est, tametsi nemo audeat  confiteri. Quare, inquit, ita uir sapiens moleste ferre non debet, quoties in fortune certamen adducitur: ut uirum fortem non decet indignari, quoties increpuit bellicus tumultus. Utrique enim, huic quidem glorie propagande, illi uero confirmande sapientie difficultas ipsa, materia  est. Ex quo etiam [a 1Kb] uirtus uocatur, quod suis uiribus nitens non superetur aduersis. Neque enim uos in [b 1Kb] prouectu positi uirtutis, [c 1Kb] diffluere deliciis, et [d 1Kb] emarcescere uoluptate uenistis, prelium cum omni fortuna nimis acre [e 1Kb] conseritis, ne uos aut tristis opprimat, aut iucunda corrumpat: firmis [f 1Kb] medium uiribus occupate. Quidquid autem  infra subsistit, aut ultra progreditur, habet contemptum felicitatis, non habet premium laboris. 306 [1 2Kb] In uestra enim situm manu, qualem uobis fortunam formare malitis. Omnis enim, que uidetur aspera, nisi aut exercet, aut corrigit, punit.



307 METRUM [* 1Kb] uII.

ARGUMENTUM.---Philosophia probat exemplis Agamemnonis, Ulyssis et Herculis, homines optatis non frui, nisi post exantlatos multos labores.


[3Kb] [4Kb] Bella bis quinis operatus annis
Ultor Atreides, Phrygie ruinis
Fratris amissos thalamos piauit.
Ille dum Graie dare uela classi
[5] Optat, et uentos redimit cruore,
Exuit patrem, miserumque tristis
Federat gnate iugulum sacerdos.
308 Fleuit amissos Ithacus sodales,
Quos ferus, uasto recubans in antro,
[10] Mersit immani Polyphemus aluo.
Sed tamen, ceco furibundus ore,
Gaudium mestis lacrymis rependit,
Herculem duri celebrant labores;
Ille Centauros domuit superbos,
[15]  [11Kb] 309 Abstulit seuo spolium leoni,
Fixit et certis uolucres sagittis:
Poma cernenti rapuit draconi,
Aureo leuam grauior metallo:
Cerberum traxit triplici catena.
[20] uictor immitem posuisse fertur
Pabulum seuis dominum quadrigis.
310 Hydra combusto periit ueneno,
 Fronte turpatus Achelous amnis,
Ora demersit pudibunda ripis.
[25] Strauit Anteum Libycis arenis,
Cacus Euandri satiauit iras,
Quosque pressurus foret altus orbis
Setiger spumis humeros notauit.
Ultimus celum labor irreflexo
[30] Sustulit collo, pretiumque rursus
 [2Kb] Ultimi celum meruit laboris.
311 Ite nunc fortes, ubi celsa magni
Ducit exempli uia: cur inertes
 Terga nudatis? superata tellus
[35]    Sidera donat.



LIBER QUINTUS.



312 PROSA PRIMA.


ARGUMENTUM.---Quod omnia prouidenti nichil possit esse inopinatum, quodque casus euentum sit inopinatum, propterea Betius obiicit fore ut posita diuina Prouidentia nullus esset casus: sed huic respondet Philosophia, questionem de casu ita esse de nomine, ut, pro diuerso nominis usu, casus negari possit et asseri.

Dixerat [a 1Kb] , orationisque cursum [1 1Kb] ad alia quedam tractanda atque expedienda uertebat. Tum ego, Recta quidem, inquam, exhortatio, tuaque prorsus auctoritate dignissima. Sed quod tu dudum de Prouidentia questionem pluribus implicitam esse dixisti, re [b 1Kb] experior.  Quero enim an esse aliquid omnino, et  quidnam esse casum arbitrere. 313 Tum illa: Festino, inquit, debitum promissionis absoluere, uiamque tibi, qua [2 1Kb] [c 1Kb] patriam reueharis, aperire. Hec autem etsi perutilia cognitu, tamen [d 1Kb] a propositi nostri tramite paulisper auersa sunt: uerendumque est, ne [e 1Kb] deuiis fatigatus, ad emetiendum rectum iter sufficere  non possis. Ne id, inquam, prorsus uereare. Nam quietis mihi loco fuerit ea, quibus maxime delector, agnoscere. Simul cum [3 1Kb] [f 1Kb] omne disputationis tue latus indubitata fide constiterit, nichil de sequentibus [g 1Kb] ambigatur. Tum illa: [h 1Kb] Morem, inquit, geram tibi; simulque sic [i 1Kb] exorsa est. [4 3Kb] [i 1Kb] Si quidem, inquit, aliquis euentum temerario  motu, nullaque  causarum connexione productum, casum esse definiat, nichil omnino casum esse confirmo, et [a 1Kb] preter subiecte rei significationem inanem prorsus uocem esse decerno. Quis enim, cercente in ordinem cuncta Deo, locus esse ullus temeritati reliquus potest? Nam nichil ex nichilo existere, uera sententia est; cui nemo  unquam ueterum [b 1Kb] refragatus est, quanquam id illi non de [c 1Kb] operante principio, sed de materiali subiecto, hoc est, de natura omnium rationum, quasi quoddam iecerint fundamentum. At si nullis ex causis aliquid oriatur, id de nichilo ortum esse uidebitur. Quod si hoc fieri nequit, nec casum quidem huiusmodi esse possibile est, qualem paulo  ante definiuimus. Quid igitur, inquam, nichilne est, quod uel casus, uel fortuitum iure appellari queat? An est aliquid,  tametsi uulgus lateat, cui uocabula ista conueniant? Aristoteles [d 1Kb] meus id, inquit, in Physicis, [e 1Kb] et breui, et ueri propinqua ratione definiuit. Quonam, inquam, 314 modo? Quoties, ait, aliquid cuiuspiam rei gratia geritur, aliudque quibusdam de causis, quam, quod intendebatur, obtingit, casus uocatur: ut si quis colendi agri causa fodiens humum, defossi auri pondus inueniat. Hoc igitur fortuito quidem creditur accidisse; uerum  non de nichilo est. Nam proprias  causas habet: quarum inprouisus, inopinatusque concursus casum uidetur operatus. Nam nisi cultor agri humum foderet, nisi eo loci pecuniam suam depositor obruisset, aurum non esset inuentum. He sunt igitur fortuiti cause [f 1Kb] compendii, quod ex obuiis sibi et confluentibus causis, non ex gerentis intentione  prouenit. Neque enim, uel qui aurum obruit, uel qui agrum exercuit, ut ea pecunia reperiretur, intendit, sed, uti dixi, quo ille obruit, hunc fodisse [g 1Kb] conuenit, atque concurrit. Licet igitur definire casum esse inopinatum, ex confluentibus causis, in his, que ob aliquid geruntur, euentum. Concurrere uero atque confluere causas facit ordo ille ineuitabili  connexione procedens, qui de Prouidentie fonte descendens, cuncta suis locis, temporibusque disponit.



315 METRUM [* 2Kb] PRIMUM.

ARGUMENTUM.---Sicut, inquit Philosophia, fortuitus esse potest nauium constanti duorum fluminum cursu abreptarum occursus, ita casus constantibus diuine Prouidentie legibus regitur.


[1Kb] [3Kb] Rupis Achemenie scopulis, ubi uersa sequentum
   Pectoribus figit spicula pugna fugax,
316 Tigris et Euphrates uno se fonte resoluunt,
   Et mox abiunctis dissociantur aquis.
[5]  [8Kb] Si ceant, cursumque, iterum reuocentur in unum
   Confluat alterni quod trahit unda uadi:
Conueniant puppes, et uulsi flumine trunci,
   Mistaque fortuitos implicet unda modos:
Quos tamen ipsa uagos terre decliuia casus,
[10]    Gurgitis et lapsi defluus ordo regit.
317 Sic, que permissis fluitare uidetur habenis,
    Fors patitur frenos, ipsaque lege meat.



318 PROSA II.

ARGUMENTUM.---Dubitantem Betium, an propter predicta, neganda sit mentis humane libertas, docet Philosophia suam esse cuilibet menti libertatem, uariaque huius genera exponit.

Animaduerto, inquam, idque uti tu dicis ita esse consentio. Sed [1 25Kb] in hac coherentium sibi serie causarum, estne ulla nostri arbitrii libertas, an ipsos quoque humanorum motus animorum fatalis catena  constringit? Est [a 1Kb] , inquit. 319 [1 1Kb] Neque enim fuerit ulla rationalis natura, quin erdem libertas adsit arbitrii. Nam quod ratione uti naturaliter potest, id habet iudicium, quo quodque discernat. Per se igitur fugienda, optandaue dignoscit. Quod 320 uero quis optandum esse iudicat, petit: refugit uero, quod existimat esse fugiendum. Quare quibus inest ratio, ipsis etiam inest uolendi, nolendique libertas. [2 3Kb] Sed  hanc non in omnibus equam esse constituo. Nam supernis, diuinisque substantiis et perspicax iudicium, et incorrupta  uoluntas, et efficax optatorum presto est potestas. Humanas uero animas liberiores quidem esse necesse est, cum se in mentis diuina [b 1Kb] speculatione conseruant: minus uero, cum dilabuntur ad corpora, minusque etiam, cum terrenis artubus colligantur. Extrema uero est seruitus, cum uitiis dedite,  rationis proprie possessione ceciderunt. 321 [1 1Kb] Nam ubi oculos a summe luce ueritatis, ad inferiora, et tenebrosa deiecerint, mox inscitie nube caligant, perniciosis turbantur affectibus, quibus accedendo consentiendoque, quam inuexere sibi, adiuuant seruitutem, et sunt quodam modo propria libertate captiue. Que tamen  [a 1Kb] ille, ab eterno cuncta prospiciens, Prouidentie cernit intuitus, et suis queque meritis predestinata disponit, [b 1Kb] [2 26Kb] .



322 METRUM [* 1Kb] II.

ARGUMENTUM.---Quod ab Homero dicitur de sole, inquit Philosophia, id solius Dei est, omnia cernere.


[1Kb] [40Kb] Puro clarum lumine Phebum
Melliflui canit oris Homerus:
 Qui tamen intima uiscera terre
Non ualet, aut pelagi, radiorum
[5]  Infirma perrumpere luce.
323 Haud sic magni conditor orbis:
Huic ex alto cuncta tuenti
Nulla terre mole resistunt
Non nox atris nubibus obstat,
[10] Que sint, que fuerint, ueniantque
Uno mentis cernit in ictu.
Quem, quia respicit omnia solus,
uerum possis dicere solem.



324 PROSA III.

ARGUMENTUM.---Betius, cognitis diuina prouidentia et libertate humana, utriusque concordiam difficilem ostendit, primum quidem generatim, deinde speciatim, cum ex parte ipsius Prouidentie, que non potest esse incerta, tum ex parte ipsius libertatis, que uidetur necessitatis expers.

 Tum ego [a 1Kb] : En, inquam, [1 1Kb] difficiliori rursus ambiguitate confundor. Quenam, inquit, ista est? Iam  enim, quibus perturbere, coniecto. Nimium, inquam, [a 1Kb] aduersari ac repugnare uidetur, prenoscere uniuersa Deum, et esse ullum libertatis arbitrium. [1 1Kb] Nam si cuncta  prospicit Deus, neque falli ullo modo potest, euenire necesse est quod Prouidentia futurum esse preuiderit. Quare si ab eterno non facta hominum modo, sed etiam consilia, uoluntatesque prenoscit, nulla erit arbitrii libertas: neque enim uel factum aliud ullum, uel quelibet existere poterit uoluntas, nisi quam nescia falli Prouidentia diuina presenserit. 325 Nam si res aliorsum quam prouise sunt, detorqueri ualent, non iam erit futuri firma prescientia; sed opinio potius incerta, quod de Deo credere nefas iudico. [2 1Kb] Neque enim illam probo rationem, qua se quidam credunt hunc questionis nodum posse dissoluere. Aiunt  enim, [b 1Kb] non esse  ideo quid euenturum, quoniam id Prouidentia futurum esse prospexerit, sed e contrario potius, quoniam quid futurum est, id diuinam Prouidentiam latere non posse, eoque modo necessarium hoc in contrariam relabi partem. Neque enim necesse esse contingere, que prouidentur; sed necesse esse, que futura sint, prouideri.  [3 1Kb] [c 1Kb] Quasi uero, que cuiusque rei causa sit, prescientiane futurorum necessitatis; an futurorum necessitas, Prouidentie, laboretur. [d 1Kb] At nos illud demonstrare nitamur, quoquo modo sese habeat ordo causarum, necessarium esse  euentum prescitarum rerum, etiam si prescientia futuris rebus eueniendi necessitatem non uideatur inferre.  Etenim si quispiam sedeat, opinionem que eum sedere coniectat ueram esse necesse est: atque e conuerso rursus, si de quopiam uera sit opinio, quoniam sedet, eum sedere necesse est. In utroque igitur necessitas inest: in hoc quidem sedendi, at uero in altero ueritatis. Sed non idcirco quisque sedet quoniam uera est opinio, sed hec potius  uera est quoniam quempiam sedere precessit. Ita cum causa ueritatis ex altera parte procedat, inest tamen communis in utraque necessitas. 326 Similia de Prouidentia, futurisque rebus ratiocinari oportet. Nam etiam si idcirco quoniam futura sunt prouidentur, non uero ideo quoniam prouidentur eueniunt; nichilominus tamen a Deo uel uentura prouideri,  uel prouisa euenire necesse est: quod ad perimendam  arbitrii libertatem solum satis est. [4 1Kb] Iam uero quam [e 1Kb] preposterum est, ut eterne prescientie temporalium rerum euentus causa esse dicatur? Quid est autem aliud arbitrari, ideo Deum futura, quoniam sunt euentura, prouidere, quam putare que olim acciderunt, causam summe illius esse prouidentie? Ad hec, sicuti, cum quid esse  scio, id ipsum esse necesse est; ita cum quid futurum noui, id ipsum futurum esse necesse est. Sic fit igitur ut euentus prescite rei nequeat euitari. Postremo [5 1Kb] si quid aliquis  [a 1Kb] aliorsum, atque sese res habet, existimet, id non modo scientia non est, sed est opinio fallax, ab scientie ueritate longe diuersa. Quare si quid ita futurum est, ut eius  certus ac necessarius non sit euentus, id euenturum esse presciri qui poterit? Sicut enim scientia ipsa [b 1Kb] impermista est falsitati: ita id quod ab ea concipitur, esse aliter, atque concipitur, nequit. Ea namque causa est, cur mendacio scientia careat, quod se ita rem quamque habere necesse est, uti eam sese habere scientia comprehendit. Quid  igitur? Quonam modo Deus hec incerta futura prenoscit? Nam si ineuitabiliter euentura censet, que etiam non euenire possibile est, fallitur: quod sentire non modo nefas est, sed etiam uoce proferre. At si, uti sunt, ita ea futura esse decernit,  ut eque uel fieri ea, uel non fieri posse cognoscat, que est hec prescientia, que nichil certum,  nichil stabile comprehendit? 327 Aut quid hoc [c 1Kb] refert [1 2Kb] uaticinio illo ridiculo Tiresie? [d 1Kb] Quidquid dicam, aut erit, aut non. [e 1Kb] Quid etiam diuina prouidentia humana opinione prestiterit, si, uti homines, incerta iudicat, quorum est incertus euentus? Quod si apud illum rerum omnium certissimum fontem nichil  incerti esse potest, certus eorum est euentus, que futura firmiter ille prescierit. Quare nulla est humanis consiliis, actionibusque libertas: quas diuina mens sine falsitatis errore cuncta prospiciens, ad unum alligat et constringit euentum. [2 2Kb] Quo [f 1Kb] semel recepto, quantus [g 1Kb] occasus humanarum rerum  consequatur, liquet. Frustra enim bonis, malisque  premia, peneue proponuntur, que nullus meruit liber ac uoluntarius motus animorum. Idque omnium uidebitur iniquissimum, quod nunc equissimum iudicatur, uel puniri improbos, uel remunerari probos: quos [h 1Kb] ad alterutrum non propria mittit uoluntas, sed futuri cogit certa necessitas. Nec uitia igitur, nec uirtutes quidquam fuerint, sed  omnium meritorum potius mista atque [i 1Kb] indiscreta confusio. Quoque nichil sceleratius excogitari potest, cum ex prouidentia rerum, omnis ordo ducatur, nichilque consiliis liceat humanis, fit, ut uitia quoque 328 nostra ad bonorum omnium referantur auctorem [i 1Kb] . Igitur nec sperandi aliquid nec [k 1Kb] deprecandi ulla ratio est. Quid enim  uel speret quisquam, uel etiam [l 1Kb] deprecetur, quando optanda omnia series [m 1Kb] indeflexa connectit? Auferetur igitur unicum illud inter homines Deumque  commercium, sperandi scilicet ac [n 1Kb] deprecandi. Siquidem [o 1Kb] iuste humilitatis pretio inestimabilem uicem diuine gratie promeremur: qui solus modus est, quo cum Deo colloqui homines posse uideantur, illique inaccesse luci prius quoque quam impetrent, ipsa supplicandi ratione coniungi: que si, recepta futurorum necessitate, nichil uirium habere  credantur, quid erit, quo summo illi rerum principi [p 1Kb] connecti atque adherere possimus? Quare necesse erit humanum genus, uti [3 1Kb] paulo ante cantabas, [q 1Kb] disceptum atque disiunctum suo fonte fatiscere.



329 METRUM [* 1Kb] III.


ARGUMENTUM.---Unde, canit Betius, presentio diuina, et humana libertas, que seorsum stant, coniunctim pugnare uidentur? Scilicet ut in ceteris, sic in hoc, mens humana nec omnia nescit nec omnia nouit, ut a notis progredi nitatur ad ignota.


[2Kb] [6Kb] Quenam discors federa rerum
Causa resoluit? quis tanta Deus
330 ueris statuit bella duobus,
Ut, que carptim singula constant,
[5]  Eadem nolint mista iugari?
An nulla est discordia ueris,
Semperque sibi certa coherent?
Sed mens, cecis obruta membris,
Nequit oppressi luminis igne
[10] Rerum tenues noscere nexus.
331 Sed cur tanto flagrat amore
ueri tectas reperire notas?
Scitne quod appetit anxia nosse?
Sed quis nota scire laborat?
[15]  [15Kb] At si nescit, quid ceca petit?
Quis enim quidquam nescius optet?
Aut quis ualeat nescita sequi?
Quoue inueniat, quisue repertam
Queat ignarus noscere formam?
[20] 332 An cum mentem cerneret altam,
Pariter summam et singula norat?
Nunc membrorum condita nube,
Non in totum est oblita sui,
Summamque tenet singula perdens.
[25] Igitur quisquis uera requirit,
Neutro est habitu: nam neque nouit,
Nec penitus tamen omnia nescit.
333 Sed, quam retinens meminit, summam
 Consulit, alte uisa retractans,
[30] Ut seruatis queat oblitas
   Addere partes.



334 PROSA Iu.

ARGUMENTUM.---Philosophia causata, predictam diuine prouidentie humaneque libertatis concordiam idcirco uideri cum antiquis, tum recentioribus difficilem, quod diuina prenotio humanam infinite superans, mente humana non capiatur; explicatisque iis, quibus Betius mouebatur, argumentis, probat, quidquid cognoscitur, non secundum sui uim, sed secundum cognoscentis potius comprehendi facultatem.

Tum illa [a 1Kb] , uetus, inquit, hec est de Prouidentia querela, [1 1Kb] Marcoque Tullio, [b 1Kb] cum diuinationem distribuit, uehementer agitata, tibique ipsi res diu prorsus  multumque quesita; sed haud quaquam ab ullo uestrum hactenus satis diligenter ac firmiter expedita. [1 1Kb] Cuius [a 1Kb] caliginis  causa est, quod humane ratiocinationis motus ad diuine prescientie simplicitatem non potest admoueri: que si ullo modo cogitari queat, nichil prorsus relinquetur [b 1Kb] ambigui: quod ita demum patefacere, atque [c 1Kb] expedire tentabo, si prius ea quibus moueris, [d 1Kb] expendero. 335 [2 1Kb] Quero enim cur illam soluentium rationem [e 1Kb] minus efficacem putes: que quia prescientiam non esse futuris rebus causam necessitatis existimat, nichil impediri prescientia arbitrii libertatem putat. Num enim tu aliunde argumentum futurorum necessitatis trahis, nisi quod ea  que presciuntur, non euenire non possunt? Si igitur prenotio nullam futuris rebus adiicit necessitatem,  quod tu etiam paulo ante fatebare; quid est, quod uoluntarii exitus rerum ad certum cogantur euentum? Etenim positionis gratia, ut quid consequatur aduertas, statuamus nullam esse prescientiam. Num igitur, quantum ad hoc attinet,  que ex arbitrio eueniunt, ad necessitatem coguntur? Minime. Statuamus iterum esse, sed nichil rebus necessitatis iniungere, manebit, ut opinor, eadem uoluntatis integra atque absoluta libertas. Sed prescientia, inquies, tametsi futuris eueniendi necessitas non est, signum tamen est, necessario ea esse uentura. Hoc igitur modo, etiam si precognitio  non fuisset, necessarios futurorum exitus esse constaret. Omne etenim signum, tantum quid sit, ostendit, non uero efficit quod designat. Quare demonstrandum prius  est, nichil non ex necessitate contingere, ut prenotionem signum esse huius necessitatis appareat. Alioquin si hec nulla est, nec illa quidem eius rei signum poterit esse, que  non est. Iam uero probationem firma ratione subnixam constat, non ex signis neque petitis extrinsecus argumentis, sed ex  conuenientibus necessariisque causis esse ducendam. Sed [f 1Kb] qui fieri potest, ut ea non proueniant, que futura esse prouidentur? Quasi uero nos ea, que prouidentia futura esse prenoscit, non euentura credamus: ac non illud  potius arbitremur, licet eueniant, nichil tamen, ut euenirent, sui natura necessitatis habuisse: quod hinc facile perpendas licebit. Plura etenim dum fiunt, subiecta oculis intuemur: ut ea que in [g 1Kb] quadrigis moderandis atque flectendis facere spectantur aurige: atque ad hunc modum cetera. Num igitur quidquam illorum ita fieri necessitas  ulla compellit? Minime. Frustra enim esset artis effectus, si omnia coacta mouerentur. Que igitur cum fiunt, carent existendi necessitate, eadem priusquam fiant, sine necessitate futura sunt. Quare sunt quedam  euentura, quorum exitus ab omni necessitate sit absolutus. 336 Nam illud quidem nullum arbitror esse dicturum, quod que nunc fiunt, priusquam fierent, euentura non fuerint. Hec igitur etiam precognita liberos habent euentus. Nam sicut scientia presentium rerum nichil his que fiunt, ita prescientia futurorum nichil his que uentura  sunt necessitatis [h 1Kb] importat. Sed hoc, inquis, ipsum dubitatur, an earum rerum que necessarios exitus non habent, ulla possit esse prenotio. [i 1Kb] Dissonare etenim uidentur: putasque, si preuideantur, consequi necessitatem: si necessitas desit, minime presciri, nichilque scientia comprehendi posse nisi certum. Quod si que incerti sunt  exitus, ea quasi certa prouidentur, opinionis id esse [i 1Kb] caliginem, non scientie ueritatem. Aliter  enim ac sese res habeant, [k 1Kb] arbitrari, ab integritate scientie credis esse diuersum. [3 1Kb] Cuius erroris causa est, quod omnia que quisque nouit, ex ipsorum tantum ui atque natura cognosci existimat que sciuntur, quod totum contra est. Omne [l 1Kb] enim  quod cognoscitur, non secundum sui uim, sed secundum  cognoscentium potius comprehenditur facultatem. Nam ut hoc breui liqueat exemplo, eamdem corporis rotunditatem aliter uisus, aliter tactus agnoscit [a 1Kb] . Ille eminus manens, totum simul iactis radiis intuetur: hic uero coherens orbi atque coniunctus, circa ipsum motus ambitum,  rotunditatem partibus comprehendit. Ipsum quoque hominem [1 2Kb] aliter sensus, aliter imaginatio, aliter ratio, aliter intelligentia contuetur. Sensus enim figuram in subiecta materia constitutam. Imaginatio uero solam sine materia iudicat figuram. Ratio uero hanc quoque transcendit, speciemque ipsam, que singularibus inest, uniuersali 337 consideratione perpendit. [b 1Kb] Intelligentie uero celsior oculus existit. Supergressa namque uniuersitatis ambitum, ipsam illam simplicem formam pura mentis  acie contuetur. In quo illud maxime considerandum est: quod superior comprehendendi uis amplectitur inferiorem;  inferior uero ad superiorem nullo modo consurgit. Neque enim sensus aliquid extra materiam ualet, uel uniuersales species imaginatio contuetur, uel ratio capit simplicem formam: sed intelligentia quasi desuper spectans, concepta forma, que subsunt etiam cuncta diiudicat; sed eo modo quo formam ipsam, que nulli alii nota esse poterat,  comprehendit. Nam et rationis uniuersum, et imaginationis figuram, et materiale sensibile cognoscit,  nec ratione utens, nec imaginatione, nec sensibus, sed illo ictu mentis formaliter, ut ita dicam, cuncta prospiciens. Ratio quoque cum quid uniuersale respicit, nec imaginatione, nec sensibus utens, imaginabilia uel sensibilia  comprehendit. Hec est enim que conceptionis sue uniuersale ita definit: homo est animal bipes rationale. Que cum uniuersalis notio sit, tum imaginabilem, sensibilemque esse rem nullus ignorat, quod illa non imaginatione, uel sensu, sed rationali conceptione considerat. Imaginatio quoque tametsi ex sensibus uisendi, formandique figuras  sumpsit exordium, sensu tamen absente sensibilia queque collustrat, non sensibili, sed imaginaria ratione iudicandi. uidesne igitur, ut in cognoscendo cuncta, sua potius facultate, quam eorum  que cognoscuntur, utantur? 338 [2 1Kb] Neque id [c 1Kb] iniuria: nam cum omne iudicium iudicantis actus existat, necesse est ut suam quisque operam non ex aliena, sed ex propria potestate perficiat.



339 METRUM [* 1Kb] Iu.

ARGUMENTUM.---Quanquam, inquit Philosophia, Stoici existimauerint, mentem humanam, nichil nisi a corporibus informatam, percipere; hec tamen ab efficaciori principio informata et insensilia sine ministerio corporum, et sensilia, famulantibus ipsis corporibus, percipit.


[2Kb] [6Kb] Quondam Porticus attulit
Obscuros nimium senes,
 [31Kb] 340 Qui sensus et imagines
E corporibus extimis
[5] Credant mentibus imprimi,
Ut quondam celeri stylo
Mos est equore pagine,
Que nullas habeat notas,
Pressas figere litteras.
[10] Sed mens si propriis uigens
Nihil motibus explicat,
Sed tantum patiens iacet
Notis subdita corporum,
 Cassasque in speculi uicem
[15] Rerum reddit imagines;
Unde hec sic animis uiget
Cernens omnia notio?
Que uis singula prospicit,
Aut que cognita diuidit?
[20] Que diuisa recolligit,
Alternumque legens iter
Nunc summis caput inserit,
Nunc desidit in infima,
Tum sese referens sibi,
[25]  [2Kb] ueris falsa redarguit?
342 Hec est efficiens magis
Longe causa potentior,
Quam que materie modo
Impressas patitur notas.
[30] Precedit tamen excitans,
Ac uires animi mouens,
uiuo in corpore passio.
Cum uel lux oculos ferit,
uel uox auribus instrepit:
[35] Tum mentis uigor excitus,
Quas intus species tenet,
Ad motus similes uocans,
Notis applicat exteris,
Introrsumque reconditis
[40]  Formis miscet imagines.



343 PROSA u.

ARGUMENTUM.---Sicut ergo, inquit Philosophia, neque ex imbecillitate sensus, imaginatio; neque ex imbecillitate imaginationis ratiocinatio; neque ex imbecillitate ratiocinationis, intelligentia humana: sic neque  ex imbecillitate intelligentie humane, diuina futurorum liberorum prenotio neganda est.

Quod si in corporibus sentiendis, quamuis afficiant [a 1Kb] instrumenta sensuum [b 1Kb] forinsecus obiecte qualitates, animique agentis uigorem passio corporis antecedat, que in se actum mentis prouocet, excitetque interim quiescentes intrinsecus formas: si in sentiendis, inquam,  corporibus [1 1Kb] animus non passione insignitur, sed ex sua ui subiectam corpori iudicat passionem, quanto magis ea que [c 1Kb] cunctis corporum affectionibus absoluta sunt, in discernendo non obiecta extrinsecus sequuntur, sed actum sue mentis expediunt? [d 1Kb] Hac itaque ratione multiplices cognitiones diuersis ac differentibus cessere substantiis.  [2 3Kb] Sensus enim solus cunctis aliis cognitionibus destitutus, immobilibus animantibus cessit:  quales sunt conche maris, queque alia saxis herentia nutriuntur. Imaginatio uero mobilibus belluis, quibus iam inesse fugiendi, appetendiue aliquis uidetur affectus. Ratio uero humani tantum generis est, sicuti intelligentia sola diuini: quo fit ut  ea notitia ceteris prestet, que [e 1Kb] suapte natura non modo  proprium, sed ceterarum quoque notitiarum subiecta cognoscit. 344 [1 1Kb] Quid igitur, si ratiocinationi sensus imaginatioque [a 1Kb] refragentur, nichil esse illud uniuersale dicentes, quod sese intueri ratio putet? quod enim sensibile, uel imaginabile est, id uniuersum esse non posse: aut igitur rationis uerum esse iudicium, nec quidquam esse sensibile: aut  quoniam sibi notum sit plura sensibus, et imaginationi esse subiecta, inanem conceptionem esse rationis, que quod sensibile sit, ac singulare, quasi quiddam uniuersale consideret. Ad hec, si ratio contra respondeat, se quidem et quod sensibile et quod imaginabile sit in uniuersitatis ratione conspicere; illa uero ad uniuersitatis cognitionem  aspirare non posse: quoniam  eorum notio corporales figuras non possit excedere: de rerum uero cognitione, firmiori potius, perfectiorique iudicio esse credendum. In huiusmodi igitur lite, nos, quibus tam ratiocinandi, quam imaginandi etiam, sentiendique uis inest, nonne 345 rationis potius causam probaremus? Simile est, quod humana ratio diuinam intelligentiam futura, nisi ut ipsa cognoscit, non putat intueri. Nam ita disseris, si que certos ac necessarios habere non uideantur euentus, ea certo euentura presciri nequeunt. Harum igitur  rerum nulla est prescientia, quam si etiam in his esse credamus, nichil erit, quod non ex necessitate proueniat. Si igitur, uti rationis participes sumus,  ita diuine iudicium mentis habere possemus, sicut  imaginationem sensumque rationi cedere oportere iudicauimus, sic diuine sese menti humanam summittere rationem iustissimum censeremus.  [2 1Kb] Quare in illius summe intelligentie cacumen, si possumus, erigamur; illic enim ratio uidebit, quod in se non potest intueri. Id autem est, quonam modo etiam que certos exitus non habent, certa tamen uideat, ac definita prenotio; neque id sit opinio, sed summe potius scientie nullis terminis inclusa simplicitas.



346 METRUM [* 1Kb] u.

ARGUMENTUM EX CICERONE, I DE LEGIBUS.---Natura, inquit Philosophia, ceteras animantes abiecit ad pastum, solum hominem erexit, ad celique quasi cognationis, et domicilii pristini conspectum excitauit.


 [2Kb] [13Kb] Quam uariis terras animalia permeant figuris!
Namque alia extento sunt corpore, pulueremque uerrunt,
Continuumque trahunt ui pectoris incitata sulcum.
Sunt quibus alarum leuitas uaga uerberetque uentos,
[5] 347 Et liquido longi spatia etheris enatet uolatu;
Hec pressisse solo uestigia gressibusque gaudent
uel uirides campos transmittere, uel subire siluas.
 [1Kb] Que uariis uideas licet omnia discrepare formis,
Prona tamen facies hebetes ualet ingrauare sensus.
[10] Unica gens hominum celsum leuat altius cacumen,
Atque leuis recto stat corpore, despicitque terras.
Hec, nisi terrenus male desipis, admonet figura,
Qui recto celum uultu petis, exerisque frontem,
In sublime feras animum quoque, ne grauata pessum
[15] Inferior sidat mens corpore celsius leuato.



348 PROSA uI.

ARGUMENTUM.---Philosophia tandem concludit, cognitionem  diuinam instar Dei cognoscentis eternam, ita  esse totam simul, ut sicut notio presentium, sic prenotio diuina futurorum liberorum libertati humane non noceat.

Quoniam igitur, uti paulo ante monstratum est, omne quod scitur, non ex sua, sed ex comprehendentium natura cognoscitur, intueamur nunc quantum fas est [a 1Kb] , quis sit diuine substantie status, ut quenam etiam scientia eius sit, possimus agnoscere. [1 1Kb] Deum  igitur eternum esse, cunctorum ratione [b 1Kb] degentium commune iudicium est. Quid sit igitur eternitas, consideremus. [c 1Kb] Hec enim naturam nobis pariter diuinam, scientiamque patefecerit. [2 4Kb] Aeternitas igitur est, [d 1Kb] interminabilis uite tota simul et perfecta possessio. Quod ex [e 1Kb] collatione temporalium clarius [f 1Kb] liquet. Nam quidquid uiuit in  tempore, id presens  a preteritis in futura procedit: nichilque est in tempore  constitutum, quod totum uite sue spatium pariter possit amplecti. Sed crastinum quidem nondum apprehendit: hesternum uero 349 iam perdidit. In hodierna quoque uita non amplius uiuitis, quam in illo mobili [a 1Kb] transitorioque momento. Quod igitur temporis patitur conditionem, licet illud, sicut de mundo censuit Aristoteles, [b 1Kb] nec ceperit unquam esse, nec desinat, uitaque eius cum temporis infinitate tendatur,  nondum tamen tale est, ut eternum esse iure credatur. Non enim totum simul, infinite licet uite spatium comprehendit, atque complectitur: sed futura nondum transacta iam non habet. Quod igitur interminabilis uite plenitudinem totam pariter comprehendit, ac possidet, cui neque futuri quidquam absit, nec preteriti fluxerit, id eternum esse iure perhibetur: idque  necesse est, et  sui compos presens sibi semper assistere, et infinitatem mobilis temporis habere presentem. Unde non recte quidam, qui cum audiunt uisum Platoni, mundum hunc nec habuisse initium temporis, nec habiturum esse defectum, hoc modo conditori conditum mundum fieri ceternum putant. Aliud est enim per interminabilem duci uitam, quod mundo  Plato tribuit: aliud interminabilis uite totam pariter complexam esse presentiam, quod diuine mentis proprium esse manifestum est. Neque enim Deus conditis rebus antiquior uideri debet temporis quantitate, sed simplicis potius proprietate nature. Hunc enim uite immobilis presentarium [c 1Kb] statum, infinitus ille temporalium rerum motus imitatur; cumque eum effingere , atque equare non possit, ex immobilitate  deficit in motum, ex simplicitate presentie decrescit in infinitam futuri ac preteriti quantitatem; et, cum totam pariter uite sue plenitudinem nequeat possidere, hoc ipso, quod aliquo modo nunquam esse desinit, illud, quod implere atque exprimere non potest, aliquatenus uidetur emulari, alligans se ad qualemcunque 350 presentiam huius exigui uolucrisque  momenti: que, quoniam manentis illius presentie quamdam gestat imaginem, quibuscunque contigerit, id prestat, ut esse uideantur, Quoniam uero manere non potuit, infinitum temporis iter arripuit: eoque modo factum est, ut continuaret eundo uitam,  cuius plenitudinem complecti non ualuit permanendo. Itaque si digna rebus nomina uelimus imponere, Platonem sequentes, Deum quidem eternum, mundum uero dicamus esse perpetuum. [1 3Kb] Quoniam igitur omne iudicium secundum [d 1Kb] sui naturam, que sibi subiecta sunt, comprehendit; est autem Deo semper eternus, ac presentarius status: scientia quoque eius, omnem  temporis supergressa motionem, in sue manet simplicitate presentie, infinitaque preteriti ac futuri spatia complectens, omnia, quasi iam gerantur, in sua simplici cognitione considerat. Itaque  si presentiam pensare uelis, qua cuncta dignoscit, non esse prescientiam quasi futuri, sed scientiam nunquam deficientis instantie rectius estimabis. Unde non preuidentia , sed Prouidentia potius dicitur, quod porro ab rebus infimis constituta, quasi ab excelso rerum cacumine cuncta prospiciat. Quid igitur postulas, ut necessaria fiant, que diuino lumine lustrentur, cum ne homines quidem necessaria faciant esse, que uideant? Num enim que presentia cernis, aliquam eis necessitatem tuus addit intuitus? Minime. Atqui , si est diuini humanique presentis digna [e 1Kb] collatio, uti uos uestro hoc temporario presenti quedam uidetis, ita ille omnia suo cernit eterno [f 1Kb] . Quare hec diuina prenotio naturam rerum, proprietatemque non mutat, taliaque  apud se presentia spectat, qualia in tempore olim futura prouenient: nec rerum iudicia confundit, unoque sue mentis intuitu [g 1Kb] tam necessarie , quam non necessarie, uentura dignoscit. Sicuti uos cum pariter ambulare in terra hominem et oriri in celo solem uidetis, quanquam simul utrumque conspectum, tamen [h 1Kb] discernitis, et hoc [i 1Kb] uoluntarium, [i 1Kb] illud esse  necessarium iudicatis. Ita igitur cuncta despiciens diuinus intuitus, qualitatem rerum minime perturbat apud se quidem presentium, ad conditionem 351 uero temporis futurarum. Quo fit, ut hoc non sit opinio, sed [a 1Kb] ueritate potius nixa cognitio, cum exstiturum quid esse cognoscit, quod idem existendi necessitate carere non nesciat. Hic si dicas, quod euenturum Deus uidet, id non euenire non posse: quod autem non potest non euenire , id ex necessitate contingere, meque ad hoc nomen necessitatis astringas: Fatebor rem quidem [b 1Kb] solidissime ueritatis, sed cui uix aliquis nisi diuini speculator accesserit. Respondebo namque idem futurum, cum ad diuinam notionem refertur, necessarium: cum uero in sua natura perpenditur, liberum prorsus atque absolutum  uideri. Due sunt etenim necessitates;  simplex una, ueluti quod necesse est omnes homines esse mortales; altera conditionis, ut si aliquem ambulare scias, eum ambulare necesse est. Quod enim quisque nouit, id esse aliter ac notum est, nequit. Sed hec conditio minime secum illam simplicem [c 1Kb] trahit. Hanc enim necessitatem non propria facit natura, sed conditionis adiectio. Nulla enim necessitas  cogit incedere uoluntarie [d 1Kb] gradientem, quamuis eum tamen, cum [e 1Kb] graditur, incedere necessarium sit. Eodem igitur modo, si quid prouidentia presens uidet, id esse necesse est, tametsi nullam nature habeat necessitatem. Atqui Deus ea futura, que ex arbitrii libertate proueniunt, presentia contuetur. Hec igitur, ad intuitum relata diuinum, necessaria fiunt  per  conditionem diuine notionis: per se uero considerata, ab absoluta nature [f 1Kb] sue libertate non desinunt. Fient igitur procul dubio cuncta, que futura Deus esse prenoscit, sed eorum quedam de libero proficiscuntur arbitrio: que quamuis eueniant, existendo tamen propriam naturam non amittunt; que priusquam fierent, etiam non euenire potuissent. Quid  igitur refert non esse necessaria, cum propter diuine scientie conditionem modis omnibus, necessitatis instar, eueniant? Hoc scilicet, quod ea que paulo ante proposui, sol oriens, et [g 1Kb] gradiens homo, que dum fiunt, non fieri non possunt: eorum tamen unum prius quoque quam fieret, necesse erat existere: alterum uero minime. Ita etiam que presentia Deus habet,  dubio procul existunt: sed eorum hoc  quidem de rerum necessitate descendit: illud uero de potestate facientium. [h 1Kb] Haud igitur iniuria diximus, hec, si ad diuinam notitiam referantur, necessaria; si per se considerentur, necessitatis esse nexibus absoluta. Sicuti omne quod sensibus patet, si ad rationem referas, uniuersale est: si ad seipsum respicias, singulare. Sed si 352 in mea, inquies, potestate situm est mutare propositum, [i 1Kb] euacuabo Prouidentiam, cum, que illa prenoscit, forte mutauero. Respondebo, Propositum te quidem tuum posse deflectere, sed, quoniam et id te posse, et an facias, quoue conuertas, presens Prouidentie ueritas intuetur, diuinam te  prescientiam non posse uitare; sicuti presentis oculi effugere non possis intuitum, quamuis te in uarias actiones libera uoluntate conuerteris. Quid  igitur, inquies? Ex meane dispositione scientia diuina mutabitur, ut cum ego nunc hoc, nunc illud uelim, illa quoque noscendi uices alternare uideatur? Minime. Omne namque futurum diuinus precurrit intuitus, et  ad presentiam proprie cognitionis retorquet ac reuocat. Nec alternat, ut existimas, nunc hoc, nunc illud prenoscendi uices; sed uno ictu mutationes tuas manens preuenit atque complectitur. Quam comprehendendi omnia uisendique presentiam, non ex futurarum [i 1Kb] prouentu rerum, sed ex propria Deus simplicitate sortitus est. Ex quo illud quoque resoluitur, quod  paulo ante posuisti, indignum esse, si scientie Dei causam futura nostra prestare dicantur. Hec enim scientie uis presentaria notione cuncta complectens, rebus omnibus modum  ipsa constituit, nichil uero posterioribus [k 1Kb] debet. Que cum ita sint, manet intemerata mortalibus arbitrii libertas. Nec inique leges, solutis omni necessitate uoluntatibus, premia penasque  proponunt. Manet etiam spectator desuper cunctorum prescius Deus, uisionisque eius presens semper eternitas cum nostrorum actuum futura qualitate concurrit, bonis premia, malis supplicia dispensans. Nec frustra sunt in Deo posite spes precesque; que cum recte sunt, inefficaces esse non possunt. Auersamini igitur uitia, colite uirtutes, ad rectas spes  animum subleuate, humiles preces in excelsa porrigite. [1 1Kb] Magna uobis est, si dissimulare non uultis, necessitas indicta probitatis, cum ante oculos agitis iudicis cuncta cernentis [l 1Kb] .



uARIAE LECTIONES.

Prior numerus paginam, posterior lineam notat. [1Kb]


     4, 2, Solantur. Sic omnes ueteres codices: non solatur.
    11, 1, indissolubilique. Indissolubili legunt duo codices uictorini; prior est e bibliotheca S. uictoris Parisiensis.
    11, 9, abstulerant. Abstulerat legit codex uictorinus secundus.
    14, 1, innutritum. Hic uariantibus libris, innutritum potius quam enutritum retinuimus; quod eodem quo hic sensu ab antiquis sepius uideamus usurpatum: uelleio Paterculo, lib. II, a quo scribitur Tiberius innutritus celestium preceptorum disciplinis: Apuleio, uirgo deliciis omnibus innutrita. Et ante Plinius Iunior homines mari innutritos dixerat.
    14, 2, abite potius. Abite legit codex Thuaneus primus, e bibliotheca amplissimi uiri.
    14, 5, Caligarat, ne. Caligaret nec, non male.
    17, 2, aucta. Acta legit Florentina editio.
    18, 6, in numeris. Id est in numerato habebat: que lectio est omnium codicum.
     24, 3, prius. Prior, omnes codices, excepto Florentino.
    31, 1, obuersatus. Solus Florentinus, uersatus.
    32, 2, nec sarcinam. Ne sarcinam, Regius codex, qui e bibliotheca Regia.
    32, 5, Et quasi nouum. Sic uictorinus secundus, et Florentinus: reliqui legunt noui.
    Ibid., perhorrescerem. Codex Reg. et uict. secundus legunt sic perhorrescerem.
    38, 6, excitantis estum. Codex Th. primus, Reg. et uterque uict. legunt exagitantis estum; sed male, et contra rationem uersus.
    40, 1, feros tyrannos. Th. primus et uterque uict. habent seuos tyrannos; item male
    42, 3, Oportet uulnus detegas. Sic Th. primus, Reg., Flor. et uterque uict. codex.
    44, 5, inferrent. Th. primus, Reg. et Flor. codex habent ferrent.
    45, 2, potentiorum. Flor. habet potentum.
     Ibid., 4, Triguillam. Codex uict. secundus habet Trigguillam: et is fortasse est quem apud Theodericum gratia pollentem uocat Ennodius Trigguam, epist. 21, lib. IX.
    Ibid., 5, perpetrataque. Reg. et uict. secundus habet et perpetrata; sed optime uict. primus, imperataque iam.
    48, 1, Palatini. Th. primus et uterque uict., Palatine.
    49, 1, quorum Basilius, olim. Ita omnes libri. Solus Flor. una uoce auctior, Basilius unus.
    50, 1, innumeras multiplicesque. Codex Flor., iniurias atque multiplices.
    Ibid., 4, ut ni. Uterque codex uict., uti ni.
    Ibid., 6, eodem die. Codex uict. primus, eo die Codex uict. secundus, in eo die.
    Ibid., 9, uilitatis. Th. primus et uterque uict., uiltas. Flor., utilitatis: male.
     52, 9, concessisse mendacium. Th. primus, consensisse mendacio.
    53, 13, posse uero contra. Th. primus, et uterque uict., posse contra.
    55, 4, nulla unquam mei laude. Flor. editio, nullam unquam mei laudem.
    59, 2, ac tu ipsa. Deest ipsa in codice uict. primo.
    61, 3, affingitur. Th. primus, Flor. et uict. secundus, affigitur.
    Ibid., 6, supplicium tuli. uict. primus. supplicium pertuli.
    71, 1, deblateraui. Alii legunt delatraui, siue dilatraui:  sed minus bene.
    Ibid., 2, inquit, mestum. uict. primus, inquit, alumne, mestum.
    76, 6, itaque lenioribus. Th. primus, itaque leuioribus.
    78, 3, elusus. uict. primus, illusus.
    83, 4, conditorem. uict, primus, creatorem.
    84, 2, a Deo. uict. uterque, Deo.
    Ibid. 11, uerum hi perturbationibus mores sunt, ea. uict. secundus optime, uerum hi perturbationum mores sunt, ea.
    87, 3, ueras. uict. primus, uera; ut lib. III, uera de hinc animum subierint.
    92, 5, familiaritatem, dum. Codex Reg. familiaritatem exercet, dum.
    93, 4, contingit. Reg. contigit.
    Ibid., 11, uernula. Th. primus, uict. uterque, Reg. et Flor., uernacula.
    94, 2, tu fortunam. Flor., tu si fortunam.
    Ibid. 3, mores sunt, ista natura, Reg., mores, hec  natura est.
    Ibid., 8, perfidam. uict. secundus. Th. primus, Reg. et Flor., perfidiam.
    95, 4, sortem exacerbes. Th. primus et Reg., sortem exacerbabis.
    Ibid., 6, promouereris. Th. primus et uict. primus, promoueres.
    97, 2, exestuantis. Sic a Pomponio Mela scribitur Garumna, obuius Oceani exestuantis accessibus adaugeri: proprium quippe oceani est exestuare. uict. uterque, Reg. et Flor., et estuantis.
    98, 4, haud curat. Th. primus, Reg. et uict. primus, aut curat.
    99, 1, suique magnum. Sic, inquit uallinus, ex coniectura reposuimus: cum id ratio Scazonis necessario postularet: nec mihi dubium, quin sic scripserit Betius.
    101, 4, matris ex utero. uict. uterque et Flor., matris utero.
     Ibid., 6, et omnium. uict. uterque, omniumque; Th. primus et Reg., omnium.
    Ibid., 8, habe gratiam. Th. primus, Reg. et uterque uict., habes gratiam.
    Ibid., 10, est allata. Flor., illata est.
    102, 6, alligabit. uict. uterque, alligauit.
    106, 8, altos pandit. Th. primus, uict. uterque, et Reg., alios pandit.
    107, 1, diues agit. uict. secundus, diues erit.
    111, 1, medius consulum. Reg., medius considens: male.
    Ibid., 6, perstrinxit. Th. primus, Reg. et uterque uict., prestrinxit.
    118, 2, luis. Th. primus, Reg. et uterque uict., luas.
    120, 4, quantum decus ornamentis. uict. secundus et Reg., quantum ornamentis.
    Ibid., 8, composite. uict. secundus, copiose.
     125, 5, quod ad beatitudinem. Th. primus, Reg. et uterque uict., quin ad beatitudinem.
    Ibid., 8, cecitate. uict. secundus, cecitati: que et forsan uera lectio est: iudicent docti.
    126, 4, auferre. uict. primus et Flor., afferre.
    131, 3, momentaria. Suaserunt sic edere codices uict. primus, Th. primus et Reg.
    Ibid., 4, perspectum. Th. primus, prospectum.
    Ibid., 5, uestri, uel. Th. primus, Reg. et uict. primus, uestra, uel.
    132, 1, congesta pecunie. Th. primus, Reg. et Flor., congeste pecunie.
    133, 4, atque membrorum compage. In Thuaneo  primo et utroque uictorino deest membrorum.
    134, 6, que in tuis. Th. primus, Reg. uterque uict. et Flor., que tu in tuis.
    135, 5, contraque minimo. Th. primus et uterque uict., contraque minimum.
    136, 7, estimatione. Uterque uict., existimatione.
    Ibid., 11, hominibus uero. In Th. primo, Reg. et utroque uict. deest uero.
    137, 5, nego illud esse. Reg. et uict. primus, nego ullum esse.
    Ibid. 6, minime, inquies. Th. primus, Reg. et uterque uict., minime, inquis.
    Ibid., 7, eoque alieni. uict. secundus, atque alieni.
    139, 4, munera norant. Th. primus et Flor., munera norat.
    142, 2, arma. Th. primus, Reg. et uterque uict., arua.
    Ibid., 3, hosticus, ita omnes codices.
    143, 1, primus quis. Flor., quis primus.
    146, 1, Que flammis Aetna eructantibus. Ea lectio  fuit ueterum omnium codicum, que et uera est: tantum pro Aetne, legendum est Aetna.
    Ibid., 4, cupierunt. uict. secundus, cupiuerunt. Th. primus et Reg., cupiuere.
    147, 3, Nam si. Th. primus, Reg. et uterque uict., Nunc si.
    Ibid., 9, Num quidquam unquam. Th. primus, Num quid unquam. uict. uterque, Num quidquam libero.
    149, 7, proueniunt. uict. secundus, perueniunt.
    154, 2, insani. Th. primus, Reg. et uterque uict., praui: sed male.
    157, 2, que a nobis. Uterque Th. et Reg., que a nobis. uict. secundus, que nobis cognitis ab animalibus.
    Ibid., 17, propagare ac dilatare. Uterque Th. et uict. uterque, dilatare ac propagare.
    158, 9, eiusque quantumlibet. Uterque Th. et Reg., eiusque quamlibet.
    Ibid., 10. ne comparari. Uterque Th. et Flor., nec  comparari.
    Ibid., 11, etenim finitis. uict. secundus, etenim si finitis.
    159, 5, credi uetant. uict. secundus, credi prohibent.
    Ibid., 8, spernet. Uterque Th. et Reg., spernat. uict. primus, sperneret.
    163, 1, iacent. Uterque Th. Reg. et uict. primus, manent.
    166, 12, nunc amissas. uict. secundus, et Reg., nunc et amissas.
    170, 1, finierat. Uterque Th. Reg. et uict. secundus, finiuerat.
    Ibid., 3, quantum me. Th. primus, quam tu me.
    Ibid., 6, paulo acriora. Flor., paulo ante acriora.
    174, 1, apium. Th. secundus et Reg., apum.
    178, 5, permutant. Uterque Th., permutent.
    Ibid., 10, qui iucunditatis. Uterque Th. Reg. et uict. secundus, que iucunditatis.
    Ibid., 18, definiuimus. Reg., decreuimus.
     179, 4, bonum summum repetit. Uterque uict., bonum suum repetit.
    Ibid., 10, dignissimum putant. uict. secundus, dignissimum putent.
    Ibid., 12, Num imbecillum. Th. primus et uict. secundus, nunquid imbecillum.
    187, 3, uel pecunia, uel honores. Th. primus, pecunie uel honores.
    Ibid., 11, angeret. Uterque Th. Reg. et uict. secundus, angerer.
    Ibid., nequeo. Reg. et uict. secundus, non queo.
    188, 8, posset amittere. Uterque uict., possit amittere.
    Ibid., 17, opibus non expletur. uallinus ait se edendum putasse non expletur, ut ex serie orationis stet Betii sententia: licet libri repugnent: quanquam, ait, et sensus aliquis esse potest dispuncta negatiua dictione.
     191, 2, deserit superstitem. Reg. et uict. primus: deseret superstitem: uict. secundus: deserat.
    193, 2, adiiciant. Th. primus, adiiciunt.
    Ibid., 4, adduci potuisti. uict. secundus, abduci potuisti.
    194, 8, contingere; si quis. Flor., contingere, sic collige; si quis.
    195, 1, pretura. Ea lectio fuit codicis Thuanei secundi: male alii omnes, prefectura, quod nomen nichil, tempore quidem Betii, significabat.
    199, 14, situm est. uict. secundus et Flor., situs est.
    200, 5, Antoninus. Sic uict. secundus, recte.
    205, 6, estimas gloriosum. Uterque Th. Reg. et uict. secundus, estimas esse gloriosum.
    Ibid., 7, pro maxima parte. Hactenus editi et uterque Th. habebant proxima: sed lectionem codicis uictorini secundi et Regii sequi maluit uallinus, ut e quibus hauriretur sensus prestantior.
    210, 2, lacunam. Sic omnes libri.
     212, 8, gloriam petis. Uterque Th. et Reg., gloriam petas.
    Ibid., 10, corporis seruum. Sic omnes ueteres et recentiores libri.
    219, 7, si quis. Sic locum hunc restituit uallinus ex coniectura, quam postea libri confirmarunt.
    Ibid., 16, conabaris. Th. secundus, conaris.
    228, 12, ab diminutis. Th. primus, ab imminutis: uterque uict. et Reg., deminutis.
    230, 2, sed ratione. Reg. et uict. secundus, sed est ratione.
    Ibid., 13, et ab illis. Uterque Th. Reg. et uict uterque, et illis.
    231, 2, que . Reg., quod , bene.
    232, 10, tamen si. Uterque uict., tamen etsi.
    Ibid., uera bona sint. Th. primus, et uict. primus, uere bona sint.
    Ibid., 21, secure igitur. Uterque Th. Reg. et uict. uterque, securo igitur.
     233, 3, habitans libido. Regius, hebetans libido: quod uerbum quia Betio familiare est, hec genuina uallino loci huius uidetur esse scriptura.
    236, 7, appetuntur a pluribus. uict. secundus, appetuntur pluribus.
    Ibid., 13, quo inter expetenda. Th. primus et uict. secundus, quod inter expetenda.
    237, 4, postquam unum. Reg., cum unum.
    238, 9, Quid, quod. Flor., quid dicam, quod.
    Ibid., 11, mollissimum quodque. Uterque Th. et uict. uterque, mollissimum quidque.
    Ibid., 13, tegitur, abest in Th. et uict. utrisque, necnon in Flor. et tuto expungi potest.
    239, 5, sine cogitatione. uict. secundus, sine cognitione.
    240, 1, is est enim. Th. primus, id est enim.
    245, 3, si superiora. Uterque Th., Reg. et uict. uterque, si priora.
    246, 3, a Deo regi. uict. uterque et Flor., Deo regi.
     Ibid., 17 et 24, esse concessimus. Uterque Th., Reg. et uict. uterque, esse consensimus, bene.
    Ibid., 19, extrinsecus, deest in uict. primo et Reg.
    247, 3, uoluntarie regantur. Uterque uict. et Reg., uoluntaria regantur.
    Ibid., 10, ualeret. Reg. et uict. secundus, ualebit.
    Ibid., 16, magna latrantem. Uterque Th. et Reg., magna lacerantem.
    Ibid., 18, deposuit. Reg. et uterque uict., disposuit.
    248, 8, que nunc quidem. Sic totum locum uallinus emendauit, ueterum codicum ope: tantum pro quo introieris, ex coniectura reposuit qua introieris.
    249, 9, loquimur rebus. Omnes recte, loquuntur rebus.
    253, 9, longa site. Omnes longa siti.
    254, 3, donamus. Reg., Flor. et uict. secundus, donemus.
     257, 3, tamen ante hac. uict. secundus, tamen hactenus.
    Ibid., 9, locum facinorum. Reg. et uict. secundus, loco facinorum: longe melius. Nisi legas in locum.
    258, 8, premittere. Uterque Th. et uict. primus, pretermittere: male.
    Ibid., 12, reuertaris. Reg. et uict. secundus, reueharis.
    259, 2, conscendant. uict. secundus, conscendunt.
    264, 16, quem uero effecisse. Reg., quem uera, inquit, effecisse.
    265, 3, id quoque. Th. uterque, uterque. uict. et Reg., illud quoque.
    Ibid., 9, certum. Adipiscuntur. Reg., certum, inquam, adipiscuntur.
    Ibid., 27, ambigit. Th. primus et uict. secundus, ambigat.
    266, 7, precurris. Uterque Th., percurris.
    Ibid., 19, incessui. uict. secundus, incessu.
    Ibid., 22, scelesti, iidem uiribus. uict. secundus et  Flor., scelesti, uiribus.
    267, 5, deflectuntur. uict. secundus, deflectunt.
    Ibid., 15, sui natura. uict. secundus, sua natura.
    268, 4, minime. Est. Th. primus, minime, inquam. Est.
    272, 19, inficit. uict. secundus, infecit.
    273, 3, insidiator occultis. Uterque Th. Reg. et uterque uict., insidiator occultus.
    Ibid., 7, ab auibus. Uterque Th., uict. primus et Reg., auibus.
    277, 19, mentis ulcere. Non, uulnere; sic exigente metro, et adstipulante non uno codice.
    279, 12, uelle, posse, perficere. Hac distinctione, inquit uallinus, restituimus locum.
    281, 12, liquere esse. Th. primus, et Reg., liquere respondi.
    282, 2, saltem non audienda. Uterque Th. et uict. uterque, saltem audienda.
    283, 2, faciunt. uict. secundus, et Reg., faciant.
     Ibid., patiuntur. uict. secundus, et Reg., patiantur.
    Ibid., 11, hac igitur. Th. primus et Reg., hinc igitur.
    Ibid., 23, esse dicerent. Uterque uict., esse ducerent: bene.
    Ibid., 27, Nam si, uti, etc. Corruptum antea locum, inquit uallinus, in omnibus impressis, iuuantibus partim antiquis libris, sic tandem restituimus sue integritati.
    286, 1, apri. Sic, licet repugnent etiam ueteres libri, scripsisse uidetur potius Betius, quam immani illa licentia usus, si retinueris, aper, quam non admittunt hendecasyllabi.
    293, 13, delibare. Omnes. deliberare.
    294, 4, digerit in motum. Th. secundus, digerit immotum. Th. primus, et Reg., in motu: recte.
    296, 3, puncti medium. Th. uterque, Reg. uterque uict. et Fior., punctum medium.
    Ibid., 9, proficiscantur. uict. uterque et uterque  Th., proficiscatur.
    Ibid., 10, ipsas quoque immutabiles. uict. secundus, ipsam quoque immutabilem.
    Ibid., 19, suo quemquam. Th. uterque, Reg. et uict. secundus, suo quoquam: bene.
    297, 3, censuerit. uict. secundus, censuerunt.
    Ibid., 15, respicit. uict. secundus et Reg., respexit.
    298, 2, gerenda. Th. uterque et uict. primus regenda.
    Ibid., 5, agitari sinit. In omnibus deest sinit: male.
    Ibid., 22, conscientiam spectans. Uterque Th. Reg. et uict. uterque, conscientiam exspectans.
    299, 1, acta felicitas. uict. secundus, aucta felicitas.
    Ibid., 2, ut exercitii. Th. primus, ut exercitium.
    Ibid., 5, quique dissentiant. Th., uterque Reg. et uterque uict., quisque dissentiant: male.
     Ibid., 13, ab assignata. Reg., a signati, forte ab assignati: recte.
    Ibid., discesserit. Th. uterque, uict. secundus et Flor., decesserit.
    Ibid., 16, diuini operis. Reg. et uict. primus, diuine opere.
    301, 9, tingere flammas. Uterque Th. et Reg., tinguere flammas.
    303, 7, durare queant. uict. secundus, durare queunt.
    304, 3, qui? inquit. Th. primus et uict. primus, Et qui? inquit.
    305, 19, confirmande sapientie. Uterque Th., Reg. et uict. secundus, conformande sapientie.
    Ibid., 24, quidquid autem. Th. uterque et Reg., quidquid aut: bene.
    306, 2, nisi aut exercet, aut corrigit, punit. Sic omnes libri: Planudes quoque. uictorini uero, uerbo auctiores, nisi aut exercet, aut corrigit, aut damnat, punit: sed male.
     314, 4, hoc igitur fortuito. Th. uterque, Reg. et uterque uict., hoc igitur fortuitu.
    Ibid., 7, eo loci. Reg., eo loco. Th. secundus, in eo loco.
    Ibid., 11, quo ille obruit. Reg. et uict. secundus, quod ille obruit.
    316, 5, conueniant. Th. secundus, Reg. et uict. secundus, conuenient.
    319, 3, quodque discernat. Ambo tam Th. quam uict., quidque discernat.
    320, 2, quibus inest ratio. Uterque Th., Reg. et uict. uterque, quibus in ipsis inest ratio.
    Ibid., 9, ceciderunt. Uterque Th., Reg. et uict. secundus, ceciderint. Flor., cecidere.
    321, 2, inscitie. Reg. et uict. secundus, inscientie.
    323, 5, que sint, que fuerint, ueniantque uno. Sic ambo tam Th. quam uict. et Flor.; recte: nemo enim non uidet transpositionem factam in aliis editionibus omnibus.
     325, 1, si res aliorsum. Uterque Th., Reg. et uterque uict., si aliorsum: bene.
    Ibid., 12, at nos. Uterque Th. et uict. secundus, ac non. Reg., ac nunc.
    326, 12, atque sese res. Reg. et uict. secundus, quam sese res: bene.
    327, 2, humana opinione. Humane opinione; fortasse humane opinioni.
    328, 2, speret quisquam. Uterque Th., Reg., uict. secundus et Flor., speret quisque.
    331, 5, at si nescit. Th. secundus, aut si nescit.
    335, 10, arbitrio eueniunt. Uterque Th. Reg. et uict. secundus, arbitrio ueniunt.
    336, 9, que incerti. Th. secundus, quibus incerti: non male.
    Ibid., 10, opinionis constat id. Uterque Th., Reg. et uict. secundus, opinionis id.
    337, 10, imaginationis. uict. secundus, imaginis.
    Ibid., 15, ita definit. Th. secundus et Reg., ita definiuit.
     Ibid., 18, non imaginatione. Th. secundus, non in imaginatione.
    Ibid., sed rationali. Th. secundus, sed rationabili.
    340, 21, desidit. Uterque Th. et uict. primus, decedit.
    344, 7, quoddam uniuersale. Uterque Th. et uict. primus, quiddam uniuersale.
    Ibid., consideret. Uterque Th., considerat.
    345, 5, nulla est prescientia. Th. secundus, nullam esse prescientiam.
    Ibid., 7, habere possemus. uict. secundus, habere possimus.
    348, 7, patefecerit. Uterque uict., patefacit: et uterque Th., patefecit.
    349, 16, presentiam. Sic emendauit uallinus ex consensione omnium ueterum codicum.
    350, 24, necessaria, quam non necessaria. Uterque  Th., Reg. et uict. secundus, necessarie quam non necessarie.
    331, 11, aliquem ambulare. Th. primus, aliquem hominem ambulare.
    Ibid., 15, uoluntarie gradientem. Uterque Th., Reg. et uict. secundus, uoluntate gradientem.
    Ibid., eum tamen. uict. primus et Reg., eum tum.
    Ibid., 24, que prius. Uterque Th., qua prius.
    Ibid., 27, proposui. Th. primus, posui
    352, 5, diuinam te prescientiam Th. secundus et  Reg., diuinam te presentiam.
    Ibid., 8, nunc illud uelim. Uterque Th. et uict. secundus, nunc aliud uelim.
    Ibid., 16, scientie uis. Th. secundus. scientia eius.
    Ibid., cuncta complectens. Reg., cuncta prospiciens uel complectens.
    Ibid., posterioribus debet. Th. secundus, dedit posterioribus.
    Ibid., 23, recte sunt. Th. primus, recepte sunt.
    Ibid., 26, indicta. uict. secundus, indita.





APPENDIX AD LIBROS DE CONSOLATIONE PHILOSOPHIAE.





uARIA MONUMENTA LITTERARIA QUAE LIBRIS DE CONSOLATIONE IN GLAREANI EDITIONE PRAEFIGUNTUR.





IOANNES MURMELLIUS RURAEMUNDENSIS RODOLPHO LANGIO MONASTERIENSIS ECCLESIAE CANONICO S. P. D.


Tandem meas in Betii Seuerini de Philosophie Consolatione, cum primis fructuosum opus enarrationes, Rodolphe Langi, uir omnium  humanissime, disertissime, pientissime, studiosorum usui in lucem emitto, tuoque clarissimo nomini dico: non quod ei meis nugis aliquid splendoris accedere posse confidam, sed ut auctoritatis tue prestantissime tutela, quasi Aiacis clypeo munite, sub hominum uultus prodeant tutiores, nec uituperationum linguas cote liuoris  naturaliter acuminatas, et aspidum morsu nocentiores reformident. Dignus est profecto Betius, ut ingenue uerum fatear, qui me longe  meliorem aliquando commentatorem sortiatur. uerum tantum abest ut in hac commentariorum editione tanto scriptori satisfactum putem, ut uel hoc modo doctiores ad iuuanda studiosorum studia maximopere cupiam excitari. Porro de hactenus editis in eumdem enarrationibus nichil attinet dicere: que si placerent hominibus eruditis, sane quam libens  hoc lucubrandi labore, et hominum iudicia subeundi periculo supersedissem. Ceterum candido lectori operam meam probatum iri confido, non ob hoc solum, quod obscuris lucem intulerim, uerum etiam quia Grecis que desiderabantur, loco suo repositis  mendas complusculas, tum e prosa oratione, tum e uersibus sustulerim. Qua quidem in re tua quondam non parum me iuuit industria, multiiugaque eruditio: super cuius amplissimis laudibus  silere melius puto quam parum dicere, quoniam alio properare tempus monet. Premisi autem quedam nostris, que diligens lector haud quaquam aspernabitur, spero. uale,  meque  ama. Alcmarie tertio nonas Aprilis, anno a Christi Saluatoris ortu 1514.





IOANNES CAESARIUS IULIACENSIS IN QUADAM AD MURMELLIUM EPISTOLA.

Quod scribis te commentaria parare in quinque Betii libros de Consolatione philosophie, nichil sane iucundius audire potui: quod id certe diu iam optaueram, ut uidelicet ab aliquo docto homine, et in bonis litteris rite instituto  talia ederentur commentaria, que digna esse possent tanto auctore, ac tante etiam rei conuenire.





NICOLAUS CRESCIUS FLORENTINUS MONACHUS CISTERCIENSIS, ANTONIO LANFREDINO FLORENTINO CIuI ILLUSTRI.

Multa quidem sunt, Antoni Lanfredine, et in philosophia  et in theologia, cum obscure dicta, tum ad cognoscendum difficilia. Ille tamen imprimis celebres de fato, de beata uita, de diuina prenotione, atque Prouidentia questiones, ancipiti intellectu legentium plerosque in deteriorem sensum transuersos agunt. Que quanquam sunt a nonnullis ita accurate disputata, atque copiose illustrata, ut nullus uideatur relictus dubitandi locus, iis tamen de rebus accuratius, grauius, lucidius nemo quam Seuerinus Betius disseruit, uir  omnium sue etatis doctissimus. Qui cum in multiplici disciplinarum genere non pauca scripserit, uoluit etiam tum in hoc libro, quem de philosophie Consolatione, tum in iis quos de Trinitate et de Duabus Naturis Christi inscripsit, bono periculo experiri, quantum in sacris Litteris profecisset. Sed  erat hic liber adeo seculorum incuria iam deprauatus, ut nullus sui auctoris nitor, nullusque prope cultus agnosceretur. Qui cum superioribus annis restitutionem sui posceret, multo pluribus uulneribus affectus est. Namque mutilus, inuersus, et a se plurimum mutatus prodiit ab impressoribus in manus hominum, cum commentariis qui falso diuo Thome Aquinati ascribuntur. Rogatus itaque ut hunc ipsum Betii librum emendarem, ac pristine integritati quoad possem restituerem. Id eo libentius feci, quod materia de qua agebatur ea  profecto est que religiosum uirum maxime deceat. Usus est autem in hoc opere Betius eo dicendi genere, quod non minus ornatum quam graue et philosophie maxime accommodatum uideatur. Et preterea uarium eoque iucundum, quod nunc soluta oratione grauissime disputat, nunc metro elegantius ludit. Id igitur opus nostra cura ac diligentia, qualecunque est, emendatum, tibi Lanfredine uir ornatissime nuncupamus, non ea ratione, ut existimem eius lectionem posse multum tue eruditioni adiicere, sed ut tuo patrocinio in Euchiridii typum astrictum, honestius ac tutius in uulgus exiret: ut inde facile iudicari possit, quantum inter priorem illum et hunc nostrum librum intersit. Quod si tu probaueris, satis a me omnibus factum esse iudicabo. uale.





PRAELECTIO IACOBI BONONIENSIS IN BeTIUM SEuERINUM.


Constitueram uiri clarissimi hoc anno prefatione abstinere, ne semper in eodem uestigio hererem. Assiduitas enim, ut ait Cicero, fastidium parit et satietatem. uerum ut consilium mutarem, partim uos nimis officiosi et amantes nostri perfecistis  partim illustris et magnifici senatus nostratis magnificentia ac liberalitas, qui me proxime impensiori salario censendum putauit, nec non collegam uiro eruditissimo humanissimoque me adiungens, honestiori titulo exornauit. Tantorum igitur meritorum memor  recordatus etiam Amyclas tacendo periisse, quodque nemo silens placuit, ut inquit Ausonius,  cogor impellorque aliquid noui in presentia uobis recitare, quod ipsa saltem uarietate aures uestras permulceat et oblectet.

Quid frontem contraxistis? quod me recitaturum sum pollicitus? Non meum est exemplum, si recito. Sed hoc ueteres alioquin eruditissimi factitarunt. Nouum cutem id appello, quod ante me nullus sit contexuit. Habebunt itaque docti, que facile cognoscant: indocti, que condiscant et admirentur. Hodie igitur uerba sum facturus de erroribus pene innumeris, quibus plerique omnes fallimur: nec solum imperiti et profani, quod minus egre ferendum esset: sed  eruditi et, ut ita dicam, Musarum sacerdotes. Ceterum cum morbos et ulcera refricuero, medicinam auditor exspecta. Fauete ergo omnes, et adeste equo  animo. Nam, ut ait Hieronymus, beatus est qui loquitur in aures audientis. Omnis mortalium cura et intentio ad unum quietis statum, diuerso tamen calle nititur peruenire. Hic itaque se totum fortune committit, eam dicens res humanas pro arbitrio flectere et uersare. Eamdem obseruat et ueneratur, tanquam numen salutare, maximum omnipotensque. Illectusque primulum blanditiis et lenociniis huius pellacis et uersipellis dee, cum tandem reflantem uidet et aduersam, queritur, suspirat, gemitque, lubricam, inconstantem, cecam et uagam appellans, nullique conuicio parcens. Stultus, inquam, ne dicam insanus, qui uult ut nil intra sit oleam, nil extra in nuce duri. Quoniam enim mentis proposito uitam et spem illi credere est ausus, que ab antiquis et  ueteribus nostris ob mobilitatem sedere in pila fingebatur, et quam rotule insistentem, quod loco stare nequiret, sapienter dixit et lepide Ausonius. Fortune ergo si te regendum dedisti, domine moribus oportet obtemperes. Alius congerendis opibus, cumulandisque diuitiis inhiat, totusque incubat, ratus per has solidam felicitatem, et omnia mortalibus commoda et compendia importari, iuxta illud:

Nam si aliquis casus lecto te affixit, habes qui
Assideat, fomenta paret, medicum roget ut te
Suscitet, ac reddat natis carisque propinquis.
Frequenterque illud habet in ore,

Scilicet uxorem cum dote, fidemque et amicos,
Et genus et formam regina pecunia donat,
Ac bene nummatum decorat Suadela uenusque.
 Hic etiam putat celum deosque auro uenales, motus hoc Tertulliani uersiculo:

Non licet deos nosse gratis.
Hocque Petronii disticho,

Magna loquor, quiduis nummis presentibus opta,
   Et ueniet, clausum possidet arca Iouem.
Sed contra reputando, nichil improbius, nichil perniciosius, nichilque quod magis humanum genus uexet et inquietet, quam opes et pecuniam, inuenies. uerum hanc primum si struere cupies, eripies habenti. Unde improbas crescere diuitias dixit Flaccus. Hieronymusque, Diues, ait, aut iniquus, aut iniqui heres. Noxia igitur est et inutilis pecunia, quando inhonesta: uetusque uerbum est, Male parta, male dilabuntur. Perniciose sunt et opes, quarum opera homines euigorantur et  emollescunt, morbi gliscunt et egritudines, pudor, leges, iura, turres, arces, propugnacula, et oppida munitissima expugnantur. Pecunie enim  omnes uias norunt. Diogenes ille Cynicus uiam uirtutis adeo angustam, difficitem et arauam esse aiebat, ut eam uix nudi superare possent ac transmittere, nedum pondere aliquo impediti et auro suffarcinati. Lucretius etiam scriptum reliquit, defunctos uita, nudos et inopes inferna subire. Ex quo Ausonius facete congressum Diogenis et Cresi apud in feros hoc carmine lusit:

Effigiem, rex Crese, tuam ditissime regum,
   uidit apud manes Diogenes Cynicus.
Constitit, utque procul, solito maiore cachinno
   Concussus, dixit: Quid tibi diuitie
Nunc prosunt, regum rex o ditissime, cum sis
    Sicut ego, solus me quoque pauperior?
Nam quecunque habui, mecum fero, cum nichil ipse
   Ex tantis tecum, Crese, feras, opibus.
Alius per gradus magistratuum discurrere contendit: sicque ad honores obrepit, ut postea fascibus conspicuus, illustris ac reuerendus appareat. Habet enim  iustam uenerationem quidquid excellit, et hunc hiantem trigeminus plausus tollit et inflat: sicque populari aura erectus, celum se scalpere putat, quem gloria subsequitur dulcis magistratuum et laborum comes, alimentumque cuiusque animi generosi. Trahimut enim omnes laudis studio, et optimus quisque maxime gloria saginatur. Pulchrum est digito monstrari, et dicter hic est. uerum quoniam huiusmodi dignitates site  sunt in arbitrio profane multitudinis, idcirco minus exoptande uidentur. Ut enim precipit Anneus Seneca:

uitate quecunque uulgo placent.

Quam uero improbum sit, et preposterum populi examen et iudicium, ut alia pretermittamus, nonne unico Catonis et uatinii exemplo licebit agnoscere? Cato enim ille uiuax imago uirtutum, preture candidatus, repulsam passus est. uatinius uero homo leuis et nequam illam est assecutus, stupente eodem popello, qui hoc fecerat, et admirante. Hunc uero splendorem liuor plerumque comitatur. Nam, ut inquit Aemilius Probus, est hoc commune uitium in magnis liberisque ciuitatibus, ut inuidia glorie sit comes, et libenter his homines detrahant, quos uideant altius emergere. Gloria  uero quam fallax, quam turpis et inanis sit, ostendit Euripides in Andromache, in hanc sententiam exclamans: O gloria, gloria, nichil aliud es quam aurium inflatio magna. Huius uero glorie et splendoris cupidi plerique cum hoc in puluere uiriliter desudassent, pro munere tandem exsilium, carcerem, aut mortem subiere. Alius stemmate et nobilitate gloriatur, tumescitque, cum fumosas maiorum suorum imagines in atrio conspicatur, quarum simile nichil habet ipse preter colorem, ut cum Cicerone loquar. Has ergo frequenter suspicit et admiratur, pretenditque, perinde ac proauorum tituli et elogia eum forte degenerem sordidumque tegere possint et honestare. Contra uero euenit, ut plerumque per hec monumenta hominis improbitas ac uilitas magis magisque elucescat. Non possunt  omnes esse patritii, ut inquit Cicero. Ille uero omni commendatione dignus est, qui sua uirtute posteris preluxit. Nam si nobilitas est quedam laus ueniens ex meritis parentum, me hercule! aliena est. Miserum uero est, ut ait ille, aliorum incumbere fame. Unde grauiter dixit Betius:

Quid genus et proauos strepitis?
Si primordia nostra
Auctoremque Deum spectes,
Nullus degener exstat,
Ni uitiis peiora fouens
Proprium deserat ortum.

Alius in summa potentia summum bonum collocat. Hicque aut regnare cupit, aut regibus adherere: regnum ex Deo esse, hoc Homerico admonitus: Neque  tu, Polide, uelis contendere cum rege, cui ab ipso Ioue, qualis nunquam alteri, collata est dignitas. Hic igitur ut excellat et imperet, nil intentatum, nilque inausum linquens, per fas et nefas ad uotum improbus properat, illud Euripidis usurpans: Si uiolandum ius est, gratia imperii uiolandum, ceteris rebus pietatem colas. Reges enim proximi sunt diis immortalibus, ut ait Cesar. Cicero quoque regium nomen sanctum appellat. At uos, terreni homines, nonne consideratis quibus presidere uideamini? Num si inter mures uideretis aliquem ius sibi ac potestatem uindicantem,

Spectatum admissi risum teneatis amici?

Si uero corpus hominis pensitetur, quid eo imbecillius, quid fragilius, cum sepenumero et hora et  momento temporis dissoluatur et intereat? Quam uero sollicitus et miserabilis sit status tyrannorum et principum, rex ille patefecit, qui diadema priusquam capiti suo apponeret, considerans, ait: O nobilem magis quam felicem pannum, quem si quis introspiciat, quam multis periculis et miseriis sit refertus, ne humi quidem iacentem tollere uellet. Et Dionysius ille Sicilie tyrannus, qui metus et pericula regum principumque expressit ense illo leui filo suspenso, plurimorumque per ora uulgato. Scatet uero exemplis innumeris uetustas, plena est nostri temporis etas, qui reges et principes felicitatem calamitate mutauerint. Infelicissimum autem genus infortunii est fuisse felicem, ex quo dixit Horatius:

   Fuge magna, licet sub paupere tecto
 Reges et regum uita preuertere amicos.
Quid de regum et principum familiaribus loquar? Nonne Tiberius Seianum illi semper proximum et intimum unco trahi et excarnificari imperauit? Nonne et Domitius Nero Senecam preceptorem ad mortem compulit? Papinianum etiam diu inter aulicos potentem, Antonius militum gladiis obiecit? propter quod eleganter dixit idem Flaccus:

Dulcis inexpertis cultura potentis amici,
Expertus metuit.
Alius claritatem optimum iudicans, gloriosum nomen propagare festinat, in primisque re militari clarescere gestit, Ciceronis memor ita scribentis: Militaris uirtus prestat rebus omnibus. Hec nomen populo Romano,  hec huic urbi eternam gloriam peperit. Hec orbem terrarum parere huic imperio cegit, omniaque urbana sunt in presidio et tutela bellice uirtutis. Hic ergo inglorios et sine nomine brutis annumerandos putat, cum presertim uel pace uel bello clarum fieri liceat, ut ait ille. Sed complures etiam sui temporis clarissimi, ignotis tamen mortibus perierunt, nullos sortiti rerum suarum scriptores. Quid quod scripta et monumenta tempore tabescunt et intereunt? Unde illud est:

Miremur periisse homines, monumenta fatiscunt.
   Mors etiam saxis nominibusque uenit.
Huc adde quod si toti moriuntur homines, quod tamen a nostris institutis et legibus longe abhorret, nulla est claritas et gloria, cum is omnino non exstet. Si uero bene mens sibi conscia recti, terreno carcere reclusa,  celum libera petit, nonne omne negotium terrenum spernet? et celo fruens, gaudebit sese his exemptam? Unde illud est:

Nec uixit male, qui moriens natusque fefellit.
Et ille uergilianus ait,

    . . .Pulcherrima primum
Dii moresque dabunt uestri.
Alius gaudio letitiaque bonum metitur. Hic felicissimum putat uoluptate diffluere, ad quam nos propensos natura impellit, imo precipites agit. Quod autem secundum naturam est, ut ait Aristoteles, id suaue contingit: sequunturque omnia animalia eam uoluptatem que secundum naturam est. Hic ergo asserit deos propterea esse sempiternos, quod securi uoluptate iugiter et continenter  perfruantur. Libens ergo illud Persianum usurpat:

   Carpamus dulcia: nostrum est
Quod uiuis, cinis et manes, et fabula fies.
Ceterum si homines uoluptates abeuntes considerarent, solamque facti penitentiam superesse, eas magis declinarent atque effugarent, quam naute blandas Sirenes et asperas symplegades. Quis enim non libens spernat et abiiciat uilissime fragilissimeque rei corporis seruitium? Solitus erat dicere Antisthenes Socraticus: Insanirem potius quam oblectarer. Dicebat etiam Diogenes: Si non ebrii essetis, Socrati pareretis: et aut per omnes etates continentie studeretis, aut suspendio uitam finiretis. Cato quoque in oratione quadam ita homines a uoluptate deterret: Si qua per uoluptatem nequiter feceritis,  uoluptas cito abibit, nequiter factum illud apud uos semper manebit. Alius formam et dignitatem corporis prestantissimum putans: Hec, inquit, dos est que conciliat homines, queque deos allicit et inuitat, imprudens atque immemor, quid Hippolyto, quid Bellerophonti, quid Hyacintho, quid Hyle et aliis id genus acciderit, quibus species dispendiosa fuit et noxia? Huc adde quod forme nitor rapidus est et uelox, uernaliumque florum mutabilitate fugacior. Unde Salustius forme gloriam fluxam et fragilem dixit: et Calphurnius:

Donum forma breue est, nec se tibi commodat annis. Quamobrem Spurina ille Hetruscus non mediocrem laudem est apud posteros assecutus, quod cum specie sua illustri complurium matronarum oculos sollicitaret, faciem propriam multis inhonestis uulneribus ac fedis  cicatricibus deformauit, ut ueram animi pulchritudinem retineret. uerum si  lynceis oculis homines ulcrentur, sic ut eorum uisus obstantia transmitteret, et penetraret: nonne introspecti Alcibiadis corpus super ficie pulcherrimum, turpissimum uideretur? Pulchrum enim aliquid uideri non sua natura, sed oculorum spectantium reddit infirmitas. Alius in uirtute ueram animi quietem, tranquillitatemque mentis reponens grandi passu, omnique impetu ad eam defertur, arbitratus ei omnia inesse, quem penes sit uirtus, memor huius hymni: uirtus, optima uenatio uite es mortalibus omnibus. Talem tu iacis in pectora nobilem fructum, perpetuo tempore qui manet. Auro tu melior. Nocturnis hic igitur chartis pallescere cupit. Zenonis exemplo stimulatus, qui cum Apollinem consuluisset,  quo pacto optime uiuere posset, responsum accepit: Si mortuis colore concors esset, hoc est, si ad legendos antiquorum libros magno studio sese contulisset. Ceterum cum uarie sint artes et discipline, est qui grammaticam sectetur: que cum in duas partes diuidatur, ut inquit Fabius, in bene loquendi scientiam et petarum enarrationes, posthabitis his et omissis, que ad solidam frugem pertinent, leuia et ludicra morosus et delicatus scire gestit: exempli causa. Quoties an quotiens sit dicendum, coniunx an coniux, et an amicei numero multitudinis per e et i scribendum, ut censebat Nigidius: et an uireis et omneis in plurali e assumat, ut asserit Terentianus, aliaque id genus, que in Plauto subtilis lector offendet. Quippe que haud equidem in magno  ponam discrimine, ut cum Liuio loquor. Alii enim in litteris et syllabis sint occupati: Tu sententias quere, ut ait Hieronymus. Est qui dialecticam petat, sophismata quedam et gryphos, captionesque labyrintho et Menandro similes tantum percurrens, semperque in ueri, et falsi questione occupatus. Quod dum facit, tanto fit a ueri cognitione remotior, quanto Simonides ille a Dei scientia repellebatur. Qui cum ab Hierone tyranno cogeretur rimari et querere, qualis Deus esset, primum diem, dehinc biduum, postea tempus duplicari postulabat. Quod cum tyrannus miraretur, philosophus illud respondit: Quanto enim diutius considero, tanto res uidetur obscurior. Est qui ad rhetoricam deflectat, eam reginam rerum omnium appellans, que rupicos homines et agresteis et dispalanteis in unum congregauit,  et ad ciuilis obsequii pellexit disciplinam, et que fora, gymnasia, porticus, theatra, tam Athenis quam Rome pro arbitrio domuit flexitque. Hic tamen seipso usus pessimo  preceptore, nulla obseruans rhetorices catholica ac precepta, orator uult appellari. Cumque ante omnia apertis ac lucidis nominibus sit utendum, hic maiore in litteris iactantia, et , id est elatione, quam opera, uerbis iam pridem desitis, obsoletis, et penitus reconditis abutitur, cacozelarius dici cupiens et antiquarius, ostentator magis doctrine quam uerus possessor, in quem conuenit illa de oratore faceta definitio: Orator est uir malus dicendi imperitus. Orator enim perfectus adhuc desideratur. Alius  ad astrologiam contendit, illum iudicans ad unguem  beatum, supraque uota felicem, qui astrorum siderumque meatus, celi itinera, occasus et ortus signorum, deliquia solis ac lune calleat. Hicque Hercule et Atlante emeritis, iamque fatigatis, supposito uertice, celum fulcire cupit. Sic enim petitur celum, ut ait Ouidius, Anaxagoram forte demiratus, qui lapidem casurum e sole predixit. uerum quoniam innumere sunt stelle, que nondum in cognitionem mortalium deuenerunt, idcirco astrologus plerumque fallitur, et ab arte deseritur. Diogenes, ob hoc, cum quemdam de solis natura ac potestate disserentem, et omnibus persuadentem uidisset, quando, inquit, de celo descendisti? Ceterum si reliquos humane uite errores in ceteris disciplinis enarrare uellem, tertius fortasse Cato, et octauus sophos, nonusque magister morum dicerer, et subsannarer, mihique satietatem,  uobis autem fastidium ac nauseam conflarem. Ex quo referam pedem, et ad medicinam  paucis me conuertam. Ante omnia, eminentissimi auditores, necesse est hoc pretendere, nichil apud Deum fieri sine ratione, ut ait Hieronymus. Deus autem qui summa ratio est, hominem hac fine plasmauit, ut magistra ac duce ratione, uitam in terris ageret celestem. Hanc uero si omitteret, in preceps collaberetur: unde sapienter dixit Persius:

Nil tibi concessit ratio, digitum exere, peccas.
Diuus quoque Hieronymus dixit, corporis nostri sensus esse quasi equos currentes sine rectore, animam uero et rationem in aurige modum retinere frena currentium. Quisquis igitur duce ratione ambulauerit, in primis fortunam   calcabit, et fatum subiiciet pedibus, diuitias et opes aspernabitur, contemnetque tanquam intemperantie et nequitie materiam, omniumque scelerum seminarium: dolium ac peram Diogenis concupiscet, ad naturam uiuens, que paucis et minimis contenta est. Idem ambitiosa nomina, et inutiles magistratus, tanquam blandos insidiatores reformidabit, conscientia benefacti munitus: hisque bonis gaudens, que in ipso sunt, externa despiciens, et non assis faciens, uirtute sola contentus. Ut enim Horatius:

uirtus repulse nescia sordide.
Intaminatis fulget honoribus.
Nec ponit aut sumit secures
Arbitrio popularis aure.
 Et Claudianus:

Ipsa quidem uirtus pretium sibi, solaque late
Fortune secura nitet, nec fascibus ullis
Exigitur, plausuque petit clarescere uulgi,
Nil opus externe cupiens, nil indiga laudis.
Gloriam rem inanem, et bulle repente tumescenti comparandam, necnon nobilitatem tanquam rem alienam ridebit. Genus suum celeste, necnon originem sideream hominis contemplatus, dicet illud Anaxagore: illa patria mea est, celum intuens. Potentiam principumque familiaritates refugiet, iuxta illud Lucani:

   Exeat aula,
Qui uult esse pius: uirtus et summa potestas
Non ceunt.
A uoluptate deflectet, tanquam ab hoste blando, que  suauibus illecebris clanculum omnem succum exsorbet. uoluptas enim ueluti hirudo est, que non est missura cutem, nisi plena cruoris. Formam contemnet, que morbis et etate deflorescit, queque hore momento intercidere potest et euanescere. Quoniamque uera uirtus est uitium fugere, ob hoc idem grammatice, dialectice, rhetorice, astrologie, et aliis mathematicis hoc animo incumbet et inuigilabit, ut per hos leuiores gradus sit ad philosophiam aditus, philosophiam, inquam, omnium uirtutum magistram. Quippe que hominem impellit et cogit rimari secreta nature, eumque ad mores celestes componens et conformans, Deum ex homine facit. Cumque philosophia sit quedam meditatio mortis, per hanc, inquit Diogenes, solum anima a corpore disparatur. Cum enim uidet, audit, olfacit, gustat, adest corpus.  Dicebat idem Diogenes: Cum mente non meditamur, molestus uite finis est exspectandus: anima namque deliciis amissis merore afficitur. uerum ubi optimam meditati erimus meditationem, et uita suauis est, et mors minime molesta. Sed ut semel et opere aliquo reque ipsa uerba sanciamus  constitui, auditores clarissimi, diebus festis philosophiam Betii publice profiteri, ut aliquando opus pene diuinum et celeste relicto situ et squalore, nitidum et emaculatum prodeat in lucem, festis, inquam, diebus. Nam  si per sacra solemnia riuo deducere nulla religio prohibet, si salubri fluuio mersare oues fas et iura sinunt, cur non religionis honor putetur dicare sacris diebus  sacrum studium litterarum? Hoc ergo Betii opus quisquis perlegerit, aut  audierit  iucunde et feliciter cum ratione docebitur uiuere, calcato expunctoque omni mentis affectu, mortique preludens, eam postea uere uenientem non solum non formidabit, sed letus  occurret, eamque corde intrepido et hilari fronte suscipiet. Dixi.





IOANNIS MURMELLII PRAELIBATIO IN BeTII SEuERINI DE PHILOSOPHIAE CONSOLATIONE OPUS.

Enarraturo mihi quinque Betii de philosophie Consolatione libros, quedam prelibanda sunt, quibus studiosorum animi ad ea que tractanda sunt, non incongrue preparentur. Sunt autem hec: Betii uita,  titulus operis, styli qualitas, scribentis intentio, numerus librorum, que sit operis utilitas, et ad quam id philosophie partem referatur.



I. Seuerini Betii uita.

uita Betii hec est: Seuerinus Betius Romanus, ex nobilissima Torquatorum familia progenitus, generis claritudinem honestissimis a pueritia studiis, uirtutumque ac doctrinarum nobilitate superauit. Cum enim non minus Grece quam Latine sciret, uniuersamque philosophiam cum arte oratoria et petica coniunxisset, se non sibi soli, sed humane societati natum arbitratus, rei ciuilis administrationem suscepit, perque honores amplissimos consul euasit, iustitie rebus in omnibus cultor maximus, assertorque singularis. Unde et proborum beneuolentiam adeptus est, et improborum aduersus  se odia concitauit. Uxor ei fuit nobilissimi generis femina, insignis tum modestie tum pudicitie, Rusticiana, Symmachi senatoris et consularis uiri filia, ex qua liberos suscepit: habuitque duos filios paterni, auitique ingenii specimen preferentes, quos pater ipse aliquando consulatu honoratos domo prouehi sub frequentia patrum et plebis alacritate uidit. Constat autem certis auctoribus, Betium diui Benedicti amicum fuisse, et in monte Cassino cum Tertullio, Placidi monachi patre Romano senatore, illius mense accubuisse. Cum uero iam complures annos tum diuitiis, tum honoribus floruisset, et incredibilem uirtutum eius splendorem improborum hominum malitia ferre diutius non posset, iniquis pessimorum delatorum criminibus circumuentus, a Theodorico Gothorum rege, Ticinum in exsilium pulsus  est, ubi ne inerti otio merorisque tedio contabesceret, hoc diuinum philosophice consolationis opus composuit, et ad postremum incrudescente tyranni uecordia, cum Symmacho socero suo interemptus est, anno ab ortu Christi quingentesimo uicesimo quarto, uel ob suspicionem affectate libertatis, uel quod in Arianos inuectus esset, quorum labe Theodoricus rex erat inquinatus. Qui in crudelitatis sue ultionem apoplexi, uel  uentris profluuio interiit, nonagesimo octauo die postquam eius iussu Ioannes pontifex et Romani consules ac senatores aliquot Rauenne, famis cruciatu in carcere mortem obierant, atque anno duodequadragesimo, postquam Italie dominio potitus erat. Quanquam Procopius in belli Italici aduersus Gothos principio  refert, Theodorico post occisos Betium et Symmachum cenanti, cum esset caput piscis oblatum, horrendam in illo uisam Symmachi faciem, que labro inferiori mordicus apprehenso, sibi toruis oculis minaretur: eoque consternatum pauore regem incidisse in egritudinem, in qua leuitatem suam confessus fuit, quod scilicet pontificem sanctum uirum et cum eo alios illustres Romanos, et tunc prestantissimos uiros Symmachum ac Betium ad perditorum hominum suggestionem occidit, et paulo post eam confessionem illico exspirauit. Simile certiusque testimonium subite mortis inflicte regi Theodorico ad penam iniquitatis affert sanctus Ecclesie doctor Gregorius in Dialogo, ubi scribit: solitarium magne uirtutis uirum apud Liparem insulam in eremo habitantem, qua die defunctus est  Rauenne Theodoricus, Gotho cuidam nobili tunc dixisse, uisam a se Theodorici regis animam, que a Ioanne Romano pontifice et Symmacho, quos per id temporis occiderat, in ollam uulcani mergenda portaretur. Eius autem filia fuit Amalasiuntha, teste Cassiodoro grauissimo auctore, inter primarias rarissimasque feminas annumeranda, Grecis et Latinis litteris egregie imbuta, multarum linguarum perita, quam ille dicit, uidere uenerandum, audire loquentem, fuisse miraculum. Hec, Theodorico patre suo mortuo, Betii et Symmachi filiis bona paterna in fiscum delata restituit. Aliquot autem annis post, cum Totilas Gothorum rex urbem Romam cepisset, accusata fuit a Gothis Rusticiana Betii quondam uxor, quod statuas Theodorici regis confringi delerique curasset ob uindictam Betii  mariti ac Symmachi patris, quos Theodoricus interfici fecerat. Quod obiiciebatur mulieri de statuis, uerum fuisse putabatur: sed excusabat eam iustus dolor, quod magnos illos uiros iniuste necatos fuisse constabat. Qua ratione Totilas eam absoluit, et ab impetu Gothorum tutam seruauit.



II. Betii opera que nunc exstant hec sunt.

    In Porphyrii Isagogen Enarrationes due, prima et secunda.
    In Aristotelis Predicamenta commentariorum libri duo.
    In eiusdem librum de Interpretatione prima editio, et secunda in sex libros distributa.
    Liber de Diuisionibus.
    Liber de Diffinitionibus
     Introductio ad Categoricos Syllogismos.
    In Ciceronis Topica commentariorum libri sex.
    De Differentiis topicis libri quatuor.
    De Syllogismo categorico libri duo.
    De Syllogismo hypothetico libri duo.
    De Trinitate libri duo.
    De Hebdomadibus liber unus.
    De Unitate et uno liber unus.
    De Duabus naturis et una persona Christi, liber unus.
    De Arithmetica libri duo.
    De Musica libri quinque.
    De Geometria libri duo ex Euclide translati.
    De Consolatione philosophie, hoc opus diuinum.


Scripsit et alia cum carmine, tum soluta oratione, que  nunc desiderantur. Porro liber ille qui uulgo Betii de Disciplina scholarium inscribitur, non est eius, sed barbari nescio cuius, quod cum alia pleraque coarguunt, tum stylus facile indicat, a Betii cum eruditione tum elegantia sane quam alienus. Non ignoro tamen Pium Baptistam Bononiensem aliter sentire, sed eum facile alias refellemus. Transtulit item Betius noster in Latinam linguam complures Aristotelis libros, et nonnullos Platonis dialogos, pollicitus etiam utriusque horum philosophorum concordiam se scripturum: quod an prestiterit, compertum non habemus. At hac tempestate nulla Betii interpretatio exstat, ut bene testatur Leonardus Aretinus in quarto Epistolarum libro, preter quam Porphyrii et Predicamentorum, et librorum. Quos si accurate leges, uidebis summum  illum uirum sine ullis ineptiis libros illos transtulisse. Textus est nitidus et planus, et Greco respondens. Ab eodem Leonardo in quinto epistolarum uolumine, Betius uir doctissimus merito dicitur, de cuius prestantia et aliorum honorifica quedam testimonia his apponere libitum est.


Baptista Mantuanus

Baptista Mantuanus in Apologetico Betium appellat grauissimum sanctissimumque uirum, et omnium scientiarum peritissimum ac prestantissimum ueritatis inquisitorem et inuentorem.


Angelus Politianus.

Angelus Politianus in Miscellaneis: Nam quis, inquit, Betio uel in dialecticis acutior, uel subtilior in mathematicis, uel in philosophia locupletior, uel in theologia  sublimior? Quem tanti iuniores etiam philosophi, longe  omnium perspicacissimi fecerunt, ut Aquinatem Thomam diuum hominem, magnumque illum Thome preceptorem  habere meruerit enarratores, et ab ipsius sententia ne sit ulla quidem pene prouocatio.


Platina.

Platina in Hormisde pontificis maximi uita, litterarum monumentis hec prodidit: Betium et Symmachum Theodoricus ob suspicionem affectate libertatis exsilio primo, mox carcere afficit. In hac calamitate constitutus Betius, multa scripsit que adhuc leguntur. Transtulit et pleraque ex Aristotele, eademque commentatus est. In mathematicis doctissimus est habitus, quod  eius Musica et Arithmetica ostendunt. Postremo uero cum Symmacho senatore Theodorici iussu necatur. Sunt autem qui scribant Betium tantam calamitatem subiisse, quod in Arianos inueheretur, ad quos Theodoricus declinauerat. Superior sententia mihi uerior uidetur.


Raphel uolaterranus in Anthropologia.

Betius, Zenone imperante, ob affectate libertatis suspicionem a Theodorico rege exsilio damnatur: deinde custodie traditus, plura conscripsit. Tandem simul cum Symmacho senatore socero suo, aliisque prestantibus uiris, interficitur. Eius deinde statuas Amalasiuntha restituit, et heredibus patrimonium incolume reddidit. uir omnium unus, qui et doctissimus, et sine genio fuerit in scribendo.


Mattheus Palmerius Florentinus in Chronicis.


Betius senatorius uir, ob suspicionem affectate libertatis a Theodorico exsilio damnatus, moxque in carcerem trusus, plura conscribit.


Idem paulo post.

Betius iam pridem exsilio reuocatus, et pretorio prefectus, Theodorici iussu simul cum Symmacho senatore et cum aliis prestantibus uiris interficitur.


Marcus Antonius Sabellicus Enneadis octaue libro secundo.

Betii scripta longius durant, uarieque uersatum est illud ingenium per omnes philosophie partes tam copiose et eleganter, ut nescias utrum ultimus fuerit eorum qui Romane locuti sunt, an primus qui inclinatam eloquentiam in integrum restituere sit adortus. Scripsit in  diuinis quedam, sed in mathematicis multo plura. Exstant in dialecticen commentarii, exstat et carmen. Ceterum cum utrumque sit ab altero diuersum, iure dubitari possit utrum fuerit illi natura magis proprium. In cunctis tam castus et elegans, ut cum quolibet maiorum certet.

Apud Cassiodorum in libris uariarum rerum aliquot erudite, et cum primis, honorifice Theodorici Gothorum regis ad Betium epistole leguntur, quarum unam hoc potissimum loco ascribendam putaui:

»Betio uiro illustri patricio, Theodoricus rex Salutem.

»Spernenda non sunt que a uicinis regibus presumptionis gratia postulantur, dum plerumque res parue plus preualent prestare quam magne possunt obtinere diuitie. Frequenter enim quod arma explere nequeunt,  oblectamenta suauitatis imponunt. Sit ergo pro republica, et cum ludere uidemur. Nam ideo uoluptuosa querimus, ut per ipsa seria compleamus. Burgundionum itaque dominus a nobis magnopere postulauit ut horologium, quod aquis sub modulo fluentibus temperatur, et quod solis immensi comprehensa illuminatione distinguitur, cum magistris rerum ei transmittere deberemus, quatenus impetratis delectationibus per fruendo, quod nobis quotidianum, illis uideatur esse miraculum. Merito siquidem respicere cupiunt, quod legatorum suorum relationibus obstupescunt. Hoc te multa eruditione saginatum ita nosse didicimus, ut artes quas exercent uulgariter nescientes, in ipso disciplinarum fonte potaueris. Sic enim Atheniensium scholas longe positus introisti, sic palliatorum choris miscuisti togam, ut  Grecorum dogmata doctrinam feceris esse Romanam. Didicisti enim qua profunditate cum suis partibus speculatiua cogitetur, qua ratione actiua cum sua diuisione discatur, deducens ad Romuleos senatores, Quidquid Cecropide mundo fecerant singulare. Translationibus enim tuis Pythagoras musicus, Ptolemeus astronomus leguntur Itali. Nicomachus arithmeticus, geometricus Euclides audiuntur Ausonii. Plato theologus, Aristoteles logicus, quirinali uoce disceptant. Mechanicum etiam Archimedem Latialem Siculis reddidisti, et quascunque uel disciplinas uel artes fecunda Grecia per singulos uiros edidit, te uno auctore, patrio sermone Roma suscepit. Quos tanta uerborum luculentia reddidisti claros, tanta lingue proprietate conspicuos, ut potuissent  et illi opus tuum preferre, si utramque plenius didicissent. Tu artem predictam ex disciplinis nobilibus natam per quadrifarias mathesis ianuas introisti. Tu illam in nature penetralibus considentem auctorum libris inuitantibus, cordis lumine cognouisti. Cui ardua nosse usus, miracula monstrare propositum est. Molitur ostendere, quod obstupescant homines se inuenisse, miroque modo naturis conuersis facti detrahit fidem, cum ostentet et oculis uisionem. Facit aquas ex imo surgentes precipites cadere, ignem, ponderibus currere, organa extraneis uocibus insonare, et peregrinis flatibus calamos complet, ut in anima possint arte cantare. uidemus per eam defensiones iam nutantium ciuitatum subito tali firmitate consurgere, ut machinamentorum auxiliis superior reddatur, qui desperatus uiribus inuenitur.  Madentes fabrice in aqua marina siccantur. Dura cum fuerint, ingeniosa dispositione soluuntur. Metalla mugiunt. Diomedes in ere grauius buccinatur, eneus anguis insibilat, aues simulate fritinniunt, et que uocem propriam nesciunt habere, dulcedinem probantur emittere cantilene. Parua de illa referimus, cui celum imitari fas est. Hec fecit secundum solem in Archimedis sphera decurrere. Hec alterum zodiacum circulum humano consilio fabricauit. Hec lunam defectu suo reparabilem artis illuminatione monstrauit, paruamque machinam grauidam mundo, celum gestabile, compendium rerum, speculum nature ad speciem etheris indeprehensibili mobilitate uolutauit. Sic astra, quorum licet cursum sciamus, fallentibus tamen oculis prodire non cernimus. Stans quidam in illis transitus est, et  quam uelociter currere uera ratione cognoscis, se mouere non respicis. Quale est hoc homini, etiam facere, quod uel intellexisse potest esse mirabile? Quare cum uos ornet talium rerum predicanda notitia, horologia nobis publicis expensis sine uestro dispendio destinate. Primum sit, ubi stylus diei index per umbram exiguam horas consueuit ostendere: radius itaque immobilis et paruus peragens, quod miranda solis magnitudo discurrit, et fugam solis equiparat, quod motum semper ignorat. Inuiderent talibus si astra sentirent, et meatum suum fortasse deflecterent, ne tali ludibrio subiacerent. Ubi est illud horarum de lumine uenientium singulare miraculum, si has et umbra demonstrat? Ubi predicabilis indefecta rotatio, si hec et metalla peragunt, que situ perpetuo continentur? O artis inestimabilis  uirtus, que dum se dicit ludere, nature preualet secreta uulgare. Secundum sit, ubi preter solis radios hora dignoscitur, noctes in partes diuidens: quod ut nichil deberet astris, rationem celi ad aquarum potius fluenta conuertit: quorum motibus ostendit, quod celo uoluitur, et audaci presumptione concepta ars elementis confert, quod originis conditio denegauit. Uniuersa discipline, cunctus prudentium labor, nature potentiam, ut tantum possint nosse, perquirunt. Mechanema solum est, quod illa ex contrariis appetit imitari, et  in quibusdam etiam nititur uelle superare. Hec enim fecisse dignoscitur Dedalum uolare, hec ferreum cupidinem in Diane templo sine aliqua illigatione pendere. Hec hodie facit muta cantare, insensata  uiuere, immobilia moueri. Mechanicus  pene socius est nature, occulta reserans, manifesta conuertens, miraculis ludens, ita pulchre similans, ut quod compositum non ambigitur, ueritas estimetur. Et quia te studiosius legisse cognouimus, predicta nobis horologia ocius transmittere maturabis, ut te notum in illa mundi parte facias, quo aliter peruenire non poteras. Agnoscant per te extere gentes, tales nos habere nobiles, quales leguntur auctores. Quoties non sunt credituri, que uiderint? Quoties hanc ueritatem lusoria somnia putabunt? et quando fuerint ab stupore conuersi, non audebunt se equales nobis dicere, apud quos scient sapientes talia cogitasse. uale.«



III. Operis titulus.

Titulus operis hic in plerisque exemplaribus habetur:  Anitii Manlii Seuerini Betii uiri clarissimi et illustris, e consulum ordine, de Consolatione philosophie libri quinque. Anitius Manlius Torquatus et Seuerinus nomina sunt ex familia genereque Betii desumpta. Quandoquidem Anitiorum genus nobilissimum fuisse Rome, et diuus Hieronymus in epistola ad Demetriadem testificatur his uerbis: Scilicet nunc mihi Proborum et Olibriorum clara repetenda sunt nomina, et illustris Anitii sanguinis genus, in quo aut nullus aut rarus erit, qui non meruerit consulatum. Et Prudentius peta in libro aduersus Symmachum secundo, hunc in modum cecinit:

Fertur enim ante alios generosus Anitius Urbis
Illustrasse caput: sic se Roma inclyta iactat.
 uidetur mihi hec Anitiorum familia ex Manlia gente duxisse originem, cuius auctor fuit Manlius Capitolinus. Torquati autem cognomen ex Titi Manlii uirtute accessit, qui Sulpitio dictatore tribunus militum Gallum prouocatorem occidit, torquem ei detractum ceruici sue indidit. Ab eodem propagatum est in posteros Seuerini cognomentum. Fuit enim tam seuerus, ut bello Latino consul filium suum quod contra patris imperium pugnasset, licet hostis uictorem, securi percusserit. Unde uergilius:

   seuumque securi
Aspice Torquatum.
Porro peculiarem et prope genuinam huius gentis fuisse seueritatem, ostendit Cicero in I de Finibus libro. Proinde ridiculum est quod indocti aiunt Betium eo  dictum Seuerinum, quod Theodorico regi se opposuerit. Multo autem magis illud quod Betium tradunt a uescenda boum carne fuisse agnominatum, cum eruditiores a nomine prisci cuiusdam philosophi quod est Betius, censeant Betium fuisse appellatum. Quod si ita est per th aspiratum hoc nomen scribendum est. Interpretatur autem , fautor, adiutor, auxiliator. Ceterum quod hoc opus de Consolatione philosophie inscribitur, sciendum est formas sepe fingi ab illustribus auctoribus, et personarum fieri descriptionem: quare Grecis dicitur. Quemadmodum Prodicus sophista uirtutem ac uoluptatem apud Herculem inter se decertantes facit, ut auctor est Xenophon. Et mortem ac uitam, teste Fabio, contendentes in satyra tradit Ennius.



Iu. Styli qualitas.


Iam ut styli qualitas innotescat, Betius in his libris, tum uersibus utitur, tum oratione soluta, ut iucunda uicissitudine lectoris tedium leuetur. Fecerunt hoc ante Betium cum alii, tum preclare Petronius Arbiter, et Martianus Capella. Belle autem prius utitur carmine quam prosa: quod  primum ante omnia apparatio ipsa petica processit in medium, et approbata complacuit. Deinde metrum soluerunt Cadmus, Pherecydes et Hecateus. Huc accedit, quod Betius animo nimium perturbatus, Elegis fortune mutationem deplorans, et animi sui patefaciens egritudinem, peropportunum philosophie in soluta oratione ad consolationem inducende locum parat. Sciendum orationis duas esse species, metricam et solutam. Metrorum  quidem uariis generibus in hoc opere usus est, que loco suo reddentur. Soluta autem oratio prosa dicitur, quod sit recta, et non certo numero reflexa. Nam prosum ueteres rectum dixerunt. Fabius: Facilius uersus ediscimus, quam prosam orationem. Sunt qui prosam dictam uelint, eo quod sit profusa, uel quod spatiosius prodeat et excurrat, nullo sibi termino prefinito. Stylus est mediocris, et philosophicus magis quam oratorius, non fucatus quidem aut phaleratus, sed qui ueritatis inquisitori nequaquam improbetur.



u. Scribentis intentio.

Stylo huius operis indicato, nunc auctoris intentionem et, ut Greci dicunt, uideamus. Quemadmodum M. T. Cicero per bellicos tumultus a senatu forensibusque negotiis semotus, totum se ad philosophie  studia, librorumque  scriptionem contulit; ita et Betius exsul ac in carcerem coniectus, cum bene consulendo et agendo prodesse hominibus nequiret, ut et ipse res aduersas equiori animo ferret, et detecta fortune inconstantia, summoque bono patefacto posteritati consuleret, philosophia consolatrice aduocata, diuinum hoc opus in dialogi morem composuit.



uI. Librorum numerus.

Est autem id in quinque uolumina ad Ciceronis, qui libros quinque de Finibus bonorum et malorum, totidem Tusculanarum disputationum, non admodum dissimili argumento composuit  imitationem distributum. Quorum primo Betius Philosophie lamentationis et egritudinis sue causas exponit. In secundo,  Philosophia Betio leuiora quedam fomenta prudenter applicat, eumque molliter consolatur, docens fortune bona non esse in bonis nostris numeranda. Tertius liber acriora continet remedia, falseque felicitatis specie reiecta, ueram beatitudinem ostendit. Quarti disputatio hec est, omnes malos infelices et impotentes esse, bonos uero contra felices, uotorumque omnium suorum compotes. Quinto denique disserit acutissime de casu, liberoque hominis arbitrio ac prouidentia diuina.



uII. Que sit operis utilitas.

Porro que sit horum uoluminum utilitas, ex his que iam dicta sunt facile perspici posse nemini dubium est, cum ea non possint non esse longe utilissima, ex quibus  discamus uera bona discernere a falsis, et contemptis fallacissime fortune donis, ad solidam perpetuamque beatitudinem bene honesteque uiuendo peruenire.



uIII. Ad quam philosophie partem hoc opus referatur.

Reliquum est, ut ad quam philosophie partem hoc opus pertineat, dicamus. Philosophia trifariam a plerisque diuiditur, in moralem, naturalem, rationalem. Prima componit animum, secunda reruri naturam scrutatur, tertia proprietates uerborum exigit et structuram.  Diducitur et philosophia in contemplatiuam et actiuam, quarum hec quidem in uirtutum actionibus uersatur, illa uero in contemplatione ueritatis. Hoc itaque  opus potissimum ad actiuam moralemque philosophiam refertur. Nam in eo maxime uersatur, ut animum hominis perturbationibus repurgatum, uirtutibusque excultum ad summi boni contemplationem perducat. In postremo autem libro sublimius exsurgit disputatio et metaphysicen theologiamque quodammodo attingit. Sed hec hactenus: nunc aspirante Spiritu sancto primi carminis enarrationem auspicemur.





IOANNIS MURMELLII ET RODOLPHI AGRICOLAE IN LIBROS DE CONSOLATIONE PHILOSOPHIAE [* 1Kb] COMMENTARIA.



LIBER PRIMUS.



IN METRUM PRIMUM.


Expositurus hoc primo uolumine Betius lamentabiliter egritudinis sue causas, opportune in elegiacos uersus erumpit, quibus fletus potissimum luctusque exprimitur: unde et nomen eis inditum namque luctus interpretatur. Unde mos inoleuit, ut epitaphia et nenie fere id genus uersibus componantur. uetustissimi sane nichil aliud nisi lamentationes suas elegis effuderunt. Procedente dein tempore, uersu eo res alie quoque scribi cepte sunt. Unde Horatius:

uersibus impariter iunctis querimonia primum,
Post etiam inclusa est uoti sententia compos.
Et Terentianus:

Hos elegos dixere, solet quod clausula talis
    Tristibus  aptior esse modis.
De eorum autem inuentione Horatius hec ait:

Quis tamen exiguos elegos emiserit auctor.
Grammatici certant, et adhuc sub iudice lis est.
Terentianus quoque:

Pentametrum dubitant, quis primus finxerit auctor:
   Quidam non dubitant dicere Callinoum.
Pentameter hexametro ita adnectitur, ut uix separatum inuenias. Apud unum equidem  Martianum Capellam libro nono carmen ex meris pentametris legi. Betius autem noster in huius operis tertio pentametrum senario iambico subiecit. Hec de carminis genere: iam quid eo sibi uelit  narremus. Deiectus ex amplissima opum dignitatumque conditione Betius, animo nimium perturbato fortune mutationem lamentabundus, et grauissimum inde conceptum dolorem exponit, egre ferens uitam rebus prospere succedentibus pene amissam: nunc aduersis, cum mors preoptetur, in miseriarum dolorumque incrementa prolongari.

Carmina] Lyricas odas, et letitie uersus. Non enim simpliciter pro quibuslibet accipienda, sed pro lyricis hilarique animo compositis, quemadmodum Horatius quatuor libros carminum scripsit.

 Florente] uigente per fortunatum otium, et mentis tranquillitatem.

Peregi] Composui, perfeci.

Flebilis] Dolens, luctuosus. Ouidius in u Tristium:

Flebilis ut noster status est, ita flebile carmen,
   Materie scripto conueniente sue,
Integer et letus leta et iuuenilia lusi:
   Illa tamen nunc me composuisse piget.
Est et flebilis, dignus qui fleatur. Horatius in Odis:

Multis ille bonis flebilis occidit,
Nulli flebilior quam tibi, uirgili.

Mestos modos] Tristes et elegiacos uersus.

Inire] Inchoare.

Ecce] Ubicunque ponitur ecce, necessario sequitur aliquid, quod uel metum afferat, uel admirationem: propriumque Ciceronis hoc est in rebus improuisis,  quod accurate uirgilius et legit et transtulit. Auctor Asconius. Bene igitur et nunc eo aduerbio utitur Betius, repentinam mirabilemque cum fortune, tum studiorum mutationem significans.

Lacere] Perturbate, luctuose, et quasi ob animi dolorem laceratis uestibus. Nam pete Musas tanquam feminas sibi assistentes inducunt.

Dictant] Suggerunt, et ut excipiam scribamque, dicunt. Ouidiana Sappho:

At mihi Pegasides blandissima carmina dictant.
Dictare est id dicere, quod alius excipiens notet Hieron.: Non enim eodem lepore dictamus, quo scribimus. Significat et suggerere. Fabius: Nobis autem  et tutissimum est auctores plures sequi, et ita uidetur ratio dictare.

Camene] Muse.

ueris] Non simulatis, sed ex animi dolore prouenientibus.

Rigant] Madefaciunt. Seneca in Octauia:

Rigat et mestis fletibus ora.
uirgilius in sexto:

Sic memorans, largo fletu simul ora rigabat.
Idem in nono:

Et uultum lacrymis atque ora rigabat.

 Has] Camenas.

Saltem] Quasi dicat, Tametsi cetera me deseruerint, Muse tamen nullo terrore a me abstrahi potuerunt. Sic Ouid. in Iu Tristium:

Me quoque Musa leuat Ponti loca iussa petentem.
   Sola comes nostre perstitit illa fuge.
Sola nec insidias inter, nec militis ensem,
   Nec mare, nec uentos, Barbariamque timet.
Subditque non multo post:

Iure deas igitur ueneror mala nostra leuantes,
   Sollicitas comites ex Helicone fuge,
Et partim pelago, partim uestigia terre,
   uel rate dignatas, uel pede nostra sequi.

Gloria] Repetatur nominatiuus pluralis Camene, ut sit appositio, Camene, gloria felicis et uiridis iuuente olim, Solantur nunc mea fata mesti senis: hoc est, Muse que mihi olim non mediocri et ornamento  et decori fuerunt, pariter tum iuuenta, tum letis fortune successibus florenti, nunc rebus aduersis perturbato, afflicto, et ante legitimum tempus dolore consenescenti, consolationem afferunt. M. Tullius in oratione pro Archia: »Nam cetere, inquit, res neque temporum sunt, neque etatum omnium, neque locorum. Hec studia adolescentiam agunt, senectutem oblectant, secundas res ornant, aduersis perfugium ac solatium prebent, delectant domi, non impediunt foris, pernoctant nobiscum, peregrinantur, rusticantur.«

Mea fata mesti senis] Laurentio uallensi, qui unus omnium de Latina lingua multo meritus est optime, hec Betii locutio uix tolerabilis uidetur, eo quod participium desit: quod tamen meo iudicio haud  difficulter subauditur, puta facti, ut sit sensus. Muse solantur nunc mea fata, qui ob fortune iniquitatem factus sum mestus senex. Et hoc est quod subiicit.

Inopina] Id est, inopinata senectus, et que clanculum mihi opinione citius obrepsit.

uenit properata] Hoc est, propere et festinanter inducta.

Malis] Hoc est, ob mala et fortune aduersitates. Est enim septimi casus. Apud Erasmum singulare nostri seculi decus, prouerbium est, Mala senium accelerant, desumptum ex illo Homerico:

Quippe repente homines curisque malisque senescunt.
Ouidius in primo de Ponto:

Me quoque debilitat series immensa laborum,
   Ante meum tempus cogor et esse senex.

 Aetatem suam] Senectutem. Ut enim iuuenta letitie, sic doloris etas est senectus.

Intempestiui] Ante iustum tempus nati.

uertice] Per uerticem, in capite.

Cani] Capilli cani. ualerius Maxim. lib. II: Pubertas canis suum honorem reddebat.

Effeto] uiribus exhausto, et ob animi dolorem debilitato.

Mors hominum felix] Ut animi perturbati homo, totus ex fortuna pendet, citra cuius successum mortem magis quam uitam optat.

Mors hominum felix] Subaudi est. Felices, inquit, sunt homines quibus cum fortuna permanet et uita, illaque recedente, pariter finitur. Antisthenes ille  Cynicus rogatus quidnam apud homines esset beatius: Felicem, inquit, mori.

Dulcibus] Fortunatis.

Inserit] Immittit, ingerit.

Mestis] Ab hominibus mestis, id est tristibus. Maximinianus non omnino contemnendus peta:

O quam dura premit miseros conditio uite.
   Nec mors humano subiacet imperio.
Dulce mori miseris, at mors optata recedit,
   At cum tristis erit, precipitata uenit.
Obiter his in uersibus notanda secunda, dictionis conditio, syllaba, que licenter producta est. Miror autem sciolos quosdam Gallo pete uirgilii amico elegias, que Maximiniani sunt, ob leuiculam suspicionem tribuere. uerum de hoc alias latius.

Heu heu quam surda] Heu dolentis est interiectio,  sicut probatissimi grammatici docent. Eheu Latina dictio non est: quod sola partium orationis interiectio nunquam componitur, sed geminatione facta dicendum, heu heu. Tibullus:

Heu heu, diuitibus uideo gaudere puellas.
Idem:

Ferreus est, heu heu, quisquis in urbe manet.
Inuenitur et heheu, teste Perotto. Potest et uersus sic recte legi: Heu quam surda. Seruius in secundo Aeneidos commentario: Heu modo est una syllaba, sed interdum propter metrum due fiunt, ut est,

Heu quam pingui macer est mihi taurus in aruo.

Auertitur] Spernit, auersatur mors a miseris inuocata.

Et flentes oculos] Ordina sic, Et seua mors negat, hoc est, non permittit, miseros subaudi, claudere  flentes oculos. Aut hunc in modum, Seua mors negat flentes, hoc est, homines ob huius uite calamitatem lacrymantes, claudere oculos, id est mori. Alludit autem ad ueterum morem, quo propinquiores mortuorum oculos claudere solebant. In libro Tobie, capite ultimo, hec scripta sunt: Post obitum matris sue Tobias abscessit ex Niniue cum uxore sua, et filiis, et filiorum filiis, et reuersus est ad soceros suos, inuenitque eos incolumes in senectute bona, et curam eorum gessit, et ipse clausit oculos eorum, et omnem hereditatem domus Raguelis ipse percepit. ualerius Maximus de muliere Assana: Filiarum manus ad supremum opprimendorum oculorum officium aduocauit. Silius Italicus in nono:

   Atque in fine laborum
 Hac condas oculos dextra precor.
Ouidius in tertio de Tristibus:

Nec mandata dabo, nec cum clamore supremo
   Labentes oculos condet amica manus.

Leuibus] Mutabilibus, fluxis, caducis.

Malefida] Infida, inconstans.

Faueret] Deest mihi.

Nam leuibus bonis] Septimus casus est.

Pene caput tristis] Id est, pene mortuus eram.

Nubila] Obscura et aduersa. Sic Ouidius:

Tempora si fuerint nubila, solus eris.

Ingratas] Iniucundas: subaudiendum mihi.

Impia uita] Crudelis in me miserum mori cupientem. Publius Mimographus:

O uita misero longa, felicibus breuis.
 Seneca in Hercule Oetheo:

Par ille superis, cui pariter dies
Et fortuna fuit, mortis habet uices,
Lente cum trahitur uita gementibus.
Idem in eodem:

Felices sequeris mors, miseros fugis.

Quid me felicem] His uersibus ostendit non esse felicem appellandum eum cuius conditionem fortuna mutare potest. uera namque felicitas finem non habet.

Quid] Propter quid, ad quid, cur. Conuertit autem cum quadam animi indignatione sermonem ad amicos.

Iactastis] Insolenter et cum quadam superba ostentatione predicastis.

Qui cecidit] uerissima hec est sententia, et ex eo  quod contrarium est, facile sic ostenditur: Qui stabili gradu est, is cadere non potest.



IN PROSAM PRIMAM.

Hac prosa tanquam proemio totius operis argumentum aperit, sane quam pulchra descriptione philosophiam inducens sibi apparuisse, tametsi ob animi perturbationes minus notam, eiectisque leuioribus musis, egrum eius animum suis grauioribusque curandum ac sanandum suscepisse. Sciendum autem est hoc opus dialogo compositum inter philosophiam per quam recta ratio accipitur, et Betium, hominem fortune aduersitatibus afflictum, uariisque perturbationibus obnoxium. Dialogus est  ex interrogatione et responsione compositus de  ea re, que uel philosophiam, uel reipublice partes attingat, cum decenti et congrua expressione personarum que assumuntur, accurataque compositione uerborum.

Hec] Elegis iam descripta.

Tacitus] Tacens.

Reputarem] Meditarer.

Lacrymabilem] Ad lacrymandum aptam.

Officio styli] Scriptione, litterarum exaratione.

Designarem] Describerem.

Supra uerticem] Supra caput.

Mulier] Apte philosophia mulier inducitur, cum sit generis feminini, et forme nomen: quemadmodum uirtus et uoluptas a Prodico sophista mulieres finguntur, non uiri. Mulier tam uirgo quam nupta  dicitur, auctore Seruio in IX Aeneidos commentario, cuius hec sunt uerba: Usus obtinuit, ut innuptas, uirgines: nuptas, mulieres uocemus. Nam apud maiores indiscrete uirgo dicebatur et mulier. Utrumque enim sexum tantum significabat.

Reuerendi] uenerabilis. Quidquid enim sapientia preditum est, imprimis est reuerentia et honore dignum.

Ardentibus] Ignea ui preditis, et penetrabilibus.

ualentiam] Facultatem. ualentia est potestas, robur, uires. Titinnius: Sapientia gubernator nauem torquet, non ualentia.

Perspicacibus] Acutis. Perspicax, qui uisus acumine res perspicere, perfecteque inspicere potest.  Philosophie ignei sunt oculi, et supra communem mortalium ualentiam perspicaces: quia sapientie studium intellectus oculis intima queque penetrat, et res uulgo prorsus ignotas latentium causarum inuestigatione perscrutatur.

Colore uiuido] Naturali et sanitatem roburque preferenti. Philosophia enim cum sit optime constituta, uiuidi nimirum coloris esse dicitur, et egregie pulchritudinis.

Inexhausti] Infiniti, nunquam deficientis.

Aeui] Aetatis.

Plena] Abundans.

Nostre etatis] Seculi nostri: quamuis  philosophia ita esset annosa, ut multo ante nostram etatem floruisse crederetur, erat tamen uigoris inexhausti,  minimeque consumpti. Sapientia enim nunquam senescit, nunquam uim suam amittit. Et quo plura eius studio consecutus fueris, eo plura superesse cognoscenda deprehendes. Priscis profecto seculis apud Hebreos, Aegyptios, Grecos, Latinos, aliasque gentes philosophi exstiterunt, aliisque successerunt alii, neque uim philosophie potuerunt unquam exhaurire, nec ad finem discendi peruenire. Hieronymus ad Nepotianum: Amplexetur me modo sapientia, et Abisag nostra, que nunquam senescit, in meo requiescat sinu . Impolluta est, uirginitatisque perpetue, et que in similitudinem Marie cum quotidie generet, semperque parturiat, incorrupta est.

Statura discretionis ambigue] Mulier  que  mihi apparuit, erat statura discretionis ambigue, hoc est, eam staturam preferebat, quam nemo facile certa discretione cognosceret. Cuius rei hanc subiicit causam: Nam nunc quidem ad communem sese hominum mensuram cohibebat, id est aliquando non excedebat communem hominum staturam. Hoc autem dicitur ob eas philosophie partes in quibus de iis rebus agitur, quarum capax est humanum ingenium, et quas intellectus hominum certis rationibus assequi potest. Cuiusmodi sunt tres philosophie rationalis partes, grammatica, dialectica, rhetorica, et mathematice discipline preter astronomiam, item physica maiori ex parte, et tota moralis philosophia.

Nunc uero pulsare celum summi uerticis cacumine  uidebatur] Hoc dictum uidetur ob astronomiam, et eam physices partem, in qua de celo et mundo agitur.

Que cum caput altius extulisset] His uerbis significat primam philosophiam, cuius speculatio uersatur circa res diuinas et causas altissimas, quarum non facile capax est mortalium intellectus, dicente philosopho: Nam ut uespertilionum oculi sese habent ad lucem diei sic et nostre anime mens ad ea sese habet, que manifestissima omnium sunt natura.

Respicientium] uisum retrorsum flectentium.

uestes erant tenuissimis filis] Per uestes accipe diuinarum humanarumque rerum tractatus, disputationesque ac precepta philosophorum. Per tenuissima  fila, uoces simplices et argumentationum elementa. Per subtile artificium, solertem disserendi artem, que dialectice nuncupatur. Per indissolubilem materiam, intellige uerarum propositionum, assumptionum, conclusionumque congruitatem, quibus philosophice disputationes coherent. Hec enim materia indissolubilis est. Nam si dissolueris, et disputationis in utramque partem facte particulam arripueris, falsum fortasse pro uero credideris affirmauerisque. Quod cum aliis permultis accidit, tum imprimis Aristippo, qui cum audiuisset Socratis super corporis uoluptate disputationem, relictis ueris, apprehendit falsa: hoc est, ea argumenta, que uoluptatem corporis esse summum bonum ostendere uidebantur.

 Uti post eadem prodente cognoui] Parenthesis est.

Uti] Quemadmodum.

Post] Postea.

Eadem] Philosophia.

Prodente] Indicante. Hoc uidebitur in huius libri prosa tertia.

Suis manibus] Cogitationibus et elocutionibus philosophicis. Manus philosophie sunt rerum diuinarum et humanarum meditationes, ac elocutiones, quibus philosophie uestis contexitur, hoc est, disputatio, falsa reprobans, et approbans uera, componitur.

Quarum] uestium.

Speciem] Formam.

ueluti fumosas imagines solet] Parenthesis est.

Fumosas] Fumo obductas. Seneca: Non facit nobilem,  atrium plenum fumosis imaginibus.

Solet] Subaudi caligo neglecte uetustatis obducere.

Caligo] Obscuritas.

Obduxerat] Obtexerat. His uerbis significatur philosophie studium diu neglectum iacuisse in tenebris.

Harum] uestium.

In extremo margine] In ima extremitate.

] Per hoc accipitur , id est actiua philosophia.

In supremo] Subaudi margine.

] Per hoc significatur , id est contemplatiua. Sunt enim due philosophie partes, contemplatiua et actiua: quod homo ad duas potissimum  res natus est, puta ad agendum et contemplandum. Aristoteles secundo libro prime philosophie: Nam finis quidem contemplatiue ueritas est, actiue autem opus.

Inter utrasque litteras] et .

Insigniti] Notati.

Quibus] Gradibus.

Ab inferiore] Elemento .

Ad superius elementum] . Ex Platonica disciplina hoc sumptum est, ut centum alia Betii. Platonici enim docent tribus gradibus animum hominis peruenire ad diuinum intellectum: uirtutibus primo ciuilibus, secundo purgatoriis, tertio animi iam purgati.

 Eamdem tamen uestem] Disputationem philosophicam integra ueritate coherentem.

uiolentorum quorumdam] Epicureorum et Stoicorum, qui  post Socratis mortem philosophie uim intulerunt et cum totam comprehendere non potuissent, dilacerata eius ueste, particulas quas quisque potuit, abstulerunt. Lactantius in libro de diuino premio, capite septimo docet, quare philosophi nequiuerint comprehendere ueritatem integre, quam tamen particulatim comprehenderunt.

Libellos] Per hos contemplationem significat, quos recte in dextra collocat, quod philosophia contemplatiua longe prestantior est actiua, ut docet Aristoteles in secundo libro prime Philosophie.

 Sceptrum] Per hoc accipe reipublice administrationem et politicam gubernationem.

Ubi] Postquam.

Dictantes] Suggerentes.

Paulisper] Paruo tempore. Non enim decuit philosophiam diu ira commoueri, dicente Horatio:

Ira furor breuis est, animum rege.

Paulisper] Parumper, tantisper, quantisper, et ali quantisper composite figure sunt, ut ait Priscianus, et temporis mensuram significant. Exponuntur autem sic: Paulisper, per paululum temporis. Tantisper, per tantum temporis. Pomponius in Dotata: Possum exorare te, ut decedas a me paulisper modo, quantisper sat est?

Toruis] Terribilibus.

 Luminibus] Oculis. Ouidius:

Iam morior, cara lumina conde manu.

Has scenicas meretriculas] Musas peticas, in scenis et theatris lucri gratia prostare solitas. Scena ex usu magis quam ratione diphthongum habet: Grece namque tentorium, fraus, tabernaculum interpretatur. Accipitur pro ea parte theatri que ab uno eius cornu ad alterum ducebatur in hemicycli formam. In qua binis pluribusue contignationibus constrata, fabulas peticas histriones recitabant. Hinc fit scenicus, a, um. Unde nunc musas philosophia scenicas, meretriculas, ignominiose uocat. Dedit autem hic locus plerisque minus eruditis insectandi petas a sam, non animaduertentibus duo esse eorum genera, quorum alterum quidem iure philosophia explodit  et eliminat, alterum uero libens amplectitur suumque agnoscit. Est enim illud leue, greculum, meris nugis refertum, et tantum ad aurium spectans uoluptatem. Quod genus uulgares sunt uersificatores animi perturbationibus succumbentes, amatoria impudicaque carmina meditantes: quorum ut uita, sic et uersus a philosophia sunt alieni, et  inopes rerum nugeque canore. De huiusmodi petica dixit Cato in carmine de Moribus: Petice artis honos non erat, si quis in ea re studebat, aut sese ad conuiuia applicabat, Grassator uocabatur. Et diuus Hieronymus de filio prodigo ad Damasum scribens: Demonum, inquit, cibus est carmina petarum, secularis sapientia, rhetoricorum pompa  uerborum. Hec sua omnes suauitate delectant, et dum aures uersibus dulci modulatione currentibus capiunt, animam quoque penetrant, et pectoris interna deuincunt. uerum ubi cum summo studio fuerint ac labore perlecta, nichil aliud nisi inanem sonum et strepitum suis lectoribus tribuunt. Nulla ibi saturitas ueritatis, nulla refectio iustitie reperitur: studiosi earum in fame ueri, et uirtutum penuria perseuerant. Hactenus Hieronymus. Hoc uero petarum genus graue, philosophicum, et sanctum, ex intimis philosophie secretariis bene uiuendi precepta depromit, homines a uitiis acriter deterrens, et ad uirtutes diligenter incitans: quod honore dignum est maximo, ut sacrum et Philosophie penitus amicum, que in hoc opere Euripidem et Lucanum  familiares suos appellat. Baptista Mantuanus in epistola quadam ad Ioannem Franciscum Picum: Pemata, inquit, obscena et impudica sunt, iudicio meo inter uera pemata, quales inter probas matronas fornicarie meretrices. Ego enim pema uerum, et quod omne punctum ferre possit, esse non puto, nisi sit graue, castum ac sanctum: quod Horatius innuit, dicens:

Rem tibi Socratice poterunt ostendere charte.

Infructuosis spinis] Translatio est ab re rustica.

Profanum] Sacris nostris non initiatum.

Uti uulgo solitum] Parenthesis est.

In eo] In ea re, in detrahendo profano.

Nostre opere] Labores nostri.

Hunc] Betium.

 Eleaticis studiis] Dialecticis. Elea, urbs Grecie in Aeolica regione, ubi natus est Zeno, dialectices inuentor. Hinc Eleatica studia dicuntur dialectica. Atticus Platonicus in eo libro quem aduersus eos scripsit, qui Aristotelicam habentes scientiam, Platonicam profiteri non audent. Zeno autem et omnes Eleatica disciplina logice solummodo studuerunt.

Academicis] Platonicis. Academia locus fuit nemorosus, ab Athenis mille passibus distans, Platonis gymnasio nobilis. Hinc Academici dicti, eius sectam tenentes.

Enutritum] Educatum, saginatum, excultum. Hic autem subintellige, uestre blanditie nobis detrahere conantur, aut simile quidpiam: et est figura, uehementer irate philosophie conueniens,  quam Cicero reticentiam, Celsus obticentiam, nonnulli interruptionem, alii precisionem appellant. Sic apud uirgilium loquente irato deo:

Quos ego . . . sed motos prestat componere fluctus.
Deest puniam, uel simile uerbum.

Sed abite] Grauiter increpans musas eiicit animi perturbationibus seruientes.

Sirenes] Grece scribitur . Falluntur igitur qui per scribunt. Nec a , id est traho, sed uel a , uel  deriuatur. De Sirenibus fabula notissima est, quas pete tradunt suauitate cantus pellexisse nauigantes in perniciem. Ouidius:

Monstra maris Sirenes erant, que uoce canora
   Quaslibet admissas detinuere rates.
 Martialis eleganter Sirenas uocat hilarem nauigantium penam, et crudele gaudium. Dino Clitarchi pater affirmat in India Sirenas esse uolucres, mulcerique earum cantu, quos stratos somno lacerant. Pete fabulantur tres Sirenes fuisse, quarum una uoce, tibiis altera, tertia lyra concineret. Secundum ueritatem autem meretrices fuisse creduntur, que transeuntes, quoniam ad egestatem deducebant, ficte sunt illis inferre naufragia.

Usque in exitium dulces] Simile hoc est illis prouerbiis. Lethale mulsum, Melle litus gladius, et Mellitum uenenum: que dicuntur de eo quod ita iucundum est, ut idem sit perniciosum.

Meis musis] Philosophicis, grauibus et sanctis carminibus. uide, diligens lector, ut philosophia et  suas Musas habeat. Taceant igitur scioli theologiste, qui cum sint a Musis alienissimi, earum studiosos temerario ausu uocant hereticos.

Ille chorus] Musarum impudicarum, et prauos affectus excitantium.

Deiecit uultum] Sic Maro in tertio Aeneid.:

Deiecit uultum, et demissa uoce locuta est.

Humi] Terram uersus.

Mestior] ualde mestus, aut mestior quam antea: fuit enim et ab initio mestus; unde illud,

Lacere dictant scribenda Camene.

Tam imperiose] Imperiosus dicitur nimis seuere imperans, crudus, et quasi ostentator imperii.

Auctoritatis] Auctoritas est ex mentis bonis et corporis quedam conflata dignitas, que efficit cum  sua presentia, tum etiam oratione, ut ceteri ipsi reuerentiam prestent et sequantur exemplum.

In extrema lectuli mei parte] Medicorum morem expressit egroto assidentium.



IN METRUM II.

Carmen hoc dicitur Alcmanium, dactylicum, tetrametrum, hypercatalectum. Alcmanium, ab Alcmane inuentore, , peta lyricus, Laconicus siue Messenius, inuentor amatorii carminis, scripsit lingua Dorica. De hoc Papinius in Siluis:

Obsitus, et tetricis Alcman cantatus Amyclis
Ridiculus igitur est eorum error a quibus Alcinan tribus syllabis profertur. Dactylicum, a pede principali: tetrametrum, a numero pedum: hypercatalectum dicitur, quod syllaba post duos priores pedes in  medio superest. Constat cesura semiquinaria heroica, et dactylo ac spondeo. Simile est illi quod Terentianus affert ex uersu uirgilii conciso:

At regina graui saucia cura.
Eiusmodi est et apud hymnographum:

O quam glorifica luce coruscas.
Indigne fert Philosophia mortalium animis tantam ex perturbatione, ueri ignorationem accidere, ut contemplationis rerum celestium luce relicta, et honestissimarum artium meditatione posthabita, toto in res terrenas ferantur appetitu.

Heu quam precipiti mersa profundo] Ordina hunc in modum: Heu quam, id est quantum; mens mersa, hoc est obruta, precipiti; profundo, profunditate perturbationum, unde non sit facile emergere. Aut sic,  Mersa, immersa; precipiti profundo, id est preceps profundum.

Quam, inquam, hebet] Obtusa est, et uere sapientie oblita.

Et propria luce] Id est rationis usu, et gemina sibi ueritatis speculatione relicta.

Tendit] Id est contendit et nititur.

Ire] Ferri.

In externas tenebras] In res terrenas ac corporeas illecebras spiritum sua contagione obtenebrantes.

Quoties] Quotiescunque.

Cura] Cupiditas rerum externarum.

Noxia] Intelligentie nocens, eamque retardans.

Acta] Excitata.

Flatibus terrenis] Fortuitis casibus, et diuitiarum  illecebris.

Crescit] Augetur.

In immensum] Ultra modum. Sciendum est hominem interiorem, hoc est, spiritum suapte natura per Dei gratiam ferri in rerum celestium contemplationem: uerum ex terreni corporis contagione, et temporalium rerum appetitu, uariis perturbationibus affici, et ab officio suo retardari. Spiritus quidem promptus est, caro autem infirma . Danda igitur imprimis homini est opera, ut depulsis prauarum affectionum nubibus, spirituale lumen effulgeat, et appetitus iugiter recte rationi subiugetur. Hoc autem est quod nunc philosophia in Betii consolationem instituit. Preceps compositum est, ex pre et caput. Proprie enim preceps dicitur, qui ita cadit, aut deorsum  mittitur, ut caput precedat. Hinc et locus altius dicitur preceps, quod inde quis facile precipitari potest: et rursus id quod profundum est, preceps dicitur, quod in id potest quid precipitari. uirgilius in undecimo:

Pars in precipites fossas urgente ruina,
uoluitur.
Et sic dictum accipe, precipiti profundo. Item preceps, festinus, inconsultus, temerarius. Sed de hoc nunc satis.

Cura terrenis flatibus acta] Sane quam eleganti metaphora dictum hoc est. Cum enim cura quasi ignis sit, cor urens, recte terrenis flatibus agi incitarique dicitur. Nam ut ille dicit,

Nutritur uento, sed aqua restinguitur ignis;
   Lenis alit flammas, grandior aura negat.

 Hic quondam celo liber aperto] Peculiariter super immutata Betii mente grauiter indignatur, et e cuiusmodi status excellentia deiectus sit, docet.

Hic] Betius.

Liber quondam] Cum nondum passionibus animi seruiret.

Suetus] Solitus.

Ire] Ferri contemplatione in ethereos meatus, hoc est, in motus corporum celestium, idque celo aperto et intellectui patefacto, cernebat lumina rosei, id est rubicundi aut pulchri et lucidi solis. Maro in XI:

Ni roseus fessos iam gurgite Phebus Ibero
Tingat equos, noctemque die labente reducat.

uisebat] Intuebatur.

 Sidera] Lumina.

Gelide lune] Que frigidis humidisque noctibus preest. Sol dictus est, uel quia solus ex omnibus sideribus est tantus, uel quia cum est exortus, obscuratis omnibus, solus apparet. Luna a lucendo nominata est. Eadem est enim Lucina. Cicero auctor in secundo de Natura deorum.

Et uictor] Id est uoti compos, habebat omnem eam stellam numeris comprehensam, quecunque, hoc est que flexa, mota per uarios orbes, quos astrologi ponunt, exercent uagos recursus, id est erraticos motus. Preter eas stellas que octauo celo infixe dicuntur, quarum numerus incognitus est astronomis, septem alie sunt non in octauo celo, ut ille, sed singule in singulis septem celis inferioribus, ut in  septimo sit Saturnus, in sexto Iupiter, in quinto Mars, in quarto Sol, in tertio uenus, in secundo Mercurius, in primo Luna. Et he stelle planete dicuntur, id est, erratiles , quia et cursu suo feruntur, et contra celi impetum contrario motu ad orientem ab occidente uoluuntur. Plinius, Historie mundi lib. secundo, cap. sexto, septem ea sidera tradit ab incessu uocari errantia, cum errent nulla minus illis. Unde et Ciceronis exstant uersus:

Que uerbo et falsis Graiorum uocibus errant,
Reuera certo lapsu spatioque feruntur.
Idem in secundo de Natura deorum: Maxime uero admirabiles sunt motus earum quinque stellarum,  que falso uocentur errantes. Nihil enim errat, quod in omni eternitate conseruat progressus et regressus, reliquosque motus constantes et raros. Porro planetarum medius sol fertur amplissima magnitudine ac potestate, nec temporum modo terrarumque, sed siderum etiam ipsorum celique rector: hic lucem rebus ministrat, aufertque tenebras, hic reliqua sidera occultat, hic uices temporum annumque semper renascentem ex usu nature temperat, hic celi tristitiam discutit, atque etiam nubila humani animi serenat: hic suum lumen ceteris quoque sideribus feneratur. Huius annuos cursus spatiis menstruis luna consequitur, cuius tenuissimum lumen facit proximus accessus ad solem, digressus autem longissimus quisque plenissimum. Neque solum eius species ac forma  mutatur, tum crescendo, tum defectibus in initia recurrendo, sed etiam regio, que tum est aquilonaris, tum australis. Saturni stella, que a Grecis nominatur, a terra abest plurimum, et triginta fere annis cursum suum conficit. Infra autem hanc propius a terra Iouis stella fertur, que dicitur, eaque eumdem duodecim signorum orbem annis 12 conficit. Hinc autem proximum inferiorem orbem tenet , que stella Martis appellatur, eaque quatuor et uiginti mensibus, sex  diebus minus eumdem lustrat orbem quam que superiores. Infra hanc autem sole interposito stella ueneris est, que Grece, Lucifer Latine dicitur, cum antegreditur solem: cum subsequitur autem ,  Latine uesper. Ea anno cursum conficit, et latitudinem lustrans signiferi orbis et longitudinem: neque unquam a sole duorum signorum interuallo longius discedit, tum antecedens, tum subsequens. Hinc Mercurii stella lune proxima. Ea appellatur a Grecis, que anno fere uertente signiferum lustrat orbem, neque a sole longius unquam unius signi interuallo discedit, tum anteuertens, tum insequens. De his septem planetis eleganter Lucanus in IX Pharsalie:

Sideribus, que sola fugam moderantur Olympi,
Occurruntque polo, diuersa potentia prima
Mundi lege data est, sol tempora diuidit anni,
Mutat nocte diem, radiisque potentibus astra
Ire uetat, cursusque uagos statione moratur.
Luna suis uicibus Tethyn terrenaque miscet.
Frigida Saturno glacies, et zona niualis
 Cessit, habet uentos, incertaque fulmina Mauors:
Sub Ioue temperies et nunquam turbidus er.
Ad fecunda uenus cunctarum semina rerum
Possidet, immense Cyllenius arbiter unde est.

Per uarios orbes] uarios circos accipe. Saturnus enim, Iupiter, Mars et uenus ternos orbes habent cum epicyclo, per quos ex astronomorum doctrina uarie mouentur; Mercurius autem orbes quinque et epicyclum. Est autem epicyclus circulus paruus per cuius circumferentiam defertur corpus planete. Orbis uero nomen est ambiguum, teste Macrobio. Modo enim circulum significat. Cicero: Erat autem his splendidissimo candore inter flammas elucens circulus, quem uos  orbem lacteum nuncupatis. Modo spheram. Idem: Nouem tibi orbibus, uel potius globis connexa sunt omnia. Accipitur  et nonnunquam orbis pro regressu et conuersione ab eodem loco, in eumdem post emensum ambitum. Idem: Que rotunde et globose diuinis animate mentibus, circulos suos orbesque conficiunt celeritate mirabili. uirgilius:

Redit agricolis labor actus in orbem.

Nonnunquam pro mensa figure orbicularis. Iuuenalis:

   Latos nisi sustinet orbes,
Grande ebur.

Quin etiam causas] Ordo est: Quin etiam solitus rimari causas, atque reddere uarias causas nature latentis.

Unde] Hoc est, quibus de causis.

Sonora flamina] Id est, sonori uentorum flatus.

Sollicitent] Inquietent, exagitent, commoueant.

 Aequora] Aequales et planas ante uentorum flatus superficies.

Ponti] Maris. uentus, er est commotus et agitatus, sicut flabello breui potest approbari. Nec aliud uentus intelligitur quam fluctus eris, qui  ex quibusdam montibus excelsis uelut compressus et coangustatus ordinatione Dei cogitur, et exprimitur in uentos ad exercitandos fluctus, estusque temperandos. Pro diuersis autem partibus celi, nomina diuersa sortitur.

Quis spiritus uoluat] Id est circumagat.

Orbem] Mundum, id est celum.

Stabilem] Perpetuo tenore, et certissima optimi ordinis obseruatione constantem. Orbes celestes  a suis formis substantialibus mouentur. uerum, ut alii rectius sentire uidentur, intelligentie, qui et spiritus dicuntur, celis diuinitus assistentes, eos circumagunt. Platonici Deum opinati sunt toti mundo permistum, omnibusque eius partibus insitum, tantam molem circumagere, quorum opinionem secutus peta, cecinit:

Principio celum, ac terras, camposque liquentes,
Lucentemque globum lune, Titaniaque astra
Spiritus intus alit, totosque infusa per artus
Mens agitat molem, et magno se corpore miscet.
Et Manlius in primo Astronomicn:

Hoc opus immensi constructum corpore mundi,
Membraque nature diuersa condita forma
Aeris, atque ignis, terre, pelagique iacentis,
uis anime diuina regit, sacroque meatu
Conspirat Deus, et tacita ratione gubernat,
Et multa in cunctas dispensat federa partes,
 Altera, ut alterius uires, faciatque feratque,
Summaque per uarias maneat cognata figuras.

uel cur sidus surgat ab ortu rutilo, casurum in undas Hesperias] Sensus: Betius, solitus scrutari et reddere causas naturales, quare stelle oriantur in oriente, et in occidente occidant, iuxtaque uulgi opinionem occiduo immergantur Oceano. Huius autem rei causa est motus circularis primi celi mobilis, omnes stellas tam erraticas quam fixas secum corripiens ab ortu in occasum, et rursus ab occasu in ortum.

In undas Hesperias] In Oceanum occidentalem. Ab Hespero enim hesperius occidentalis dicitur, et Hesperia ultima Hispania in fine occidentis, cum Hesperia simpliciter accipiatur pro Italia.

Quis temperet placidas horas ueris] Id est uerni  temporis.

Ut] Subintellige id.

Ornet roseis] Purpureis floribus terram.

Deus] Profecto id efficit solis ministerio, qui dum ad superiora conscenderit, uer temperat: Ubi autem ad summum celi uenerit, estiuos accendit calores: descendens rursus autumno, temperiem reddit. Ubi uero ad inferiorem redit circulum, ex glaciali compage celi rigorem nobis hiberni frigoris derelinquit.

Pleno] uariis frugibus abundanti.

Grauidis] uineo liquore distentis.

Rimari] Inquirere, scrutari.

Effeto] Debilitato, uiribus destituto.

Lumine] Intellectu.

Pressus colla] Habens collum depressum.

 Grauibus catenis] Rerum terrenarum cupiditatibus.

Decliuem] Pronum, humi inclinatum.

Pondere] Terrestri sollicitudine.

Stolidam] Stolidos facientem. Sic et satyrographus exclamat:

O curue in terras anime, et celestium inanes.



IN PROSAM II.

Hac prosa Betius refert quidnam Philosophia, lamentabili carmine finito, circa eum tentauerit, utque primum molli sermone languentem fuerit allocuta: deinde contracta in rugam ueste, oculos eius lacrymis undantes desiccarit.

Luminibus] Oculis.

Atqui] Sed, dictio est Betio usitata.

 Talia contuleramus arma] ualerius Maximus lib. III: Est et illa uehemens et constans animi militia, litteris pollens, uenerabilium doctrine sacrorum antistes Philosophia, que ubi pectore recepta est hominum, inhonesto atque inutili affectu depulso, totum in solide uirtutis munimento confirmat, potentiusque metu ac dolore facit. Antisthenes Cynicus dixit uirtutem arma esse que tolli non possint.

Nisi prior abiecisses] uirtus enim et philosophia hominem non deserit: nisi prior ipse eam uoluntario peccato abiiciat.

Pudore] Pudor est timor iuste reprehensionis. Stupor uero est quedam sensuum alienatio.

Lethargum] Lethargus, Grece , est marcor et inexpugnabilis pene somni necessitas, cum alienatione  mentis, in quo a phrenitide, non loco, sed materia distat. Phrenitim sanguis, aut bilis flaua conciliat, lethargum pituita humidior et frigidior, qua cerebrum diluitur. Accidit in eo morbo rerum omnium obliuio.



IN METRUM III.

Carmen est dicolon, distrophon, constans altero uersu heroico, altero Alcmanio, dactylico, tetrametro, acatalecto: qui componitur quatuor dactylis, interdum tamen preterquam in quarta regione, spondeum admittit. Hoc autem Betius ostendit se mox detersis ab ea suis oculis, philosophiam nutricem suam libenter agnouisse. Quod quidem rectissime dictum est. Nemo enim philosophiam ipsam, id est sapientiam, qua intellectus ueritatem contemplatur,  nisi depulsa prius perturbationum caligine et purgatis animi oculis potest intueri.

Tunc] Ubi Philosophia ueste sua oculos meos detersit.

Discussa] Disiecta, dissipata.

Nocte] ueri ignoratione, et prauarum affectionum caligine.

Tenebre] Animi cecitas et mentis obtenebratio.

Luminibus] Oculis animi.

Rediit] Redditus est, ac restitutus.

uigor] uis et facultas ueri cognoscendi.

Ut cum precipiti] Sane quam eleganti congruaque comparatione ostendit pristinam sibi intelligendi uim restitutam esse, quemadmodum obscurato nubibus ere, si flet aquilo, et propellantur nubes, eris serenitas,  solisque lumen continuo reducitur.

Ut] uelut.

Cum] Quando.

Precipiti] Rapido.

Glomerantur] Inuoluuntur, obducuntur, et quasi conglobantur.

Coro] uento occiduo aduersus aquilonem flanti.

Polus] Celum.

Stetit] Stare uidetur preteritum tempus pro presenti positum.

Sol latet] Non apparet.

Nondum celo uenientibus astris] Id est, ante legitimum noctis tempus.

Desuper] Superne.

 Nox] Noctis obscuritas.

Hanc] Noctem.

Thraicio ex antro] Quia boreas Italis ex antris Thracie uidetur emitti. Thracius autem, Thraicius, et Threicius in eodem significatu dicuntur. Lucanus:

Quantus pinifere boreas cum Thracius Osse.
Betius in huius operis tertio:

uates Thraicius gemens.
Horatius in primo carminum:

Quod si Threicio blandius Orpheo.

Reseret] Aperiat, patefaciat.

Diem] Lucem.

Emicat] Apparet.

Subito] Repentino.

 uibratus] Motus, agitatus.

Ferit] Percutit.

Mirantes oculos] Id est, oculos hominum mirantium repentinam serenitatem. Breuior sum circa hoc carmen enarrandum, quod uisum sit non ab re fore, si Augustini Dathi epistola quedam  hoc loco fuerit apposita, idque illius titulo, cum  aliena mihi nolim arrogare:

Ne si forte suas repetitum uenerit olim
Grex auium plumas, moueat cornicula risum
Furtiuis nudata coloribus.
Est igitur illius hec epistola.

Augustinus Dathus Bernardino salutem.

Cupis, Bernardine , eorum expositionem  uersuum, quos Seuerinus Betius libro de Philosophie Consolatione modulatus est, non multo post operis initium, cum ait: Tunc me discussa liquerunt nocte tenebre. Et reliquum deinceps pema: Laudo te atque ingenium tuum, et quod Seuerini legendis gaudeas, te, Bernardine, uehementer probo. Fuit enim e nostris, singulari uir doctrina, ac nullius discipline rudis, Latinum eloquium non solum percalluit, sed etiam plurimum illustrauit. Quod indicant cum alii libri eius complures, tum uel is maxime, qui de Philosophie Consolatione inscribitur. Quo certe in loco summam ipsius philosophie uim et laudem patefacit, quando illa auctore, ignorantie tenebre propelluntur, et ueritatis splendor et claritas elucescit. Nam cum homo perturbationum cecatus caligine magnis implicetur erroribus,  philosophia ipsa accedente, quodammodo resipiscit, et ad humane nature reuertitur dignitatem. Duplex namque est uere sapientie gradus, ac primus quidem impedimenta tollit: secundus ueritatis cognitionem inducit, qua nulla est homini suauior alimonia. Bene igitur qui antea in maximis ignorationis tenebris uersaretur, philosophie  clarescente luce, illa dicit, que in proposito pemate continentur:

Tunc me discussa liquerunt nocte tenebre,
   Luminibusque prior rediit uigor.
Primus sapientie gradus est, impedimenti remotio: hinc dicitur. Tunc discussa nocte, id est obscuritate sublata, liquerunt me tenebre, quod est, ignorantie  cecitas, ac mentis caligo. Secundus gradus infertur sapientie, cum additur:

Luminibusque prior rediit uigor.
Lumina sunt hoc loco, animi ac mentis acies. uigor est ueritatis cognitio, per quam uiget animus, nec uiget solum, sed etiam alitur, crescit, ac uehementissime roboratur. Siquidem nullus animo suauior cibus est, quam ueritatis cognitio. Quod autem animi est, et id latens atque inuisibile, uisibili et pulcherrima similitudine declaratur:

Ut cum precipiti glomerantur sidera coro.
Nam glomerantur astra per nubium coactionem, precipue coro occiduo spirante, uento quem caurum appellat Gellius, solentque argestem nominare Greci, qui aduersus aquilonem perflat, atque idem  iapix dicitur. Nam uenti alii agunt, alii propellunt  nubes:

Nimbosisque polus stetit imbribus,
Sol latet.
Polus pars celi est, et pro celo usurpari solet, presertim pro ea parte, que iuxta arcticum uel antarcticum polum uertitur. Celum autem stare non dicitur, quod rapidissimo semper cietur motu: sed illum nequaquam sentiunt, nec percipiunt homines, nisi per astrorum cursum, quorum motus facile cernitur. Itaque latentibus sideribus, et interpositis nubibus, ac defluentibus in terram imbribus, celum stare uidetur, sol latere, et ante etiam quam celo astra ueniant, eripi dies, quem efficit solis presentia, et nox desuper in terram fundi. Quale et illud apud Maronem est:

Eripiunt subito nubes celumque diemque.
 Sol significat rationis lucem, atque intelligentie claritatem. Corus nimbosus uentus, aduersantis fortune impetum ac seuissima tela. Nubes atram noctem obducens, grauiorem animi perturbationem, atque egritudinem, que obductis tenebris quibusdam, mentis ipsius lumen ac rationem obscurat.

Hanc si Thraicia boreas emissus ab arcto
uerberet.
Nam boreas  flans nubes soluit, et easdem uerberando dispellit, atque ita clausum reserat diem. Alii legunt antro Thraicio, quod in antris et cauis eius regionis speluncis uenti creati, spirant exinde uehementiores, ac nubes pellunt. Alii ab arcto legunt potius. Arctus autem septentrionalis plaga est, ut illud in sexto Aeneidos:

 Gelidas enauit ad arctos.
Greci enim orientem, occidentem, meridiem , septentrionem uocant. Igitur reiectis ac depulsis ab aquilone nubibus,

Emicat, et subito uibratus lumine Phebus,
   Mirantes oculos radiis ferit.
Phebus, idem qui et Sol, quemadmodum Luna Phebe. Sol autem fons luminis est, ut Cicero inquit, ac subito emicat, non solum cum aurora preeunte cunctas compleuit lumine terras, sed et cum abscessu nubium repente diffunditur, et orbem uniuersum sua luce complet. uibratus, crispatus dicitur, et tam uibratus quam feriens oculos dicitur, a telo translatione sumpta; et fulgenti gladio cuius utrumque proprium est, tum uibrari,  tum etiam ferire. Itaque non gladii solum, sed etiam oculorum acies dicta est. Nostra uero acies ab obiecti solis luce circumfunditur, ut solem intuentes diutius, lumen oculorum amit et tant, ab excellentiore luce penitus obruantur. Sed  tota auctoris in eo pemate circa duplicem sapientie gradum uersatur intentio, ut primum impedimenta facessant, que sunt animi perturbationes, et fortune ferientis iacula: deinde perspicua succedat ueritatis cognitio, quam philosophia et sapientie studium inuehit: cum sit illa quidem rerum omnium et diuinarum et humanarum cognitio, lux ueritatis, atque idcirco dux uite, uirtutum uenatrix, uitiorum expultrix. Animus noster celo comparatur, quod nunc nubibus tenebrescit, nunc serena tempestate nitet. Et animus  noster nunc perturbationibus confunditur, et magnis implicatur erroribus, nunc sincera et perspicua ueri cognitione claret. Quibus contrariis ex rebus contraria quoque miserie et felicitatis oritur ratio. Quod si queris quid sit luminibus priorem redire uigorem, id non absurdum sit interpretari secundum Platonis sententiam, qui animum diuinum et eternum asserit, et rerum omnium cognitione perfectum, carcere uero corporis et carnis ergastulo confundi, atque immemorem fieri, sed studio et exercitatione pristinam recuperare notitiam. Aut  hominem intelligit Seuerinus antea in philosophie uersatum studiis, et idcirco luce ueritatis illustratum, sed per animi perturbationem atque merorem oblitum prioris claritatis, rursum philosophie studia repetentem, pristinam quoque ueri cognitionem  recipere. Utrum sit probabilius, tuo relinquo iudicio. At mea sententia utrumque non iniuria probari possit, et precipuam philosophantis utilitatem ostendit. Nos diuinum fatemur animum, et id nobis cum Platone conuenit. Sed diuinum, hoc est a Deo creatum intelligimus atque infusum corpori, semper uero fuisse negamus, futurum semper non inficiamur. Postremo, ut breuius que dicta sunt omnia prestringamus, scito ergo quod diuiditur hoc pema in duas partes. In prima declarat Betius philosophie accedentis effectum, in secunda eumdem per similitudinem patefacit. Effectus aduenientis philosophie duplex est, ignorantie tenebras depellere, et lucem inducere ueritatis. De primo dicitur: Tunc philosophia interueniente, tenebre scilicet ignorantie liquerunt me, discussa nocte, obscuritate sublata.  De secundo dicitur: Et prior uigor, id est certa et ueri notitia, rediit, recuperatus est luminibus, quod est mentis oculis. Deinde additur similitudo. Animus noster celo comparatur. Celum nunc tenebrescit nubilo, nunc sereno nitet. Et animus noster nunc perturbationibus et erroribus implicatur atque confunditur, nunc ueri cognitione nitescit. UT, id est uelut cum sidera conglobantur, precipiti, rapido. CORO, uento ab occidente flante: et POLUS, id est celum hac in parte stetit, stare uisus est: cum astrorum cursus maxime ostendat celi motum, ut latentibus astris stare celum uideatur. NIMBOSIS IMBRIBUS, id est, impetuosioribus pluuiis. SOL LATET, absconditur, nondum celo uenientibus astris, quod fieri solet post solis occasum. NOX, id est nocti,  obscuritas desuper in terram funditur, emittitur, ante tempus nox terris incubat. AT, sed econtrario, si boreas emissus ab arcto, a septentrionali plaga, uel Thracio antro, quod ex cauis antris uenti proficiscantur. uERBERET, scilicet celum et nubes: et RESERET, aperiat, clausum, scilicet per nubium obscuritatem, diem, diei claritatem. PHeBUS, sol. EMICAT, splendescit; et uIBRATUS, crispatus; SUBITO, repentino lumine, fulgore; FERIT, uerberat; MIRANTES, aspectantes oculos; RADIIS, sue luce claritatis. Sed hec delibauisse satis sit hactenus. Tu, uale, et studiis incumbe, et te huiuscemodi exercitationibus uehementer oblecta.



IN PROSAM III.

Narrat nunc Betius quemadmodum pristino sibi uigore restituto, agnitam Philosophiam sit allocutus,  eaque beneuolentissime responderit, docueritque olim ita comparatum esse, ut improbis odio sint uirtutum ac sapientie studiosi; proinde magis gaudendum illi quam dolendum esse, si ob morum dissimilitudinem pessimo cuique displiceat, et sapientie uallo munitus incassum profane multitudinis armis impetatur.

Haud aliter] Non alio modo, quam serenitate reducta solis aspectus redditur.

Hausi] Inspexi.

Medicantis] Oculorum caligini remedium afferentis.

Diduxi] Aperui. Diducere enim diuidere est, aut aperire. Deducere uero, deorsum ducere. Caue ne hic deduxi legas, nisi intelligas Betium in editiore  lectuli parte cubantem, deduxisse  oculos in Philosophiam eiusdem lectuli extrema in parte considentem.

Ab adolescentia] Ea namque etas inchoandis philosophie studiis est idonea.

O omnium magistra uirtutum] Cicero in quinto libro Tusculanarum Questionum: O uite philosophia dux, o uirtutis indagatrix, expultrixque uitiorum, quid non modo nos, sed omnino uita hominum sine te esse potuisset? Tu urbes peperisti, tu dissipatos homines in societatem uite conuocasti, tu eos inter se primo domiciliis, deinde coniugiis, tum litterarum et uocum communione iunxisti; tu inuentrix legum, tu magistra morum et disciplina fuisti. Ad te confugimus, a te opem petimus. Tibi nos ut antea magna  ex parte, sic nunc penitus totosque tradimus. Hactenus Cicero.

Super cardine] De celo.

An] Subaudi ideo in has exsilii nostri solitudines uenisti.

Quoque] Etiam.

Rea agiteris] Accuseris. Reum agere, est accusare. Peragere uero reum, condemnare.

Illa] Philosophia.

Alumne] Beti, quem alui.

Sarcinam] Onus.

Partirer] Partitam susciperem, aut ultro potius eius partem subirem.

Quam mei nominis inuidia sustulisti] Eo enim improbi  Betium et exosi sunt et criminati, quod philosophus esset et iustitie cultor.

Scilicet] Q. d. Minime.

Censes] Nunquid censes? hec enim per interrogationem sunt legenda.

Lacessitam] Prouocatam, impetitam.

Nostri Platonis] Philosophorum principis, et quem tu quoque in isto opere potissimum imitaris. Plato Atheniensis philosophorum gentilium prestantissimus, Socratis discipulus, Aristotelis preceptor, cuius uitam memorie prodidit Diogenes Lertius, deinde Guarinus ueronensis, et Marsilius Ficinus. Plato et ipse in maximis periculis, eo quod philosophus esset, uersatus est, super quo M. Tullius in oratione pro C. Rabirio. uirum, inquit, unum totius  Grecie facile doctissimum Platonem, iniquitate Dionysii Sicilie tyranni, cui se ille commiserat, in maximis periculis insidiisque esse uersatum acceptimus. Calisthenem doctum hominem, comitem Magni Alexandri, ab Alexandro necatum. Demetrium et ex republica Athenis, quam optime digesserat, et ex doctrina nobilem et clarum, qui Phalereus uocitatus est, in eodem loco, Aegyptio regno, aspide ad corpus admota, uita esse priuatum. Hactenus Cicero.

Certamen certauimus] Elegans locutio, qualis illa Lucilii:

Pugnam pugnauimus magnam.

Eodem] Platone.

Superstite] Adhuc uiuente.

Socrates] Hic Atheniensis philosophus clarissimus,  filius Sophronisci marmorarii et Phanarete obstetricis, moralem philosophiam abunde tractauit. Hic cum aliquando Anytum Atheniensem uirum locupletem et factiosum rideret ob eius ineptias, Aristophanes comicus doctus quidem, sed homo parum probatus, accepta grandi pecunia ab Anyto, contra Socratem comediam scripsit, cuius inscriptio est , id est nubes seu nebule: qua quidem inter ceteras criminationes illud confinxit, ab eo nebulas coli, et Atheniensium religiones obtrectari, et preter hoc iuuenum mentes sic imbui, ut parentibus manus inferre pie et officiose possent. Que res accusantibus Anyto, Lycone, et Melito  cum uniuersum populum in Socratem concitasset, furore quodam et ira, morte  damnatus est, qui pateram cicute publicitus datam intrepide hausit, tantumque abfuit, ut ultionem quereret, ut contenderit semper illum miseriorem esse qui faciat quam qui afficitur iniuria. Populus autem Atheniensis mortem eius mox ita doluit, ut accusatores illius uel morte uel exsilio plecteret, et ipsi Socrati statuam eream dedicaret. Grece scribitur : hinc prima semper est producenda. Quare obiter studiosum lectorem admonemus, ut emendet uersiculum in libro nostro Epistolarum moralium, sic impressum epistola decima:

Mortuus est Socrates, mortuus estque Plato.
Sic enim legendum scripsimus:

Mortuus Isocrates, mortuus estque Plato.
 Imitati enim sumus Catonem Maiorem Ciceronis, ubi et Isocratis et Platonis meminit, quorum uterque longeuus fuit. In eadem epistola perperam legitur:

ualida soluit in orbe manu,
pro seuit. Item in secunda epistola, Quamuis parum, pro quamque parum. Sed nunc non erat hic locus: quare hec missa faciamus, ad institutum reuertentes.

Promeruit uictoriam iniuste mortis me astante] Nam philosophicis disputationibus approbata animorum immortalitate, intrepide uenenum bibit, mortemque iniustam uicit, et innocentia sua iniquam sui condemnationem in accusatores retorsit iuste condemnatos.

Cuius hereditatem cum deinceps Epicureum uulgus  ac Stoicum, ceterique] Magna laus Socratis, qui ueram philosophie possessionem habuisse dicitur, unde plerique discipulorum eius tantum sibi particulas diripuerunt. Socrates enim primus omnium philosophorum de uita et moribus disputauit, sed mira quadam ironia, et singulis de rebus ita uehementer in utramque partem, ut singuli pene eius discipuli , non quod ille sentiret, sed quod sibi maxime consentaneum uideretur, ex huiusmodi disputationibus sibi arriperent. Hinc exorte sunt uarie diuerseque philosophorum secte. Disputauit quandoque Socrates de corporis uoluptate, sed in utramque partem disputauit. Hic igitur, quorum ingenium in eam fuit propensius, non que ille assereret, sed que sibi magis  placerent, inde sumentes, suauem in sensibus motum, id est uoluptatem, summum bonum esse dixerunt. Zeno autem Citticus, et qui ab eo sunt exorti Stoici, in sola uirtute felicitatem posuerunt. Alii uero alia sensere, ut erudite Beroaldus explicat in eo quem de Felicitate conscripsit, libello

Epicureum uulgus] Epicurus Atheniensis philosophus, dialectice contemptor, corporis uoluptatem dixit esse summum bonum. Hinc Epicurei eius sectatores. Bene autem dixit Epicureum uulgus, quia plurimi sunt. Unde Lactantius in libro de falsa Sapientia, cap. 17: Epicuri disciplina multo celebrior semper fuit quam ceterorum: non quia ueri aliquid afferat, sed quia multos ad populare nomen uoluptatis inuitat. Nemo enim non in uitia pronus est.

 Stoicum] Stoici nomen sortiti sunt a Porticu Atheniensi, in qua Zeno Cittiens, ab oppido Cypri Cittio dictus, disputauit. enim Grece, Latine dicitur porticus, fornix, testudo. Hinc , paruo in magnum mutato, Stoicus.

Pro sua parte] Secundum uires suas.

Quisquis] Figurate subaudiendum moliretur.

Raptum ire] Incipere rapere.

Molirentur] Tentarent, niterentur.

Reclamantem] Recusantem, refragantem contraque eos clamantem.

uestem] Philosophi eam disputationem solida ueritate coherentem, de qua supra in prima prosa.

Disciderunt] Hoc ideo quod in multas sectas philosophia  diuisa est.

Panniculis] Fructulis, particulis.

Nostri habitus] Id est uestis nostre.

uestigia] Signa.

Imprudentia] Stultitia que philosophie semper aduersatur.

Nonnullos eorum] Puta Cyrenaicos, Epicureos, et id genus reliquos.

Profane] Indocte et philosophie sacris non initiate.

Errore] Falsa opinatione, quod uoluptas sit summum bonum et quod diuina prouidentia mundus non gubernetur.

Peruertit] Deprauauit, et a ueritate alienauit.

Quod si nec Anaxagore fugam] Exemplis conuincit  semper philosophos indocte multitudini fuisse inuisos atque exosos.

Anaxagore] Hic Clazomenius genere, philosophus insignis fuit. Qui Athenis impietatis accusatus, quod solem candentem dixerit laminam, ac penitus ignitam, fuga iudicio se subtraxit, ut quidam tradunt. Sunt tamen qui dicunt eum in iudicium uenisse, et misericordia iudicum fuisse relaxatum. Lampsacum postea profectus, illic diem suum obiit, ubi rogantibus eum principibus ciuitatis nunquid fieri mandaret, iussisse ferunt, ut pueri quotannis quo mense defecisset ludere permitterentur, seruarique hactenus eam consuetudinem. Auctor Lertius.

Zenonis] Zenones octo fuisse tradit Lertius: horum duo illustres philosophi, alter de quo diximus  Stoice discipline auctor Zeno Cittieus; alter uero  Eleates dialectices inuentor, ut et supra diximus. Is cum Nearchum tyrannum siue Diomedontem, uel  Phalarim deiicere ac profligare uoluisset, comprehensus est. Quo tempore cum de consciis inquireretur, omnes illius amicos coniurationis esse conscios dixit. Deinde cum quidpiam se in aurem tyranni clam loqui uelle significasset, eam mordicus correptam non ante dimisit, quam rapta aure populatum caput reliquisset. ualerius Maximus: patientie exempla duobus Zenonibus assignat. Lertius et alii, uni Zenoni Eleate, Cicero in secundo Tusculanarum Questionum: Zeno proponatur Eleates, qui perpessus est omnia potius quam conscios delende tyrannidis indicaret.  Idem in tertio de Natura deorum: Anarchum Democriteum a Cyprio tyranno excarnificatum accepimus, Zenonem Elee in tormentis necatum. Tertullianus in Apologetico: Zeno Eleates consultus a Dionysio, quidnam philosophia prestaret, cum respondisset: contemptum mortis, impassibilibus flagellis tyranni obiectus, sententiam suam ad mortem usque seruauit. Apud Suidam sic est: Zeno Teleutagore filius, Eleates, assectator et equalis. Pythagore Democritique  Zenophanis auditor fuit. Is cum tentasset a tyrannide Nearchi, uel  Diomedontis Eleam patriam liberare, comprehensus, et indicare conscios iussus, linguam suam mordicus amputauit atque in tyranni  faciem exspuit. Demum coniectus in mortarium, crebris ictibus contusus, expirauit.

Peregrina] Externa.

At] Sed, uel saltem. Est autem hec particula hoc loco ter legenda, pro qua indocti legunt aut. Sic enim repetita, plus ponderis adiicit orationi.

Canios] Plurali numero propria nomina expressa, maiorem in oratione uim habent. Quippe non ii tantum significantur quorum illa nomina sunt, sed etiam alii qui similes illorum fuere. Canius Gaditanus peta fuit, facundie lenis et iucunde, de quo Martialis libro primo Epigrammatum:


Gaudent iocose Canio suo Gades.

Hunc tradunt quidam reprehensum a Liuio Patauino, graui et nobili historiographo, quod multarum  gauderet amoribus, his uerbis: Nostram philosophiam participare non poteris, dum a tot participaris. Non enim eo iecore Latonam amat Tityus, quod multi uultures multum diuellunt. Cui Canius: Si quando labor, resurgo cautius: si paululum opprimor, alacrius resumo erem. uices noctium dies reddunt leniores. Sed tenebrarum perpetuitas, instar inferni est. Sic lilia primeua, uerni solis delicata temporibus uarietate tum euri, tum noti, tum zephyri letitia effusiore lasciniunt, quibus uno spiritu fulminans Lybs incumbens, occasum facit. Sic Mars ruptis tendiculis in mensa celesti recumbit conuiua superum, a qua uxorius Mulciber suo fure longe religatur. Sic leuius ligant multa fila, quam sola catena. Sic mihi sit, a philosophia tibi solatium. Hunc igitur in modum iocose ferunt Canium Liuio  respondisse. uerum nunc quod ad rem institutam pertinet, referamus. Canius eo quod ab improborum moribus dissentiret, a Caio Cesare Germanici filio, conscius contra se facte coniurationis dictus est. Cui sic respondit: Si ego scissem, tu nescisses. Nihilo tamen secius ab illo crudeliter est necatus. De hoc eodem in proxima prosa.

At Senecas] M. Anneus Seneca Cordubensis, Romam uenit declamator egregius, quamuis opera eius ad posteros non peruenerint. Hic statim eques factus, honores meruit, habuitque liberos, quos in Hispania susceperat ex Elbia uxore, L. Anneum Senecam, Iunium Anneum Gallionem, et Anneum Meleam: Seneca philosophus simul et declamator,  et peta insignis euasit. Sub Nerone mortuus est, solutis uenis. De hoc plura dicentur infra. An autem hic idem fuerit qui tragedias que exstant, scripsit, necne, inter doctissimos nondum conuenit: tametsi quid super hoc Sidonius Apollinaris scriptum reliquerit, non ignorem.

At Soranos] ualerius Soranus peta summopere famigeratus fuit. Qui primus de Deo maximo uera commentatus est, atque ob id creditur ab impiorum manibus in crucem sublatus.

Peruetusta] Nimis antiqua.

Incelebris] Infrequens, non celebris.

In cladem] In perniciem.

In hoc uite salo] Id est mari. Sane quam elegans  metaphora. Quid enim aliud hoc secutum quam mare procellosum? Diuus Ambrosius in epistola ad Constantium: Suscepisti munus sacerdotii, et in puppe Ecclesie sedens, nauim aduersus fluctus gubernas. Tene clauum fidei, ut te graues huius seculi turbare non possint procelle. Mare quidem magnum et spatiosum, sed noli uereri: quia ipse super maria fundauit eam, et super flumina preparauit eam. Itaque non immerito inter tot mundi freta Ecclesia Domini tanquam supra apostolicam edificatam petram immobilis manet, et inconcusso aduersum impetus seuientis sali perseuerat fundamine. Alluitur undis, non quatitur. Salum dicitur mare a sapore salis. uirgil.:

Perque undas superante salo.

Quorum] Pessimorum.

 Numerosus] Frequens.

Temere] Inconsulte, sine consilio, absque prudentia.

Passim] Modo huc, modo illuc, nullo certe fine proposito.

Lymphante] Furore uexante.

Lympho] Furore uexo, uale. Sta. Flaccus:

   Lymphauerat urbem.
It lymphante Deo.
Unde lymphati siue lymphatici dicuntur furiosi, uesani, bacchabundi qui uitium ex aqua contraxerunt, quod est huc atque illuc discurrere.

Qui] Exercitus pessimorum.

Aciem] Ordinem et instructionem militarem ad iam dimicandum.

Struens] Instruens.

 Nostra dux] Recta ratio: ea enim dux est philosophorum.

Copias suas] Exercitum suum ex uirtutibus scientiisque compositum.

In arcem] In animi intellectum, quem Platonici in cerebro tanquam in arce constituunt. Pulchre autem perstat in metaphora.

Contrahit] Colligit, congregat.

Illi] Pessimi philosophorum hostes.

Inutiles sarcinulas] Bona externa et corporis.

At] Sed.

Desuper] Ex arce contemplationis.

uilissima queque rerum] Corporis et fortune bona, que pre bonis animi sordidissima sunt.

Securi] Nullam curam habentes, contemptores.  Securus, tranquillus, qui sine cura est, quasi seorsum a cura. Interdum contemptor. Maro:

   Securus amorum
Germane.

uallo] Munimento uirtutum.

Quo] Ad quod uallum.

Grassanti] Gradiendo seuienti

Aspirare] Iuxta accedere, adire.

Fas non sit] Id est non liceat. ualerius Maximus. Bone mentis usurpatio, nullum tristioris fortune recipit incursum.



IN METRUM Iu.

Cum uigesimum etatis annum agens, in frequenti eademque ornatissima Saxonum urbe  bonas artes audaci  paupertate impulsus, non infeliciter profiteri cepissem beneficio Ioannis Grouii, Monasteriensis, uiri sane quam litterati, et omnibus liberalibus apprime disciplinis eruditi, plurimorumque doctoris laudatissimi, ac uel longiore uita, uel minus miserabili mortis genere digni, peruenerunt in manus meas aliquot pagine Rodophi Agricole Frisii, uiri tum doctissimi, tum eloquentissimi, in subsequentem primi huius libri partem  enarrationes autographas continentes, quas ille quondam Groninge scripserat rogatu Lamberti Groningensis, medicine doctoris, singulari et doctrina prediti et experientia, cum  in patria sua librorum de Philosophie Consolatione  explanationem auspicatus, ad hoc carmen peruenisset. Quisquis composito serenus euo. Quo factum est, ut hinc eruditissimus Agricola sumpserit initium, reliqua tractaturus opportuniori tempore, si per alias occupationes, et immaturam mortem licuisset. Scripsit aliquanto plura in Betium, quam ad me peruenerunt, que receperat mihi Lambertus idem, cuius modo memini, se commodaturum, ut ea quoque mihi studiosisque exscriberem: commodassetque sane quam libens, nisi repentina eius transmigratio quominus id fieret, obstitisset. Cum autem hec que transcripta sunt, talia mihi uideantur, ut studiosorum Betii lectione sint dignissima, non possum ea non hoc loco subiicere, ne quid glorie mihi credulus lector ex alieno tribuat labore, neue candidissime  margarite diutius in mea dactylotheca sine honore dilitescant. Addam autem quibusdam locis mea qualiacunque eaque paucis perstricta, ne fortasse prolixitas tedium pariat, nauseamque lectori delicato.

Quisquis composito] Metrum est hendecasyllabum, id est undecim syllabarum. Phaleucium, dictum a Phaleuco auctore eius, pentametrum, constans spondeo, dactylo, tribus trocheis. Sententia eius dependet ex eo quod predixit sub persona Philosophie sapientem eo uirtutum munimento tutum et defensum esse, quod nulla stultorum aut improborum hominum uis et iniuria possit perrumpere. Subdit ergo: Quisquis animum suum recte composuit, et casus rerum humanarum contempsit, illum nichil potest  deinde perturbare animo, aut mentem eius commouere: non pericula maris, non terrarum motus aut incendia, non eris turbines aut perturbationes, nec etiam seuitia aut uiolentia humana, sed omnia negligit, et pro nichilo ducit. Contra uero, qui non est composito et firmo animo, sed timet aliquid uel optat, ille, quia non est sui iuris, sed ex metu alieni mali, uel spe alieni boni pendet, abiecit clypeum, id est munimentum uirtutis sue, et depulsus a loco suo in quo stabat, et quem defendere debebat, nectit catenam, qua ualeat trahi, id est, uia prebet qua possit sibi noceri: secundum sententiam enim Stoicorum, nemo leditur nisi a seipso. Alii enim res nostras, hoc est diuitias uel honores, uel famam, uel reliqua  huius generis, ledere possunt; nos uero, hoc est mentem nostram, quem est prestantissima pars nostri, ledere non possunt. AGRICOLA.

Quisquis] Id est quicunque; huiusmodi enim dictiones geminate hoc ipsum significant, quod cum hac particula cunque coniuncte. Ut Terentius in Eunuch.: Tu quantus quantus es, id es quantuscunque es: et in eadem comedia, Ubi ubi est, id est ubicunque est. AGRICOLA.

Composito] Componere aliquando ordinare, uel recte instituere significat, ut hoc loco: et uirgilius in primo Aeneidos:

Et tandem placida compostus pace quiescit.
Aliquando significat pacare. uirgilius in Bucol.:

Non nostrum inter uos tantas componere lites.
 Aliquando comparare. Idem in Bucol.:

Sic paruis componere magna solebam.
Aliquando coniungere. Persius:

Compositum ius fasque animi.
Sic dicimus componere librum, et componere ignem. AGRICOLA.

Serenus] A serendo dictum est, quasi tempus accommodatum sationi. Nam de tempore proprie dicitur serenum, sicut amenum quod aptum amari, et egenum ab egendo, et plenum a plere inusitato uerbo dicitur. AGRICOLA.

Aeuum] A Greco dicitur, quod Latine seculum significat: id alii tempus quinquaginta, alii centum annorum esse uolunt. Capitur hic per synecdochen pro uita, quam hic peragimus. AGRICOLA.

 Fatum] Dictum est quia Deus id fatus est, id est dixit, hoc est iussit ut fieret. AGRICOLA.

Sub pedidus dedit] Legendum est non egit, sicut plurimi libri habent. Neque enim aliter stabit uersus, cuius tertium pedem trocheum esse oportet: qui si egit, et non dedit dicatur, iambus fiet. Fuit autem dicendum Betio, sub pedes dedit, et non pedibus, ex natura prepositionis subiuncte cum uerbo quod motum ad locum significat. Legendum ergo est figurate, ut sit una dictio sub et dedit, et per tmesim figuram que sectio Latine intelligitur, interpositum sit pedibus, ut sit sub pedibus dedit, id est subdidit pedibus. AGRICOLA.

Fortunam] Fortuna a fors dicitur, quem a ferendo dicta est: quia res humanas ferat, hoc est agitet et  regat. Dicimus autem singulariter fortunam uel deam  uel casum, per quem res hominum uoluuntur instabiles et incerte, pluraliter uero pro bonis fortune et precipue pro diuinis dicimus fortunas. AGRICOLA.

uultum] uultus a facie differt, quia facies est habitudo naturalis insita cuique. uultus ex gaudio siue tristitia mutatur, sicut uoluntas. Nam a uolendi uerbo uultus descendit. Facies a faciendo dicta est, quia res sic sit facta: dicimusque non solum hominis, sed et pecudis et loci faciem, hoc est formam uel figuram. uultus solius est hominis. AGRICOLA.

Pontus] Apud petas plerumque pro mari accipitur per synecdochen, estque pars maris quedam  ultra Constantinopolim posita, quam hodie nature uocant mare Leonis, a qua uicine gentes Pontice uocantur. Grecum nomen est pontus, dictum quasi laboriosus, quia semper tempestatibus agitatur: nam Grece laborem significat. AGRICOLA.

Aestum] Aestus, a quo estas dicta est, feruorem significat, unde et motus ille maris qui fit per fluxum et refluxum, estus ab auctoribus Latinis dicitur, quia mare estuare et tanquam ebullire uidetur. Itaque Plinius estuarium dixit locum in quem se estus maris effunderet. Ego etiam crediderim  eius nomen ab estuario corruptum et deprauatum esse, eam Plinius caldariam uocauit. Nam ubi lauamur, balneum proprie dicitur. AGRICOLA.

 Caminus] A Grece, quod est ardeo, dicitur; eum Latine Martialis fumarium uocauit: hoc loco per metaphoram accipitur pro antro uel cauerna, per quam ueseuus flammas emittit. ueseuus mons est in Campania, non longe a Neapoli semper ardens, qui nonnunquam tantis ardoribus agitatur et estuat, ut omnia uicina terre motibus maximis concutiantur, agri tegantur cineribus. Est et alius immense altitudinis in Alpibus, qui uesulus, non ueseuus  uocatur. AGRICOLA.

Celsas] A cello inusitato uerbo dicitur, unde percello, excello, antecello dicuntur. AGRICOLA.

Turris] Quasi terris, quia hostes terreat, dicta est. AGRICOLA.

 Fulmen] Sicut fulgur a fulgendo dictum est. AGRICOLA.

Tyrannos] Grece principem significat. Inde uirgil. dixit in uII Aeneid.

Pars mihi pacis erit, dextram tetigisse tyrannt
Quia uero Greci semper cupierunt esse liberi et sine regibus, idcirco tyranni nomen apud eos, et hinc apud omnes inter detestanda est habitum. AGRICOLA.

Exarmaueris] Pro exarmabis, ut fere uult Priscianus accipi in huiusmodi locis coniunctiuum pro indicatiuo, quanquam tamen forte rectius interpretabimur per poteris exarmare uel, est ut exarmes. AGRICOLA.

Impotens] Impotens dicitur plerumque in malam  partem, ut non sit idem quod debilis uel imbecillis, sed qui non potens sui, ut sunt plerumque homines in magna fortuna positi. Ita dicit Plinius in epistolis: Scio quam sit amor impotens semper. Sic etiam dicimus impatientem amoris, impatientem ire, non quia non patiatur, sed quia non commode patiatur. AGRICOLA.

Abiecit clypeum, locoque motus] Periphrasis, id est circumlocutio est desertoris, qui locum in acie sibi a duce assignatum relinquit. Non enim licebat instituto militie ueteris moueri loco, nisi feriendi hostis causa, uel seruandi ciuis, uel resumendi teli. Quod dicit autem, abiecit clypeum, allusit ad Grecum nomen  desertoris, quod est , id est proiector clypei. AGRICOLA.

Metrum quod Agricola et alii non pauci Phaleucium uocant, plerique per e diphthongon potius Plalecium dicunt: nonnulli Phalecinum, alii Phalcuticum: sed cauendum omnino, ne more indoctorum per n falencium uocetur.

Serenus] Nubibus perturbationum uacuus: quemadmodum contra in ultimo huius carmine nubila mens dicitur, prauis affectionibus obducta. Ouid.:

Carmina proueniunt animo deducta sereno.
Marsilius Ficinus in lib. Plotini de Beatitudine, capite 12: Serenus autem semper est probus, statusque eius quietus, affectioque sufficiens, quam nullum omnino eorum, qui mala dicuntur, si modo probus ille sit, perturbat.

 Fatum] Quid sit infra in Iu lib. dicitur. Hic autem per fatum accipe, ex fato uenientia. uidetur autem imitatus, illud uirgil. in II Georg.:

Felix, qui potuit rerum cognoscere causas,
Atque metus omnes, et inexorabile fatum
Subiecit pedibus, strepitumque Acherontis auari.
Et illud Senece tragici in Hercule Oeheo:

Quisquis sub pedibus fata rapacia,
Et puppem posuit luminis ultimi,
Non captiua dabit brachia uinculis,
Nec pompe ueniet nobile ferculum.
Item eiusdem uersus elegantissimos, qui surt in ea tragedia, cui titulus Thyestes:

Rex est, qui posuit metus,
Et diri mala pectoris,
Quem non ambitio impotens,
Et nunquam stabilis fauor
uulgi precipitis mouet,
 Non quidquid fodit occidens,
Aut unda Tagus aurea
Claro deuehit alueo,
Non quidquid Libycis terit
Feruens area messibus.
Quem non concutiet cadens
Obliqui uia fulminis,
Non eurus rapiens mare,
Aut seuo rapidus freto
uentosi tumor Adrie,
Quem non lancea militis,
Non strictus domuit chalybs,
Qui tuto positus loco,
Infra se uidet omnia,
Occurritque suo libens
Fato, nec queritur mori.

Egit] Optime placet, quod Agricola sentit, dedit restituendum, ut uersus constet.

Fortunam utramque] Et prosperam et aduersam.

Tuens] Intuens.

 Rectus] Inflexus. Cleobulus: Dum secunda fortuna arridet, superbire noli: aduersa perstrepente, noli frangi. Fortune mutationes fortiter disce. Periander: Inter secundas res esto moderatus, inter aduersas prudens.

Inuictum] Constantem, fortune mutationibus non succumbentem.

Non illum rabies, etc.] Sic Horatius in III lib. Carm.:

Iustum et tenacem propositi uirum,
Non ciuium ardor praua iubentium,
Non uultus instantis tyranni
Mente quatit solida, neque auster
Dux inquieti turbidus Adrie,
Nec fulminantis magna Iouis manus.
 Si fractus illabatur orbis,
Impauidum ferient ruine.

Excitantis] Sic legendum, ut rectissime sentit Rodolphus Langius, non exagitantis, ut uulgo contra metri rationem legitur in exemplaribus deprauatis.

ueseuus] Hic prope Neapolim mons est in Campania, qui mutato priori nomine Summa dicitur. Is aliquando conflagrauit, ut Plinius in epistolis refert, Suetonius et Eusebius, imperante Tito tantum ex se incendii emisit, ut uicinas regiones, et cum hominibus urbes exureret. Diuus Hieronymus in quadam epistola: Non etenim ignes, non uulcania tellus, non ueseuus et Olympus tantis ardoribus estuant, ut iuueniles medulle uino plene et dapibus inflammate. Dicitur et uesuuius. Hinc uesuuinus. Papinius:

 Non adeo uesuuinus apex, et flammea diri
Montis hiems trepidas exhausit ciuibus urbes.

Celsas terras] Horatius:

Sepius uentis agitatur ingens
Pinus, et celse grauiore casu
Decidunt turres, feriuntque summos
   Fulgura montes.

Feros tyrannos] Sic legendum est, non seuos, ut Rodolphus Langius duodecim abhinc annos a me consultus, se in exemplari quodam legisse respondit.

Abiecit clypeum] Auctore Philostrato libro secundo, Apollonius ad Damidem comitem suum sic locutus est: Quod si tuis rationibus persuasus huiusmodi pecunias acciperem, nonne me auarum et philosophie contemptorem diceres ac etiam deteriorem  quam milites, qui in pugna clypeum abiiciunt? Abiicienti enim clypeum dari rursum potest alius nichilo priore deterior  philosophia uero quo pacto recuperari potest ab eo qui semel illam contempserit aut abiecerit? Horatius in epistolis:

Perdidit arma, locum uirtutis deseruit, qui
Semper in augenda festinat et obruitur re.
Est autem translatio a re militari. Nam militi cum primis ignominiosum erat, sit aut locum in acie deseruisset aut uiuenti sibi arma ab hoste forent erepta.



IN PROSAM Iu.

Sentisne, inquit] Hoc loco Betius, ut ordine quodam ad consolationem malorum suorum perueniat, exponit  et deplorat casum suum, ostendique quam in iustam hanc et grauem aduersitatem fortune patiatur, ut qui iniquissime condemnatus sit: quod quidem sic factum esse omni ex parte colligitur: primum ex persona sua, deinde ex persona accusatorum, postea ex criminibus, que falso aut iniuste obiiciebantur: tum ex persona iudicium et senatus, preterea ex modo iudicii: iam etiam ex falso crimine aut magie, aut deorum culture conficto: tum demum uelut per modum epilogi, ostendit non modo grauiter hec de eo conficta esse, sed etiam ab imperitis credi, et pro ueris haberi, et omnibus deinde bonis ex suo casu simile periculum imminere, partes omnes suis loci dicentur. Primo igitur Philosophia, ut euocet querelam  Betii, et eliciat ex eo causam doloris, ex more dialogorum interrogat eum an intelligat ea que dixit ipsa superius, hortatur quoque ut plane dicat quid doleat. Hinc Betius, sumpto initio, dicit nichil opus esse uerbis, cum ipsa facile possit ex aspectu loci, hoc est carceris in quo erat, causam doloris sui perspicere: quod eo indignius accidat sibi, cum ad rempublicam administrandam uelut iussu Philosophie accesserit, et omnia pro equo et bono in ea conatus sit, nec cuiusquam odium timuerit: itaque Conigasto et Terguille, et reliquis barbaris semper obstitisse se, ne ubique pro libidine sua imbecilliores opprimerent. Campaniam itidem dicit, ut defenderit ab exitio, cum famis tempore prefectus pretorii omne frumentum cemere uoluisset. Sic etiam  ut defenderit Paulinum et Albinum uiros consulares ab iniuria accusatorum, quibus rebus propter amorem iustitie odium improborum in se concitauerit. AGRICOLA.

Sentis] Sentire proprie dicitur aliquo quinque sensuum percipere: transfertur autem plerumque adomnem cognitionis perceptionem. Sic Iuuenalis, inquit, qualem nequeo monstrare, et sentio tantum, id est intelligo tantum. Quandoque accipitur, ut sit iudicare. Persius:

De Ioue quid sentis?
Id est iudicas. Iuuenalis:

Quid sentire putas omnes Caluine recenti
De scelere?
AGRICOLA.

Illabuntur] Ornate dixit, duplex enim translatio.  Nam et uerba illabi, et illabi animo utrumque per translationem dicitur: nam corporee rei proprium est labi. AGRICOLA.

] Grecum prouerbium est, quod apud eos uulgo dicitur eis quorum rudes animi parum apti sunt ad ea que dicuntur percipienda: significat autem, An es asinus ad lyram? AGRICOLA.

Quid fles] Sic, quid tristis es? quid rides? dicitur per eclipsim, id est pretermissionem uel defectum prepositionis propter, ut sit, propter quid fles? AGRICOLA.

Lacrymis manas] Similiter Hieronymus noster dixit ad Titum Liuium lacteo eloquentie flumine manantem. Aliter Horatius in epistolis de uino dicit:

    Quod cum spe diuite manet
In uenas, animumque meum.
Sic et in eodem:

Licet illi plurima manet
Lacryma.
Aliter in eodem:

   Fidis enim manare petica mella.
Te solum.
Ita uidentur posse dicere: mano lacrymis, manant mihi lacryme, et mano lacrymas. AGRICOLA.

Id est confitere quid te contristet. AGRICOLA.

Operam] Inter opus et operam quid intersit, commodissime uidetur Terentius in Heautontimorumeno explicare:

 Si quod opere consumis in opere faciundo:
ut sit opera labor, opus uero fructus et finis opere, id est laboris. Horatius in primo Epistolarum:

   Odiumque libellis
Sedulus importes opera uehemente minister.
uirgilius in primo Aeneidos:

Pendent opera interrupta.
AGRICOLA.

Exspectas] Exspectare quandoque desiderare significat. Cicero ad Curionem: Quam exspectationem tui concitasti, eam sustinere ut possis. Quandoque attendere. Ouidius in III Metamorph.

   Ultima semper
Exspectanda dies homini.
AGRICOLA.

 uulnus] Id est, quod ui fit, et recens est. uirgilius in duodecimo:

Nec sese Aenee iactauit uulnere quisquam.
Hulcus quod uetustate computruit, abitque uulnus uetustate in hulcus, quod recte Seneca in consolatione ad Martiam significauit. Nam uulnerum quoque sanitas facilis est, dum a sanguine recentia sunt. Subdit: Ubi corrupta in malum hulcus uerterunt, difficilius curantur: id enim quod nos uulgo hulcus dicimus, quod Greci apostema uocant, Latine furunculus uocatur. Plinius in Epistolis uidetur clauum dixisse. Erit, inquit, ei natus clauus insanabilis: sique Gallice nunc etiam uocatur. AGRICOLA.

uires] uis in singulari et robur significat. Sallustius in Catilina: Magna ui animi et corporis: significat et  uiolentiam. Martialis in uI:

Non de ui, neque cede, nec ueneno lis est mihi.
In plurali robur tantum significat. Cornelius Tacitus autem in genitiuo protulit in lib. de Causis corrupte eloquentie, magne uis, qua ratione uideretur per omnes casus singularis numeri posse declinari. AGRICOLA.

Eminet] Hic posuit pro apparet, quanquam eminere significat proprie supra alia exstare, ab e et maneo. uirgilius in primo Aeneid.:

   Gradiensque deas supereminet omnes.
AGRICOLA.

Seuientis] Seuire quandoque significat crudelem esse. Iuuenalis:

In chorum atque curum solitus seuire flagellis.
Quandoque non pati rectorem. Liuius in XXI: Si  quando bellue seuirent. AGRICOLA.

Asperitas] Asperum, quod absque spe, sicut prosperum quod pro spe, id est secundum spem euenit, dicitur utrumque a sperando. AGRICOLA.

Heccine] ueteres, ut ait Seruius in Donatum, hicce, hecce, hocce dicebant, inde mutato e in i hiccine pro hicne dicitur. AGRICOLA.

Bibliotheca] Repositorium librorum: enim Grece librum significat, et reconditorium: quare libri utriusque Testamenti non Biblia, Biblie, dici deberent, quod nomen nec Grecum nec Latinum est, sed Biblia, orum, ab eo quod biblion diximus. AGRICOLA.

Sedem] Proprie locum dicimus in quo quis residet.  Salustius in Catilina. Qui Aenea duce profugi sedibus incertis uagabantur. uirgilius in primo Aeneid.:

   Sedes ubi fata quietas
Ostendunt.
Id uero instrumentum, cui insidemus, sella rectius dicitur. uirgil. in Iu:

Et sellam regni trabeamque insignia nostri.
AGRICOLA.

Laribus] Lar dicitur Deus domesticus, qui et penates dicuntur: quia penui presunt, uel quia penitus, hoc est intra domum coluntur. uirg. in Iu Aeneid.:

Et sparsos fraterna cede penates.
Plautus in Aulularia:

Ego sum lar familiaris ex hac familia.
Iuuenalis:

   Laribus cristam promittere Galli
 Non audent.
Accipitur et per synecdochen hic pro domo. Horatius in I Epistolarum:

Gaudentem prauisque sodalibus et lare certo.
AGRICOLA.

Habitus] Non proprie uestis, sicut uulgo dicitur, sed tota uelut forma hominis, in quam se composuit. Plinius in Epistolis: Compositus in habitum studentis. Unde Terent. in Eunucho dixit, Si qua paulo habitior, pugilem dicunt, id est paulo corpulentior. Cicero in primo Tusculanar.: Quod si tanta uis est ad habitum mentis in his, que gignuntur in corpore. AGRICOLA.

Rimarer] Id est, tanquam per rimas diligenter scrutarer. AGRICOLA.

 Sidus] Nonnulli per y Grecam scribi uolunt; ego Latinum a sidendo dictum credo, quia firmiter insidat celo. Differuntque stella et sidus: stella enim quasi stilla dicta est, unum singulare lumen celeste. uirg. in I Georg.:

Frigida quo sese Saturni stella receptet.
At sidus quandoque pro stella capitur. Lucanus in I:

   uenerisque salubre
Sidus hebet.
Quandoque pro signo celesti, quod ex multis stellis constat, ut sidus Arietis, Tauri, et ceterorum. uirg. in Bucol.;

Aethiopum uersemus oues sub sidere Cancri.
Astrum autem Grecum est, quod sidus significat, sicut et , quod stellam. AGRICOLA.

Radium] Puto pro eo quod circinum dicimus, poni  a similitudine, a qua radios etiam diximus rotarum. uirgilius in Bucol.:

Descripsit radio totum qui gentibus orbem.
Cicero: Excitabo tibi senem a puluere et radio. AGRICOLA.

Exemplar] Ab eximo dictum est, quia ab eo aliquid eximatur, estque exemplar res ad cuius similitudinem aliquid fit. Exemplum uero hec ipsa similitudo, que exprimitur. AGRICOLA.

Beatas fore, etc.] Hec sententia Platonis ab omnibus decantata in eo libro qui Alcibiades prior inscribitur, colligitur. Fore, confore, affore, future semper sunt significationis. Horatius in primo Sermonum.

   Neque se fore posthac
Tam facilem dicat.
 Forem autem sicut essem, eiusdem significationis. AGRICOLA.

Publicas] Id est, populicas, que populi sunt dicimus. AGRICOLA.

Studere] Fauere significat, quandoque iungitur datiuo. Horatius in primo Epistolarum:

Ne studio nostri pecces.
Id est fauore: quandoque conari. Terent. in Eunuch.:

Dum studeo tibi sororem reddere.
Et iungitur accusatiuo, quandoque discere significat. Cicero in quinto de Finibus bonorum et malorum: uel illud ipsum quod studet, facere possit ornatius, sicque promiscue accusatiuo et datiuo iungitur. AGRICOLA.

 Autoritate] Autoritas proprie dicitur honestior aut dignior de homine aliquo opinio, per quam facile quid suadere aut dissuadere potest: sicut autoris dicitur, cuius imperio aliquid fit, cuius nominis multiplex origo apud diuersos recensetur. Alii ab augeo scribendum per c, quod nominis proprietati parum conuenit. Alii ab Greco deducunt, quod ipsum significat; sed et hoc longius quesitum uidetur. Alii aliunde. Mihi sine c scribendum uidetur, et sicut a faueo fautum, sic ab aueo autum, quod est extra usum: et inde autor descendere uidetur, quoniam is sit qui rem factam aueat, hoc est cupiat. AGRICOLA.

Magistratum] Magistratus et magisterium differunt, magistratus potestas dicitur, magisterium, artificium. Conscius et conscientia, apud ueteres plerumque in  malam partem dicuntur. Iuuenalis:

Quis nunc diligitur nisi conscius?
Horatius in primo Epistolarum:

Nil conscire sibi, nulla pallescere culpa.
Sallustius in Iugurtha: Ne quis modestiam in conscientiam deduceret. Contra uirgilius dixit: Conscia uirtus; et Quintil. in matris infamia: O bone conscientie incauta simplicitas. AGRICOLA.

Imbecillis] Quasi sine baculo, id est sine adminiculo aut robore. AGRICOLA.

Calumniis] Dicit Priscianus a ueteri uerbo caluo, quod est decipio, calumniam dictam esse quod modo significat falsam accusationem, modo uexationem alicuius in litibus per fraudem et frustrationem. AGRICOLA.

 Barbarorum] Omne humanum genus a Grecis in barbaros et Grecos diuidi solebat: post hoc Itali quoque humanitate et eruditione a barbaris exempti. Christiani scriptores plerumque nunc pro gentilibus accipiunt barbaros. AGRICOLA.

uectigalibus] uectigal tributum dicitur, quod penditur de rebus que uehuntur: consuetudo tenuit ut pro omni tributo, deinde pro omni censu accipiatur. Unde uectigalis ager, ex quo redditus capiuntur, uocatur. AGRICOLA.

Campaniam] A Capua urbe fit, dicitur ciuis Campanus. Unde et Campania, quidquid sub ditione Capue olim fuit. Prouincia dicitur pars aliqua terrarum que subiugata a Romanis, remotis uel principibus uel magistratibus  suis, sub magistratibus et legibus Romanis tenebatur. Unde Suetonius in uita Tiberii: Cuius et regnum in formam prouincie redegit. Dicta est prouincia quasi porro, id est prorsus uicta. AGRICOLA.

Pretorii] Pretorium in castris dicitur locus ubi tendebat imperator, et inde in urbibus, ubi pretor uel summus magistratus habitabat publice. Prefectus autem pretorii, qui loco imperatoris in pretorio uersabatur, et militibus preerat. Consularem eum dicimus, qui fuit consul. Consules enim duo semper in singulos annos creabantur Rome, qui preerant senatui, hoc est concilio publico, cuius qui particeps erat, senator uocabatur. AGRICOLA.

Palatinos canes] Auidos ministros palatii uocat.  AGRICOLA.

Ambitione] Hic posuit in propria significatione, quam etymologia nominis reddit, non quomodo more communi Latine loquentium capitur. Ambitio enim cupido honoris est: quia qui petebant honores et magistratus, ambibant et circuibant ciues, orantes ut sibi fauerent: unde ambitus significat id quod hodie uulgus simoniam uocat. Hic autem dixit, quoniam ambibant iudices et sententias emebant. AGRICOLA.

Aulicos] Proprie dicimus eos qui in aulis principum uiuunt, quos hodie barbare curiales uocant. uirgil. in II Georg.:

Penetrant aulas et limina regum.
Nam curia a cura dicitur locus, ubi publicum concilium habetur. AGRICOLA.

 Esne ] Sic legere est in exemplari quod Ioannes Cesarius homo doctissimus mihi commodauit: quod interpretatur, Asinus es ad lyram. In eiusdem margine hec habentur ascripta: , id est, An ad lyram asinus es? In epistola uero ab Aedicollio ad me data, An es ? subaudi, , id est, es asinus lyre auscultator. Rodolphus Agricola exarauit Greca Latinis litteris, forsitan eo quod is cuius usui scriberet Greca nesciret. Sunt autem hec: ; id est, An es asinus ad lyram? Dicitur hoc adagium in eos qui hebeti sunt ingenio, crassis auribus, nulliusque iudicii, ita ut ea que dicuntur minus intelligant. Diuus Hieronymus ad Marcellam: Asino quippe lyra superflue canit. Idem aduersus  uigilantium: Quanquam stulte faciam, magistro cunctorum magistros querere, et ei modum imponere, qui loqui nescit, et tacere non potest. uerum est illud apud Grecos prouerbium, . Lucianus de iis qui mercede seruiunt: Quid commercii asino cum lyra? , . In Cesarii libello hec Greca sunt, que sic interpretantur: Eloquere, ne occultes intellectui. Quam dedit Aedicollius ad me epistolam hec habet: , , que sic licet interpretari, Expone mihi, in incerto quidem poni non suadeo. Rodolphus legit hec Greca: , , id est. Confitere quid te contristet.

Bibliotheca, Grece , repositorium librorum.  enim interpretatur papyrus, iuncus codex, liber, bombyx. Nonnulli scribunt per , maxime Theodorus Gaza. Inuenitur et , urbs Phenicie, que per semper scribitur: differentia cuius plerique pro codice per scribi affirmant, per mutationem dichroni in dichronum, ut Isaccius in Lycophronis interpretatione testatur. Per diminutionem neutro genere dicitur uolumen, libellus; autem Latine dicitur theca, uagina, sepulcrum, loculus, repositorium. M. Tullius in XIII Epistolarum familiarium: Dionysius seruus meus, qui meam bibliothecam multorum nummorum tractauit, cum multos libros surripuisset, nec se impune laturum putaret, aufugit. Latine libraria dicitur, quo etiam nomine significatur locus ubi libri uenales reponuntur. Aulus  Gellius libro Noctium Atticarum quinto, capite quarto: Apud sigillaria forte in libraria ego et L. Paulus peta, uir memoria nostra doctissimus, consederamus.

Ad celestis ordinis exemplar] Sicut enim celestia certissimo diriguntur ordine, perpetuo constant tenore summaque conseruantur concordia: ita et in homine corpus est animi imperio subiugandum, et appetitus recta ratione moderandus, atque in omnibus conuenientia, ordo, temperamentum, concordiaque diligenter obseruanda.

Beatas fore respublicas] ualerius Maximus libro septimo: Iam Platonis uerbis astricta, sed sensum preualens sententia: qui tum demum beatum terrarum orbem futurum predicauit, cum aut sapientes regnare, aut reges sapere cepissent. Iulius Capitolinus  in uita M. Antonii Philosophi Romani imperatoris: Sententia Platonis semper in ore illius fuit, Florere ciuitates, si aut philosophi imperarent, aut imperatores philosopharentur. Prudentius in Symmachum oratorem:

Nimirum pulchre quidam doctissimus esset
Publica res, inquit, tunc fortunata satis, si
uel reges saperent, uel regnarent sapientes.

Tu eiusdem uiri ore] Exstat Platonis epistola ad Architam Tarentinum, quam Marsilius Ficinus hunc in modum interpretatus est: Plato Archite Tarentino bene agere. uenerunt ad nos Archippi Philonidisque familiares, ferentes epistolam quam eis dederas, ac de rebus tuis que oportuit nuntiantes. Publica quidem ciuitatis negotia absque difficultate peregerunt. Neque enim admodum laboriosa erant. Te uero  narrauerunt permoleste ferre, quod a publicis ciuitatis occupationibus te liberare non ualeas. Quod igitur dulcissimum uite genus sit agere sua, presertim si quis talia elegerit facienda, qualia tu, omnibus ferme est manifestum. Sed illud quoque te considerare oportet, nullum nostrum sibi soli natum esse, sed ortus nostri partem sibi patriam uindicare, partem parentes, partem amicos: multa insuper pro temporum diuersitate nobis accidere, quibus uita nostra occupata est. uocante igitur te patria ipsa ad rempublicam gubernandam, absurdum forsan esset non parere, presertim cum simul accidat, ut aditus prauis hominibus relinquatur: qui nulla ipsius quod optimum est, ratione proficiscuntur ad publica. De  his ergo iam satis. Checratis autem curam habemus in presentia, habebimusque in posterum, et tui gratia, et patris eius Phrynionis, et propter ipsum adolescentem.

Quibus autem deferentibus] Colligit grauitatem casus ex indignitate accusatorum, e quibus Basilius cum esset amotus e domo regis, propter inopiam coactus est eum accusare. Opilio et Gaudentius, cum essent iussi ire in exsilium propter scelera sua, et postea se presidio locorum sacrorum tuerentur, iterumque statuisset rex, nisi intra certum diem abirent ab urbe Rauenna, stigmata inurerentur frontibus eorum: eodem tamen die quo iusserat ista rex, cum profiterentur accusatores se Betii, factus est reus ipse, et illi auditi sunt. Quid ergo indignius potuit  fieri, quam si nec Betius meruit accusari, et illi indigni erant qui accusarent. AGRICOLA.

Deferentibus] Deferre proprie significat apportare. uirgil. in Iu Aeneid.:

   Eadem impia fama furenti
Detulit armari classem.
Deinde detortum consuetudine id uerbum in peiorem significationem, ut significet criminari quemquam, et occulte insimulare. Iuuenalis:

Stoicus occidit Boream delator amicum.
AGRICOLA.

Percussi] Melius erit perculsi ut legatur. Sic Cornelius Tacitus: Perculso Seneca, promptum fuit Senium Rufum imminuere. AGRICOLA.

Ministerio] Differunt seruitium et ministerium. Seruitium enim sicut et seruitus, conditionem uite  significat, qua quis libertatem amittit. Tibullus:

Hic mihi seruitium uideo, dominamque paratam,
   Iam mihi libertas illa paterna uale.
Ministerium uero omnem operam que etiam uel mercede uel quauis conditione prebetur. AGRICOLA.

Alieni eris] Aes alienum apud ueteres debitum uocatur. Inde et Horatius in II Epistolarum dixit:

Meo sum pauper in ere.
Quasi diceret, Ipse parum eris, hoc est pecunie, habeo; sed non habeo es alienum, hoc est, nulli sum debitor. AGRICOLA.

Fraudes] Aliquando fraus dolum malum, id est deceptionem, significat. uirgil. in uI:

Et fraus innexa clienti.
Aliquando delictum significat, ut hic. Plinius in  primo Naturalis Historie: Nemini fraudi fuit, quocunque modo posset deos colere. AGRICOLA.

Censura] Proprie significat magistratum, quem gerit censor. Erant autem duo censores Rome, qui censendo populo, hoc est numerandis ciuibus Romanis, et cuiusque censui, hoc est diuitiis estimandis, preerant et moribus: unde et magistri morum dicebantur. Unde Iuuenalis:

Dat ueniam coruis, uexat censura columbas.
Ubi tamen per synecdochen pro censoribus accipitur, hic itidem per synecdochen pro cognitione uel iudicio censoris dicitur. AGRICOLA.

Aedium] Aedes singulari numero pro sacra ede ponitur: sic dicebant ueteres: edem ueste, edem Concordie pro templis; plurali uero numero tantum  profertur, quando domum significat: tantumque nobilium domus edes dicuntur: credo utraque dicta ita, quia templa et domus nobilium edite, id est alte sunt. AGRICOLA.

Rauenna urbe] Hoc est, contra superstitionem grammaticorum nostrorum, qui docent in appositione semper communius precedere debere: hic enim urbe quod communius est, sequitur. AGRICOLA.

Notas insigniti frontibus] Figura loquendi Greca est, quam tamen melius et significantius expressisset, si dixisset, notis insigniti frontibus. Nota enim quod uelut instrumentum huius uerbi insigniti significat, prorsus illi in ablatiuo iungi debuit: deinde insignitus frontem, sicut albus pedem, flauus comam, usitatius et intellectius fuisset. AGRICOLA.

 Seueritati] Seuerum interpretatur, quasi sequens uerum, cuius contrarium proprie est indulgentia: unde et alibi sicut sanctos, ita seueros iudices in laude ponit. Horatius:

   Forum putealque Libonis
Mandabo siccis, adimam cantare seueris.
Astrui, id est adiungi, ab ad et struo. AGRICOLA.

Suscepta] Accepta commodius dictum fuisset. Nam delationes proprie suscipiunt, id est, subeunt aut sustinent accusationem, iudex accipere rectius dicitur. AGRICOLA.

Artes] Artes quandoque pro moribus accipiuntur. Iuuenalis:

   Quando artibus  honestis
Nullus in urbe locus.
Quandoque pro doctrinis, ut Iuuenalis:

 Artem scindens Theodori.
Et Terentius:

Quod forte cecidit, id arte ut corrigas.
Quandoque astum aut dolum. Ouidius in I de Arte:

Tunc aperit mentes euo rarissima nostro
   Simplicitas, artes excutiente Deo.
AGRICOLA.

Itane nichil fortunam puduit?] Itane nullius rei puduit fortunam? Nihil puduit, locutio est Grecanica. Sic, teste Prisciano, Terentius in Adelphis nouo more secundum Grecos dixit:

Quem neque pudet quidquam.
Et iterum:

Hei mihi, non te hoc pudet.

Si minus] Si non, subaudi puduit fortunam. Innocentie, subintellige mee.

 At accusantium uilitatis] Hec est uera lectio que habetur in emendatis exemplaribus, subaudiendum est puduisset eam.

uilitatis] Improbitatis et impuritatis. Accusantium eorum qui me accusarunt.

At cuius criminis arguimur?] Hoc loco ostendit indignitatem damnationis ex eis que illi ab accusatoribus obiiciebantur usque ad eum locum. Sed fas fuerit nefarios homines. Ponit itaque duo crimina: unum erat quod dicebatur impediuisse nuntium ne ad regem perferret litteras quibus continebatur senatum sentire contra regem, ut sic propter hoc senatus fieret lese maiestatis regie reus. Alterum crimen erat, quod dicebatur litteras scripsisse quibus  continebatur conari eum ut populum Romanum iterum in libertatem restitueret. His utriusque ordine respondet. Primum fatetur, sed dicit recte se fecisse. Secundum negat. Dicit ergo subleuando et contemnendo crimen, quod obiicitur sibi. Quale, inquit, est crimen quod obiicitur mihi, si uis scire summam, hoc est, totum paucis uerbis comprehensum: hoc est crimen nostrum, quod dicimur nos cupiuisse ut senatus non damnaretur. Si uis scire quomodo istud fecerimus: dicimur eum qui ibat ad regem impediuisse ne perferret documenta et probationes ad regem, quibus conabatur docere senatum lesisse maiestatem regis. Interrogat igitur Philosophiam quid illa iubeat, an debeat negare istud ut maneat saluus, et in persona sua non faciat aliquod  dedecus Philosophie, sed dicit uoluisse se istud facere, et semper uelle. Contra tamen si fateatur istud, delator iam perficiet hoc quod cogitauit, et non poterit impediri ab accusatione. Subdit deinde rectum esse quod uoluit senatum saluum esse: quanquam senatus decretis suis  tam male de eo meruerit, ut non deberet amplius merito salutem eius optare, tamen imprudentia senatus, qui male de eo statuerat, non posse mutare merita rerum, hoc est, ut id quod rectum fieret propter suam sententiam iniquum; deinde etiam ex consuetudine societatis putabat non licere sibi aliter dicere quam res haberet. uerumtamen utrum ista recte an secus facta sint ceteri docti et sapientes debent estimare: quia rem scriptam reliquit, orationem  uidelicet qua defensionem scripsit. Deinde, Nam de compositis, respondet secundo crimini, dicens nichil opus esse dicere de hoc quod littere false erant composite, quibus dicebatur ipse uoluisse Romam in libertatem uindicare, quod facile potuisset ex uerbis ipsis accusatorum, si potuissent illi contra eum audire. Deinde dicit istud se non fecisse, quia Roma iam sit tam oppressa, ut non possit ulla libertas amplius sperari: et si potuisset aliqua spes fuisse libertatis, se hoc tam occulte habiturum fuisse, ut id nequaquam debuerit ad notitiam regis peruenire, quemadmodum Canius, cuius supra fecit mentionem, qui et a Caio Caligula Cesare occisus est, respondit Cesari, cum diceret in quadam coniuratione contra Cesarem facta ipsum fuisse conscium, dicens: Si ego  sciuissem, tu nesciuisses, hoc est, tam prudenter rem gessissem, ut tu non potuisses percipere. Post ibi, Qua in re arguimur. Arguere quandoque reprehendere est, ut hic, et uirgil. in XI:

   Meque timoris
Argue, tu Drauce.
Quandoque probare significat, ut Iuuenalis:

   Molles quod in aure fenestre
Arguerint, licet ipse negem.
Unde et argumentum definiuit Cicero esse probabile inuentum ad faciendum fidem. Ouid. in I Metamorph.:

Argumenta damus, qua simus origine nati.
AGRICOLA.

Summam] Summa dicitur collectio rei multiplici  aut numerose in unum principium uelut caput quo reliqua omnia continentur. Cornel. Tacitus: Flaccus summam rerum ei permisit; sic et pecunie aut rationum summas dicimus, hoc est, numerum collectum. Iuuenalis:

   Maiorem tertius illo
Summam, quam patule uix ceperat angulus arce.
AGRICOLA.

Senatum] Dicimus concilium publicum, quem indocti nostri consulatum uocant. Consulatus est enim honor consulis, sicut pretura honor, quem gerit pretor: quem uulgus consultum uocat, dictus est senatus a senio, ut ait Sallustius in Catilina. Delecti, quibus corpus annis infirmum, ingenium sapientia ualidum reipub. consulebant. Maiestatis reum illum dicunt qui accusatur aliquid, quod in perniciem reipublice  aut principis uergat, tentasse: uel etiam quod in dedecus insigne, unde dicitur lesa maiestas, et reus lese maiestatis, et inde omissione uerbi lese maiestatis reus dicitur, quoniam sic satis intelligitur. Reum a reor uidetur esse dictum, quia remur, id est suspicamur illum quod obiicitur id fecisse, diciturque proprie qui in ius uocatus est. Ouid. in II de Arte:

Non tantum trepidos ut tueare reos.
uocamus etiam quandoque reum eum qui iam obligatus, uel debitor: unde uoti reus dicitur qui assecutus est id pro quo uotum fecit, soluere cogitur: et iurisconsulti duos reos promittendi uocant, qui promittendo se quisque obligauerunt. AGRICOLA.

Impedisse] Impedire et expedire a pedibus ligandis  et soluendis dicta sunt: deinde consuetudine soluere et ligare. Horatius in primo Carminum:

Nunc uiridi crinem decet impedire myrto.
Deinde impedire, retinere, uel resistere significat, ut hic. Cicero in primo Officiorum: De rebus ipsis utere tuo iudicio, nichil enim impedio. AGRICOLA.

Cessabit] Cessare aliquando significat otiosum esse. Persius:

At si tu cesses, et figas in cute solem.
Sic Horatius: Cessator Damus, id est otiosus, piger, cunctator Damus. Aliquando significat desinere, aut finem facere, ut hoc loco. Ouidius in I de Arte:

Sic ne perdiderit, non cessat perdere lusor.
Estque frequentatiuum a cedo, quia cessator labori cedit. AGRICOLA.

 Ordinis] Ordo est dispositio certa rerum, qua collocatur quid primum sit, quid secundum, et quid deinceps. Horatius:

Ordinis hec uirtus erit, et uenus.
Erant autem in populo Romano tres ordines, plebis, et patrum, id est senatus, et equester, qui medius erat inter plebem et patres. Equestris ordinis sunt, qui hodie ab indoctis milites uocantur. Nam miles omnem illum significat qui stipendium bello meretur, ergo dicit illius ordinis, id est senatorii.

Nefas] Fas et nefas, sicut damnas et inficias indeclinabilia sunt. Dicimus autem inficias eo, id est inficior uel nego, et iurisconsulti dicunt: Titius heres meus Teio centum damnas esto, id est obligatus. Fas  quidem et nefas a fando dicuntur. Unde uirgilius in 1 Aeneid. pro utroque dixit:

At sperate deos memores fandi atque nefandi,
estque fas quod Deo auctore uel naturali equitate facimus: sicut ius, quod hominum iussu fit.

Merita] Per translationem pro pretio dixit.

Socratico decreto] Quia Socrates, cum esset mos Athenis ut reo ciui permitteretur estimare penam quam se crederet meritum, idque accusato illi iudices permitterent, dixit meritum se ut publice sibi Athenienses uictum darent. Noluit enim cum se sciret nichil pena dignum fecisse, estimare aut censere ulla pena se dignum, quanquam ita esset iram iudicum placatiorem habiturus: quo tam libero responso illius commoti iudices, quasi, contemneret eos,  ad mortem eum condemnauerunt.

Decreto] Id est, quod Grece dicitur, quod indocti pro doctrina accipiunt: cum apud Grecos etiam quidquid populus statuit, dogma uocetur, sicut apud nos decretum populi, decretum principis.

Seriem] Series potest esse a serendo dicta, quasi ordo rerum a primo semine, id est origine. Statius in primo Thebaidos:

Longa retro series.
AGRICOLA.

Stylo] A Greco , id est columna uenit, cui simili est stylus, accipiturque pro scriptura. Unde Cicero in I de Oratore dixit stylum optimum dicendi artificem. Prisci ceratis tabulis scribere solebant. Ouidius in primo de Arte:

 Cera tue primum conscia mentis eat.
AGRICOLA.

Memorie] Id est commemorationi posteritatis.

Litteris] Littera littere in singulari numero apud oratores pro singulari figura aut charactere quo scribimus accipitur: ut est a, b, uel c. Pro epistola solum in plurali dicitur. Quare Cicero unas semper aut binas aut ternas litteras dicit. Pete tamen necessitate metri in singulari pro epistola accipiunt. Ouidius in Epistolis:

Quam legis, a rapta Breyseide littera uenit.
AGRICOLA.

Attinet] proprie adhibere uel applicare significat, ab ad et teneo. Plautus in captiuis duobus:

Nunc cultros attinet.
 Quandoque significat id quod opus est, ut hoc loco Quintil. in XII Institutionum: Quid attinet tam multis annis, etc.

Uti] Utor accusatiuo iungitur. Quintil. in I Institutionum: Utendum est eum sermonem, hocque uetustius est, ut ablatiuo iungatur usitatius est. Iuuena is:

   Modo sub lodice relictis
Uteris in turba.
AGRICOLA.

Licuisset] Licere proprie dicitur id quod iure non uetatur. Persius:

Cur mihi non liceat, iussit quodcunque uoluntas?
Accipitur etiam pro posse. uirgil. in Iu Aeneid.:

 Non licuit thalami expertem sine crimine uitam
Degere more fere?
AGRICOLA.

Sic et hic.

Sperari] Sperare proprie significat boni alicuius futuri opinionem habere, ut hic. uirgil. in Iu Aeneid.:

Spero equidem mediis 
Supplicia hausurum scopulis.
Quandoque pro eo quod est futurum qualecunque exspectare. uirgilius in primo Aeneidos:

At sperate deos memores fandi atque nefandi.
Terentius in Heautontimor.:

Una spes est, esurituros nos satis.
AGRICOLA.

Caio] Caius et Cneus, sicut curculio quod uermen significat, per c scribuntur, sed per g leguntur. AGRICOLA.

 Cesare] Hoc non est dignitatis nomen, sed familie que Rome fuit, ex qua ortus fuit Iulius Cesar, qui primus libertatem Romanam oppressit: unde omnes qui secuti sunt imperatores hoc sibi nomen tanquam titulum legitime successionis sumpsere: ad Neronem tamen usque aut cognatione aut adoptione imperatores huic familie annexi fuere: post Neronem reliqui solum usurpatione illud sumpsere. AGRICOLA.

Germanici] Germanicus iste, Drusi Neronis filius, hunc Caium genuit, et Agrippinam Neronis matrem, preterea alios quos nichil attinet enumerare. Hic Caius cognominatus est Caligula, a caliga militari dictus, quam uulgus ocream uocat: quia in castris fuit educatus. Nam quod nos caligam uulgo uocamus, id est quod ueteres bracam dicebant: unde bracate Gallie  nomen fuit. Braca enim quod a nobis uocatur, id uetustas femorale, uel subligar uocabat. Inquit et inquam uerba, ponuntur in oratione duntaxat, quando eos ipsos fingimus loquentes, quibus ea tribuimus. Non recte enim dices: Ille inquit occupatum se esse, nec posse uenire; sed dicendum est: Ille inquit, occupatus sum, nec possum uenire. Loquendum est enim semper eisdem uerbis quibus ipsa persona  esset locutura. Iuuenalis:

Nil actum est  nisi Peno milite portas
Frangimus, et media uexillum pono suburra.
Et alio loco:

   Quando artibus  honestis
Nullus in urbe locus.
AGRICOLA.

At cuius criminis] Ordo est: At queris summam  eius criminis cuius arguimur.

At uolui, nec unquam uelle desistam] Subaudi, senatum saluum esse.

Socratico decreto] Decreto Socratis, cuius apud Platonem in Theeteto hec ad hunc sunt uerba: Mihi plane nefas esse uidetur, admittere falsum, ac uerum refellere.

Quoquo modo] Quocunque modo.

Stylo etiam memorieque mandaui] Hunc Betii libellum nunc exstare non reor.

Qua in re] Ostendit hic indignitatem fortune sue ex iudicibus suis, quibus condemnatus. Quia uero duplices sunt omnium rerum iudices, Deus et homines, de diuino iudicio prius conqueritur, deinde de humano, id est senatus iudicio. Dicit itaque: Licet  dolor aduersitatis multum occupauerit et turbauerit mentem, nondum tamen ita expers rationis, ut indigne feram improbos accusatores conatos esse nefandum contra me, quia uelle peiora, est fere ex defectu et infirmitate humane nature; sed illud magis puto mirandum, posse malos perficere ea que uolunt contra bonos, cum Deus sine cuius permissu nichil potest fieri, id uideat; monstri enim simile est, hoc est, incredibile est id eum debere uelle permittere, sicut quidam philosophus ait: Si est aliquis Deus, quomodo potest esse aliquod malum? si non est Deus, unde proueniunt bona? Post ibi, Sed fas fuerit, ostendit ex iudicio senatus indigne se ab eo condemnatum, idque primum ex persona senatus, quem accusatum apud regem suo periculo seruauerat:  deinde ex ordine iudicii, quia absens non auditur, nec cognita causa condemnatus est. Dicit ergo, placuerit licet Deo ut qui bonos omnes oderant, illi etiam me, qui bonos et senatum defendebam, cuperent perire, non tamen merebamur ita de senatu, ut is hoc ipsum uellet: quia cum uerone Theodericus rex cuperet crimen quo Albinus accusatus erat in senatum transfundere: scis tu Philosophia, quam magno periculo meo defenderim senatum, pro quo beneficio tamen falsa sententia a senatu condemnatus sum. Deinde, Et cuius unquam facinoris? Colligit indignitatem iudicii ex modo illius, dicens: Nunquam in iudicando ita in apertissimis sceleribus iudices consentiunt, ut non aliquis moueatur ad misericordiam ex his, uel propterea quod omnes homines proni  sunt ad errandum et ad faciendum que non debeant fieri; uel etiam quod fortuna communis est, et nemo certus est quid ipsi sibi possit obuenire. Ego etiam si quantumuis magna scelera uoluissem facere, non tamen nisi aut confessus, aut conuictus, debuissem puniri. Nunc non audita defensione mea, qui fui quingentis millibus passuum remotus ab urbe, ut pote Papie in carcere, damnatus sum ad mortem. Exclamat ergo, O meritos patres! hoc est senatum, ut nemo possit de simili crimine conuinci, hoc uult dicere: Senatus meritus est ut nemo debeat eum defendere, quia propter hoc crimen quod uolui eum defendere, conuictus sum, et ab eo damnatus. Sequitur. Cuius indignitatem reatus. AGRICOLA.

Ita] Hodie omnes fere indocti pro aduerbio affirmandi  utuntur, quod prorsus corrupte fit: est enim similitudinis potius. uirgilius in undecimo:

Haud ita me experti Bitias et Pandarus ingens.
Ita dixit, id est taliter. AGRICOLA.

Hebetauit] Dixit metaphorice, nam proprie de ferro aut alio quouis ad secandum apto dicitur. AGRICOLA.

Contra uirtutem] Per synecdochen dixit accidens pro subiecto, id est contra bonos. AGRICOLA.

Molitos] Moliri, id est cum magna mole, id est difficultate conari. uirg. in Iu Aeneid.:

Nec super ipse sua molitur laude laborem?

Effecisse] Facere et efficere manifestam habent differentiam. Nam facimus multa sepe sine effectu: sed efficere, est aliquid quod facis assequi: sic medicus  sepe facit omnia, ut sanet egrotum, sed tamen non sanat: sed si efficit, ut sit sanus, iam sine dubio sanat. AGRICOLA.

Deteriora] Deterior, a detero uerbo dicitur. Unde et Plautus in eamdem significationem detritionem pro improbitate et detrimentum, noxam uel damnum uocamus. AGRICOLA.

Monstri] Monstrum a monstrando: quia ueteres putabant quoties monstra proueniebant, ex eis magnum aliquod malum, aut cladem imminentem monstrari, sicut et ostentum ab ostendendo, quod aliquid eo futurum ostendatur, et portentum, quia aliquid protendat, id est pronuntiet, et prodigium a procul agendo dicitur, quia solebant monstrosi partus, siquidem humani essent, deportari in deserta,  in siluas: si ceterorum animalium, infodiebantur uiui. AGRICOLA.

Quidam tuorum familiarium] Carneadi claro imprimis auctori noue Academie tribuitur hec sententia. AGRICOLA.

Familiarium] Familia a famulatu dicta est et familiaris seruus: obtinuit deinde consuetudo ut cognationem significaret familia, unde patresfamilias et matres et filiosfamilias. AGRICOLA.

Siquidem] Hic legendum est distinctim, ut sint due dictiones: quandoque enim iungunturet et uno accentu proferuntur, tunc accipitur pro certe. Plinius in I Naturalis Historie. Siquidem coloris mutant. AGRICOLA.

Sanguine petant] Per antonomasiam dictum est, id  est exitium cupiunt. AGRICOLA.

Petunt] Peto significat quandoque posco: ut Horat. in II Epist.:

Quod cupide petiit, mature plena reliquit.
Aliquando adeo: sic ualerius in II: Rus petens redeunti in urbem narrauerat. Aliquando oro, sicque iungitur accusatiuo cum ablatiuo interueniente prepositione. Quintilianus in matris Infamia: Illud a te ciuitas nouissimis precibus peto. Dicimus etiam, peto illum ferro, peto lapidibus, id est iacio in eum, uel uim infero. uirgilius in Bucol.:

Malo me Galathea petit,
id est iacit in me malum. AGRICOLA.

Patribus] Patres uocabantur senatus. Sallustius. Hosque uel etate uel cure similitudine uocabant patres.  AGRICOLA.

Presens] Dicitur, qui coram est, dicitur et figurate presens hoc, quod est efficax. uirg. in Bucol.

Nec tam presentes alibi cognoscere diuos.
Quintilianus in ueneno effuso, Et uirus presentaneum paro, quod subito, quod statim corrumpat. AGRICOLA.

uerone] uerona oppidum est Italie transpadane, quod medium Athesis fluuius perfluit, in radicibus Alpium uindelicarum positum. AGRICOLA.

Dicturum quid] Pro aliquid: et legendum est, traducto in precedentem dictionem accentu, sicut, que, ue, ne, regimus. AGRICOLA.

Exitii] Exitium ab exeundo, sicut initium ab ineundo dictum est figurate, sicut multa pro clade uel pernicie  accipitur: quia exitus, hoc est peremptio, sit cuique summa clades. AGRICOLA.

Securitate] Id est neglectu uel contemptu: securus enim sine cura dicitur. AGRICOLA.

Proferre] Id est efferre hoc loco. Iuuenal.

Profer Galla caput.
Aliquando significat differre. Plautus in captiuis duobus:

Quando prolatis rebus rus homines eunt
Id est, dilatis negotiis uel litibus: significat etiam procul ferre. uirgilius in primo Aeneidos:

   Super Garamantes et Indos
Profert imperium.
AGRICOLA.

Iactasse] Iactare hic accipit pro eo quod est arroganter uel gloriando commemorare. Quintil. in matris  Infamia: Magna pars uoluntatis est iactatio. Quandoque significat uerbis strepere, per metaphoram dictum. uirg. in X Aeneid.:

   Nunc sera querelis.
Haud iusta assurgis, atque irrita iurgia iactas
Proprie autem significat frequenter iacere. Ouid. in II de Arte:

Iactatas excutiatque faces.
AGRICOLA.

Ostentando] Ostentare sicut iactare dicitur, sed iactare magis uerbis est, ostentare rebus. AGRICOLA.

Facinoris] Facinus a faciendo dictum est, et in peiorem partem nunc accipitur euincente consuetudine, apud ueteres in utramque accipiebatur partem et bonam et malam. Sallust. in Catilina: Qui preclari facinoris  aut artis bone famam querit.

Iugulari] Iugulare proprie significat iugulum perscindere. Est autem iugulus dictus pars illa que proxima collo ab ossibus, que pectus determinant: quoniam ea ossa similitudinem iugi, id est summitatis montium, uel ueri quod araturis bobus imponitur, habent. AGRICOLA.

Necem] uulgus grammaticorum dicit huius nominatiuum non inueniri. Cicero tamen pro Milone dicit: Insidiatori uero et latroni que potest iniusta esse nex? Sic et prex etiam Phocas grammaticus dixit. Differunt sane nex et mors quemadmodum necare et mori: ut nex sit mors ui illata, mors qualiscunque hominis interitus. AGRICOLA.

Quingentis passuum millibus] Latini itinera sua millibus  passuum numerant, sicut Greci stadiis, Galli leucis. Quinque autem millia passuum tantum spatii efficiunt quantum apud Germanos quod illi milam uocant, quodque Aegyptii parasangam, Perse schenum. AGRICOLA.

Propensius] Id est diligentius, uel inclinatius, a propendendo, sicut in libra, qua parte plus appenditur, ea plus propendet: sic et nos propendere, et propensi dicimur in id cuius maiori studio tenemur. AGRICOLA.

Proscriptioni] Proscriptionis nomen a bellis ciuilibus uenit, quoniam in ciuilibus dissensionibus, sicut fuerant Marii et Sylle, Cesaris et Pompeii et reliquorum, qui uictores erant, nomina eorum qui diuersarum partium fuere, in tabulis descripta ponebant,  datis premiis, si quis eorum quemquam occidisset, et bonis publicatis, postea obtinuit consuetudo, ut relegati in exsilium, proscripti dicerentur. AGRICOLA.

Contra uirtutem] Contra homines uirtute preditos.

Tuorum quidam familiarium] Philosophorum quidam.

Si quidem] Si

Sanguinem] Sanguinis effusionem.

Propugnare bonis] Defendere bonos.

Quid] Aliquid.

In nulla unquam mei laude iactasse] Tametsi uera sint, ea tamen nunquam se iactasse ait. M. Tul. in I Offic.: Deforme etiam est de seipso predicare, falsa presertim, et cum irrisione audientium imitari militem gloriosum. Diuus Cyprianus ad Donatum: In proprias  laudes odiosa iactatio est. Plinius ad Pompeium Saturninum: Etenim si aliene quoque laudes parum equis auribus accipi solent quam difficile est obtinere, ne molesta uideatur oratio de se, aut de suis disserentis?

Minuit enim] Ordo est, quis, id est aliquis, minuit quodammodo secretum conscientie probantis se, id est, sibi per uirtutem et benefacta placentis, quoties ostentando factum, recipit pretium, id est premium fame. Cic. in Tuscul.: Te autem, si in oculis sis multitudinis, tamen eius iudicio stare nolim, nec quod illa putet, idem te putare pulcherrimum. Tuo tibi iudicio est utendum: Tibi si recta probanti placebis, tunc non modo tu te uiceris  sed omnes et omnia. Hoc igitur tibi propone,  amplitudinem animi, et quasi quamdam exaggerationem quam altissimam animi  unam esse omnium rem pulcherrimam, eoque pulchriorem, si uacet populo, neque plausum captans, se tantum ipsa delectet. Quin etiam mihi quidem laudabiliora uidentur omnia, quem sine uenditatione, et sine populo teste fiunt, non quo fugiendum sit , sed tamen nullum theatrum uirtuti conscientia maius est. Plinius ad Saturninum: Preterea meminimus quanto maiore animo honestatis fructus in conscientia, quam in fama reponatur. Sequi enim gloria, non appeti debet: nec si casu al quo non sequatur, idcirco quod gloriam meruit, minus pulchrum est. Hi uero qui benefacta  sua uerbis adornant, non ideo predicare, quia fecerint, sed ut predicarent, fecisse creduntur. Sic quod magnificum referente alio fuisset, ipso qui gesserit recensente, uanescit. Homines enim cum rem destruere non possunt, iactationem eius incessunt. Ita si silenda feceris, factum ipsum: si laudanda non sileas, ipse culparis. Macrobius in Somnium Scipionis, Conscientia ipsa factorum egregiorum, amplissimum uirtutis est premium. Idem in idem. uirtutis fructum sapiens in conscientia ponit, minus perfectus in gloria. Diuus Ambrosius in quadam epistola: Abundat enim sibi locuples testis conscientia.

Pro uere uirtutis premiis, falsi sceleris] Pulchrum antitheton est.

 Et cuius unquam] Et, particula interrogationi nunc apta: sic apud uirgil. in Bucolicis:

Et que tanta fuit Romam tibi causa uidendi?

De simili crimine] Quod fuerit propensioris studii in senatum, eumque saluum esse uoluerit.

Cuius indignitatem reatus] Ostendit nunc maiorem indignitatem casus sui, quod cum perspicuum esset, nec ista crimina talia esse, que uel accusatores cum specie aliqua fidei possent obiicere, uel iudices ullo colore iustitie possent condemnare. Dicit etiam crimen ex precipua sua laude contra se petitum esse: quia enim Philosophus erat, insimulauerunt magum eum esse. Quia plerumque apud ueteres philosophi hac suspicione premebantur. Unde et Apuleius Madaurensis magie accusatus fuit, cuius defensionis  adhuc exstant libri, et Apollonius Tyaneus, et Menippus habiti sunt magi, et uideri etiam uoluerunt, cum utesque philosophus esset. Ergo dicit accusatores obiecisse ei propter cupiditatem, ut consulatum et magistratus in urbe consequeretur, cum demoniis eum habuisse commercium: quod falsum esse ostendit ex studiis suis, cum fuerit enim deditus philosophie, que iussit Deo eum et non diis seruire, uerisimile non esse, ut se pessimis spiritibus iungeret aut eorum ministerio uteretur. Deinde idipsum coarguit ex modestia domus sue et probitate amicorum suorum, et affinitate Symmachi: cuius filiam uxorem sibi habebat, qui non potuissent, si tam facinorose uite fuisset, secum conuenire. AGRICOLA.

Commistione] Commistio s littera, non x dicendum  est. Si enim mixeo in indicatiuo haberet, possemus mixtum dicere: nunc a misceo, quomodo fiet mixtum? AGRICOLA.

Fuscarent] Fuscus color est, qualis corporibus ex sole prouenit. uirgil. in Bucol.:

Quid tum si fuscus Amyntas?
Ouidius in secundo de Arte:

Fuscentur corpora campo.
Ater, color est carbonum et uestium: unde et atramentum dicimus, et atratos eos qui luctus causa mutauerunt. Niger est obscurus ille ex rubro uel lucido ad atrum tendens: unde et nigra uina, et sanguinem nigrum dicimus. uirgilius nigrantem nimbum dixit in I Aeneid. Comfunduntur tamen ista sepe ab auctoribus. AGRICOLA.

 Sacrilegio] Sacrilegium dictum est a legendis, hoc est, furandis sacris: deinde et pro ui que sacris infertur, accipitur. Unde Seneca ad Serenum dixit: Nihil in rerum natura tam sacrum est quod sacrilegum non inueniat. Deinde Betius ad omnem sacrorum profanationem traducere hoc nomen uidetur. Nam omnes incantationes, et ritus inuocandorum spirituum sacra uocabantur. Betius cum ab hoc nomine abhorreret, maluit sacrilegium uocare: ea est quam proprie magiam uocamus, que est, qua homines mira, et omnem ordinem aut uim nature excedentia efficiunt, hoc est, quam indocti nigromantiam uocant: nam Grece , uel communius dicitur: que solum diuinationem faciebat ex animabus  defunctorum per incantationes inuocantis. AGRICOLA.

Polluisse] Polluo a porro et luo, id est prorsus luo dicitur, id est maculo. AGRICOLA.

Insita] Id est indita ab insero. AGRICOLA.

Instillabas] Stilla guttam significat: unde et stillicidium locus in quem gutte pluuie de tectis decidunt. Inde instillo. AGRICOLA.

Pythagoricum] Pythagoras ex Samo insula oriundus fuit, uersatus est in ea Italie parte que quondam magna Grecia dicta fuit, circa Tarentum et Crotonam: cumque interrogaretur an , id est sapiens esset, respondit non, sed , id est amator sapientie: et cum ante eum qui insigniori doctrina prediti essent, sapientes uocarentur, postea philosophi  cepti sunt uocari, et a Pythagora secta ea ducta est, quam philosophiam Italicam uocauerunt. AGRICOLA.

, ] Id est Deo et non diis. AGRICOLA.

Conueniebant] Conuenire dicitur hic aptum esse uel accommodatum: aliquando consentire significat. Horat.:

Et uite disconuenit ordine toto,
id est discordat. Ouid. in I de Arte:

Conueniat nobis, ne quam nos ante rogemus.
Unde dicimus, Conuenit nobis de hac re, et, Conueniemus de hac re. Etiam significat congregari, idque proprium est eius significatum. Sallustius: Postquam Catilina eos quos conuocauerat, conuenisse uidet. Dicitur etiam, conueni illum apud forum, id est allocutus  sum. AGRICOLA.

Penetral] Interior pars domus dicitur a penetrando. uirgil. in II Aeneid.:

Apparent Priami et ueterum penetralia regum
Commodeque dixit Betius penetral innocens domus, quoniam solent recondi scelera, et ab hominum conspectu remoueri. AGRICOLA.

Cetus] A ceundo, id est conueniendo dictus est. AGRICOLA.

Socer] Est uxoris uel mariti pater, itidem ut socrus mater, qui filiam tuam in matrimonium habet, gener, que filium tuum, nurus uocatur. AGRICOLA.

Affines] Hoc dixit impropria significatione, id est coniuncti. Nam consuetudine accipitur affinis pro eo, qui non est cognatus nobis, sed cognatis nostris matrimonio  iunctus. AGRICOLA.

Instituti] Id est compositi, uel assuefacti, uel formati. Quintil. in I Institut.: Ante palatum eorum quam mores instituimus. Aliquando docere significat instituere. Iuuenal.:

Instituitque rudes melior locusta propinquas.
Accipitur etiam pro eo quod est proponere uel uelle, ut Cicer. in III de Orat.: Instituenti mihi, Quinte frater, id est uolenti uel paranti. AGRICOLA.

Lacereris] Figurate per translationem dictum est, id est carparis, reprehendaris. AGRICOLA.

Cuius dignitatem] Tametsi Rodolphus Agricola iudicio uir alioquin acerrimo, legere uideatur indignitatem, malim tamen legere  dignitatem. Fuit enim magna dignitas honestasque eius reatus, quo Betius accusatus est studii in senatum propensioris, uerum eam falso magie crimine fuscare denigrareque delatores conati sunt. Hanc lectionem preter exemplarium fidem astruunt ea que proxima prosa subiiciuntur. De obiectorum quidem tibi uel honestate uel falsitate cunctis nota memorasti.

] Sequere Deum: legitur autem hoc Grecum in exemplari quod mihi commodauit Cesarius, et in epistola Ioannis Aedicollii ad me data. Habetur idem in II Chiliade Prouerbiorum Erasmi, et apud Politianum in Prelectione Homerica. Refertur autem ad Pythagoram, qui Marsilio interprete, sic ait in symbolis: Linguam imprimis cerce, Deum imitans.  Porro Rodolphus Agricola uidetur hec Greca ponere. , id est, Deo, et non diis  seruias seu seruiendum.

Consimilem Deo faceres] Seneca in epistola ad Lucilium 48: Hoc enim est quod mihi philosophia promittit, ut parem Deo faciat.

Ultro] Insuper.

At uero hoc etiam] Ostendit nunc asperitatem calamitatis sue ex eo quod sequitur communiter in omnes bonos. Dicit itaque non solum indignum esse hec omnia, que grauissima enumerauit, se pertulisse, sed hoc etiam adhuc restare malis suis, ut ista merito pati uideatur, et postquam omnia perdidit, etiam honestatem existimationis et fame bone amittat. uulgus enim imperitum ea solum credit, et prudenter  facta esse, que prospere et feliciter eueniunt; nunc ergo quia sibi res omnes aduerse infeliciter cesserunt, credetur dignus bis esse, et ista meruisse. Post ibi, uideor autem uidere dicit, quia nunc innocentia nostra ab improbis uicta est et oppressa, futurum est ut scelerati omnes quibus ergo resistebam gaudeant, et similes accusationes contra bonos parent cum uideant impune omnia se facere posse: bonos uero non ausuros illis resistere, cum se uideant non solum periculis expositos, sed etiam defensione priuatos. Exclamat ergo: O stelliferi, etc. AGRICOLA.

Cumulus] Id est explementum. Proprie enim dicitur cumulus, aceruus rerum aut strues simul congestarum. AGRICOLA.

 Merita] Id est uim uel pretium. AGRICOLA.

Prouisa] Dixit quasi prouidenter et recte facta: secundum philosophos enim, quidquid recte fit, prudenter fit: contra etiam, quidquid prudenter fit fit et recte. AGRICOLA.

Rumores] Rumor a ruendo dictus, quasi fremitus populi similis sono, quem ruina rerum facit, idem significat quod fama; sed fama Grecum est, fama tamen quia a Greco  Officina, ab officio dicta, est locus in quo opifices officia, hoc est artes suas exercent. AGRICOLA.

Fluitantes] Id est sese agitantes uel trepindantes uel gestientes. Sic enim Cicero inconsultum gaudium, letitiam gestientem uocat, id est crebro se mouentem et trepidantem, sicuti mos est letis. AGRICOLA.

Perditissimum] Perditi dicuntur qui non mediocriter aut tolerabiliter sunt mali, et de quibus nulla est amplius spes boni, quos Greci et Cicero nonnunquam usus eo uerbo, uocant. AGRICOLA.

Insontes] Insons a sons dicitur, quod etiam nunc  usus habet, ueteres tamen sepius dixerunt: testimonium est Festi Pompeii, qui sonticum iustum uult significare, ponens uerba Neuii, dicentis:

Sonticam esse oportet causam, quamobrem perdas mulierem:
cum rectius dixisset Festus, grauem aut noxiam. Dictum sontem arbitror, de quo sonus fiat, id est qui in fama et sono hominum uersatur. AGRICOLA.

Cumulus accedit] Cumulos malorum prouerbialiter dicitur de ingentibus malis et calamitatibus: ut cumulus seu aceruus bonorum, de opibus ingentibus. Sunt et illa Ciceroni familiaria, cumulare officiis, cumulatissime satisfacere, cumulus meritorum.



IN METRUM u.

O stelliferi] Betius hoc carmine deplorat conditionem  humane nature, cum Deus omnia que in rerum natura sunt ad certam legem alligauerit, et omnia ita instituerit, ut errare aut peccare nequirent: soli homini dedit libertatem, ut posset bene et male facere, et ei permiserit, ut hac libertate plerumque abuteretur, et mali premerent meliores. Genus metri est anapesticum et Pindaricum. Anapesticum a pede dictum, quoniam ille sit ei pes legitimus: recipit tamen et spondeum et dactylum. Pindaricum a Pindaro auctore eius dicitur. Dicit ergo: O Deus, qui in celo habitans, conuertis illud ueloci cursu, et facis ut stelle semper ordinem suum seruent, et luna plena opposita soli, lumine suo abscondat reliquas stellas: nunc uicina rursus soli, perdat lumen suum. Sic facis etiam ut Hesperus iam post occidentem solem luceat, iam mutato  nomine Lucifer dicatur, et orientem solem precedat: preterea hieme breues dies facis, estate breues noctes. Nec solum uis tua celum ordinem tenere cogit, sed terras etiam simili ratione regit, ut frondes autumno decidentes, uere renascantur, et que seruntur hieme, estate maturescant. At cum hec tam certo cursu dirigas, sola opera hominum permittis errare. Unde enim nisi id ita esset, tanta uis fortune, ut ea nunc iniustas penas innocentibus infligeret, contra uero malos extolleret? Negligitur et contemnitur uirtus, et accusatur, malis autem mala scelera non nocent: quin etiam quando placet fortune, potentissimi reges subduntur, et opprimuntur. Ergo etiam, o Deus, rege etiam res hominum, que sunt pars mundi non contemnenda, et ordinem  qui in celo est, etiam in terram mitte. AGRICOLA.

Conditor] Condere quandoque facere significat, ut hic, et uirg. in Bucol.:

   Pallas quas condidit urbes,
Ipsa colat.
Quandoque significat abscondere, sic infra dicitur.

Condat stellas una minores.
Proprie uero significat congerere aut colligere. Horat. in I Carm.:

Illum si proprio condidit horreo:
et idem in primo Epistolarum:

Condo et compono, que mox depromere possim.
AGRICOLA.

Orbis] Dicitur id quod undiquaque rotundum est, quod etiam globum dicimus. Unde et mundum propter rotunditatem orbem uocamus, id est quod spheram  uocant. AGRICOLA.

Nixus] Id est firmatus, uel insistens. Quintilian. in Milite Mariano: Ut uitam genu nixus petat. AGRICOLA.

Solio] Solium, regia sella. Unde Seneca in lib. de Tranquillitate, significans mutabilitatem fortune: Momentum, inquit, interest inter solium, id est regnum, et aliena genua, id est captiuitatem. ueteres etiam uas quoddam solium uocabant in balneo, quod implebatur aqua, in quo lauantes sedebant, et se abluebant. AGRICOLA.

Celum] Alii quasi celatum, id est scalptum propter uarias stellarum imagines arbitrabantur: unde et mundus ab ornatu dictus uidetur: quemadmodum apud Grecos etiam , id est mundus, ab ornatu dicitur; alii celum ab eo quod Grece dicitur ,  id est cauum. Si primum dicatur, scribendum erit per e diphthongum; si secundum, per e. Nam quod uulgus dicit celum quasi casam , id est solis, ineptum est, sicut multa indoctorum. AGRICOLA.

Turbine] Id est impetu uel raptu, a turbando dicitur. Unde uirgil. in I Aeneid.:

Et terras turbine perflant.
uocatur etiam turbo, quod Greci nos inde assumpto nomine trochum uocamus, a , quod est curro, ob eamdem causam, quia turbine, id est impetu, currit. Turbonis autem nomen erat proprium cuiusdam gladiatoris. AGRICOLA.

Legem] Lex dicta est a legendo, quia prelegebatur ad populum: deinde consul interrogab t, uellent  iuberentne id ita fieri; quod si populus affirmaret, lex fiebat: quod ipsum si tribunus plebis faceret, id quoque decretum erat, plebiscitum dicebatur: hic autem lex per translationem figurate pro certo ordine accipitur. AGRICOLA.

Pleno cornu] Id est impletis cornibus, quod in plenilunio fit, cum enim opposita est soli, tunc pars eius que est ad nos uersa, tota a sole illuminatur. Non enim ex se luna a sole illustrata, lumen habet, sed quod fieri uidemus, ut uasa polita acceptum lumen refundant: sic luna a sole illustrata, lumen reddit. Unde cum rursus ad solem accedit, partes auerse a nobis accipiunt lumen, quod propter rotunditatem eius paulatim uidetur extenuari in cornua. AGRICOLA

 Flammis] A flagro, id est ardeo dicta est flamma. AGRICOLA.

Fratris] Id est, solis. Fabule enim tradunt Latonam Iouis concubitu pregnatam, Phebum, id est solem a , id est ardeo, et Dianam perperisse. AGRICOLA.

Luna] A lucendo dicta uidetur, quod inter sidera luceat: sicut solem, quod solus luceat, et omnia sidera lumine suo abscondat, dictum uolunt. AGRICOLA.

Lumina perdat] Hoc ad nostrum conspectum uidetur, cum nunquam sit magis illuminata luna, aut latius accipiat lumen, quam quando soli proxima est: quod enim ex mathematica ratione clarum est, minus luminosum corpus maiori luminoso adhibitum, quanto ad id propius accedit, tanto plures eius partes illuminantur.  AGRICOLA.

Agit] Agere in uarias significationes dicitur. Nam et negotiosum esse, aut facere aliquid significat. Horatius in I Epist.:

Quid mihi celsus agit?
Quondoque significat ducere aut propellere. uirg. in Bucol.:

Et porum pastas age.
Horatius in secundo Epistolarum:

Nauem agere ignarus nauis timet.
Quandoque in iudicio experiri significat. Unde dicuntur in iure ciuili actiones, et actor qui reum persequitur: Dicitur etiam histrio agere, id est pronuntiare. Unde Cicero actionem pro pronuntiatione accipit: et agere animam, mori significat: sic Cicero  pro Milone: Quem agentem animam reliquerat: et agere gratias dicimus, quod indocti regratiari dicunt. AGRICOLA

Algentes] Algere Grecum est, sed apud eos dolere significat, apud nos uero frigere. Horat. in Arte:

Multa tulit, fecitque puer, sudauit et alsit
AGRICOLA.

Hesperus et Lucifer] Eadem stella est, ueneris appellata, dicitur Grece ab eo quod illi besperam, nos conuersa aspirationem in u, uesperam uocamus: quoniam post occidentem luceat occidatque: Lucifer autem mane, cum precedit orientem solem, et tanquam dux eius ferat lucem. AGRICOLA.

Ortus] Quia uaria nomina ortus et occasus astrorum apud auctores inueniuntur, locus uidetur exposcere,  ut paucis et quam breuissime possumus, eam rem aperiamus. Ante omnia ergo sciamus oportet, duplices esse ortus et occasus astrorum, quorum alii mundani uocantur, alii solares. Mundanus ortus est, quoties astrum uoluto celo incipit efferri supra terram, ut conspici a nobis nisi sol obstet, possit: contra occasus est, quando astrum occulitur rursus ad occidentem sub terra, et aspectui nostro subtrahitur, et hi ortus et occasus omnibus astris quotidie propter integram celi conuersionem contingunt. Solaris autem ortus et occasus quales sunt, sic habeto: sol quandocunque aliquod astrum propius quindecim partibus, uel  gradibus alicuius signi coniunctum illi est, tunc magnitudine  luminis sui occulit illud, ne possit uideri, diciturque astrum sub radiis esse, deinde postquam sol progressus est ultra quindecim aut, ut Plinio placet, undecim gradus, tunc incipit emergere e radiis astrum et apparere mane ante orientem solem, isque uocatur exortus matutinus. Quando autem sol progressus est usque ad gradus centum octoginta ab astro, tunc oppositus dicitur astro, post id uero progressus quindecim gradus post occidentem solem incipit oriri astrum, isque uocatur exortus uespertinus. Rursus appropinquans astro, cum incipit ad quindecim gradus accedere, illud uocatur occasus uespertinus, quoniam occidente sole id astrum proxime occidat. Postremo, cum incipit rursus sol quindecim gradus accedere ad oppositionem proximos, quia  tunc oriente sole id astrum postremum uidetur occidere, dicitur occasus matutinus. In uenere et Mercurio rectius quis ortus uespertinos et occasus matutinos uocauerit emersiones et occultationes: quia semper prosequuntur ista duo solem, et illi adherent; sed quando mane incipiunt emergere ex radiis et apparere, dicuntur oriri ortu matutino: rursus quando redeunt mane ad solem, et par nt occultari, dicuntur occidere occasu matutino: similiter et uespere emergentia, oriri et redeuntia sub radios occidere dicuntur: et hoc est quod hic dicit Betius oriri uenerem uesperi, id est incipere apparere post occidentem solem, quam explicationem diligentius notato, quoniam crebra huius rei mentio apud litteratos est, et raro satis exacte explicata. AGRICOLA.

 Habenas] Habene ab habendo, id est retinendo, dicuntur, quia equi illis cohibeantur et teneantur: hic figurate pro ordine aut cursu ponitur. AGRICOLA.

Frondiflue] Quia frondes ab arboribus fluant. AGRICOLA.

Brume] Bruma a breuitate dicta est, quoniam ea totius anni breuissima sit, sicut solstitium longissima dies, auctor est Plinius. AGRICOLA.

Aestas] Ab estu, id est calore, dicta est. AGRICOLA.

Agiles] Proprie negotiosos dicimus, qui aliquid agunt, Horat. in I Epist.:

Nunc agilis fio, et uersor ciuilibus undis.
Hic pro celeri ponitur. AGRICOLA.

Horas] Hora Grecum est. AGRICOLA.

Boreas] uentus est inter septentrionem et ortum  solis estiuum, qui Latine Aquilo dicitur. AGRICOLA.

Zephyrus] Quem Latine Fauonium dicimus, flat ab occasu equinoctiali. AGRICOLA

Arcturus] Grece, interpretatur urse cauda, sidus est quod Nouembri mense exortus matutinos facit, quando agricole serunt. AGRICOLA.

Semina et segetes] Differunt, quoniam semina sunt ea que serendo in agros spargunt, segetes ee sunt que ex seminibus in agro nascuntur. Persius:

Seges altera in herba est.
AGRICOLA.

Sirius] Stella ea est quam caniculam uocamus, que matutinos ortus in Iulio facit, cum maturescunt segetes. AGRICOLA.

 Stationis] Statio locus in castris dicebatur cuiusque, qui cuique tributus aut ad excubandum aut defendendum erat. Quintilianus in Milite Mariano: Et ab assignata statione miles abducitur, dicitur autem et locus, in quo quis homo uel res consistit. uirgilius in II Aeneid.:

Nunc tantum sinus, et statio malefida carinis.
AGRICOLA.

Omnia certo fine, etc.] Indocti, quorum omnia semper sunt plena, hoc loco Betium reprehendere solent, quasi non satis recte et digne Christiano uiro senserit. Cum enim dicat Betius, Hominum solos respuis actus, interpretantur quasi uelit dicere Deum res humanas extra curam suam posuisse, neque regere opera hominum sua prouidentia: cum Betius  non id dicat, sed solum deploret, quod omnia recto ordine regantur, et non errent, neque peccent, soli homini data potestas est bene et male faciendi, idque non est difficile uidere ex eo quod in fine huius carminis dicit, et quo celum regis, etc., cuius non est alius sensus, quam eius quod quotidie oramus: Fiat uoluntas tua, sicut in celo et in terra. AGRICOLA.

Gubernas] Guberno a Greco dicit, quod idem significat. AGRICOLA.

Respuis] Id est recusas, spernis, renuis, estque sordidior translatio. AGRICOLA.

Lubricum] A luendo, id est lauando dictum, unde et delubra dicuntur, id est templa: quoniam que luta, id est madefacta sunt, lubrica sint. AGRICOLA.

Noxia] A nocendo dicitur. AGRICOLA.

 Pena] A punio, sicut a munio menia. AGRICOLA.

Resident] Pro sedent metri causa. AGRICOLA.

Celso] A cello ueteri uerbo dicitur celsus, unde et excello excelsus, sed procello perculsus facit: dictusque celsus est, quia cellatur, id est alte concitetur, quemadmodum iaculum aut telum missum. AGRICOLA.

Iustus] A iure dicitur, quia facit id quod iure precipitur. Ius autem a iubendo dicitur, quia iussu maioris potestatis iussum sit. Sanctus autem a sanciendo, quoniam quod sanctum sit, id uiolare non liceat, eumque dupliciter dicimus: nam sanctum uocamus inuiolatum a uitiis. Iuuenalis:

Egregium sanctumque uirum.
Aliquando dicimus, cui non licet uim fieri, sic sanctos legatos dicimus et uirgil.:

Sanctumque senatum.
 et Iuuenalis:

Preterea sanctum nichil est, aut inguine tutum.
AGRICOLA.

Nil] A nichil per syncopam dictum: sicut mi a mihi, et prendo a prehendo. AGRICOLA.

Compta colore] Hec translatio parum circumspecte a Betio facta uidetur, licet comere pro ornare apte transferatur; tamen ut colore comptum dicamus, non conuenit, fiuntque translata hec pugnantia, aut dissidentia inter se, fuisset enim coherens si dixisset tincta colore, ntrumque enim adhuc translatum fuisset; nunc comi colore non magis conuenit quam colorari pectine. Conatus est autem simile illius facere quod uirgilius dixit:

 Ferrumque armare ueneno.
uerum hoc modestius est: nam serpentem ueneno armatum non inepte dicimus; sed comptum quem colore, parum prudenter dixeris. Sane Theophrastus non sine ratione precepit translationem uerecundam esse debere. AGRICOLA.

Sed cum libuit, etc.] Plerique hos tres uersus legunt, ut nocentes dicantur gaudere subdere summos reges, fitque frigidus  et absurdus sensus: rectius erit ergo ut legatur, fortuna gaudet subdere summos reges, cum libuit ei uti uiribus, scribaturque gaudet, non gaudent. Duplicem enim potentiam fortune ostendit: primum docet quantum possit fraudibus: deinde hic quantum uiribus, demonstrat, que possit summos reges opprimere.  AGRICOLA.

uilis] Id est contemnendus, facile parabilis: sic dicimus frumentum uile, quando modico uenditur. Horat.:

uilis amicorum est annona bonis, ubi quid deest.
AGRICOLA.

Salo] Salum mare dicitur, a sale dictum est. AGRICOLA.

Immensum.] A metior, quod mensum facit. AGRICOLA.

Carminis huius genus alii Pindaricum dicunt, alii Archilochium. Est autem anapesticum, dimetrum, acatalectum. Simile est illi:

Adytum ueneris fuge uirgo sagax.
Et illi Senece:

Iam rara micant sidera prono
 Languida mundo, nox uicta uagos
Contrahit ignes: luce renata,
Cogit nitidum phosphoros agmen.

Totis fratris] Hic uersus sic legendus est:

Totis fratris et obuia flammis.
Nam in eo trocheus locum non habet. AGRICOLA.

Hesperus] De lucifero et uespere aliud pete dicunt, aliud astrologi. Pete asserunt quo die Lucifer ante orientem solem apparuit, eodem occidentem solem subsequi. Hoc astrologi quidam eodem die fieri posse negant. Fatentur autem Luciferum modo precedere mane solem, modo subsequi occidentem, sed diuersis diebus. Et petas fortassis eo potuisse decipi, quod mane Luciferum uidissent, Mercurium uero post solem occidentem. Cinna in Smyrna:

Te matutinus flentem conspexit Eous,
 Et flentem paulo uidit post hesperus idem.
Horatius:

Tu semper urges flebilibus modis
Mysten ademptum, nec tibi uespere
Surgente decidunt amores,
Nec rapidum fugiente solem.
uirgilius de rosis:

Quam modo nascentem rutilus conspexit Eous,
   Hanc rediens sero uespere uidit anum
Manlius in libro primo Astronomicon:

Nec matutinis fulgeret Lucifer horis,
Hesperus immerso dederat qui lumen Olympo
Seneca in Hippolyto:

Qualis est primas referens tenebras
Nuntius noctis, modo lotus undis
Hesperus, pulsis iterum tenebris
   Lucifer idem.

 Hominum solos respuis actus] Loquitur ut homo perturbati nimis animi, non quod ita sentiat, cum ab Epicureorum opinione longissime absit, sed ut persone sue decorum seruet, et philosophie reprehensioni locum paret. uidetur autem mihi diligenter imitatus tragicum Senecam, cuius hi sunt uersus in Hippolyto sane quam elegantes:

O magna parens natura Deum,
Tuque igniferi rector Olympi,
Qui sparsa cito sidera mundo,
Cursusque uagos rapis astrorum,
Celerique polos cardine uersas:
Cur tibi tanta est cura perennes
Agitare uias etheris alti,
Ut nunc cane frigora brume
   Nudent siluas.
Nunc arbustis redeant umbre,
Nunc estiui colla leonis
Cererem magno feruore coquan
 uiresque suas temperet annus?
Sed cur idem qui tanta regis,
Sub quo uasti pondera mundi
Librata suos ducunt orbes,
Hominum nimium securus ades,
Non sollicitus prodesse bonis,
   Nocuisse malis?
Res humanas ordine nullo
Fortuna regit, spargitque manu
Munera ceca peiora fouens.
uincit sanctos dira libido.
Fraus sublimi regnat in aula.
Tradere turpi fasses populus
Gaudet, eosdem colit atque odit.
Tristis uirtus peruersa tulit
Premia recti, castos sequitur
Mala paupertas, uitioque potens
   Regnat adulter.
Hactenus Seneca.

Crimen iniqui] Hic uersus monometer est, similis illi Senece:

 Regnat adulter.

Mendaci colore] Id est falso pretextu seu fuco. Caue ne legas mendacii.



IN PROSAM u.

Hec ubi continuato] Hic Philosophia, postquam Betius, querelis suis enarratis, ostendit qua parte adhibenda sibi esset consolatio, iam incipit ordiri consolationem, totumque id quod hinc ad finem usque primi libri est, est proemium consolationis. Ergo uelut lege quadam proemii primum conciliat sibi auditorem, reprehendens errorem eius, quod se esse putat in exsilio, et per hoc animum eius tristem et dolentem confirmat: deinde paucis uerbis omnes querelas et causas doloris, quas paulo ante exposuit, repetit ibi. Et tu quidem de tuis in commune bonum;  hacque uelut confessione et consensu acceptarum iniuriarum Betium beneuolum etiam reddit. Deinde ibi, Sed quoniam plurimis, docilem eum facit, ostendens ordinem rerum dicendarum, cui subdit carmen id quod sequitur, in eamdem sententiam pertinens. Postremo quoque preparat eum sequentibus argumentationibus et documentis consolationis, inquirendo nonnullis de rebus mentem Betii, ut illis concessis facilior et firmior fiat aditus Philosophie ad consolandum eum: quod etiam ad partem docilitatis in proemio pertinet, partim etiam attentum facit. Sed sospitatis auctor, quoniam ostendit posse sanari eum, ostendit etiam qua ratione id fieri possit. Dicit ergo Betius philosophiam, postquam querelas suas audiuit,  respondisse sibi, statim cum flent meum uidisset, intellexisse in exsilio esse, sed id exsilium non esse loci nec carceris in quo esset, sed potius a uera et recta sententia mentis sue. Nam sicut Stoici sentiebant, uiro bono totus mundus est patria, cuius Dominus et Rex unus est Deus, et illa neminem posse expelli, nisi qui errore mentis seipsum expellat. AGRICOLA.

Latraui] Id est, cum clamore dixi, per metaphoram dictum ab irrationali ad rationale, latrare enim proprium est canum. AGRICOLA.

Placido] Placidum dicitur, et quod placet: sic Ouid. in Epistolis Heroidum:

uirtus est placidis abstinuisse bonis.
uirgilius in primo Aeneidos:

 Nunc tandem placida compostus pace quiescit.
Dicitur etiam id cui aliquid placet, ut hoc loco, et uirg. in Bucolicis:

Quam placidum uentis staret mare.
Id est quietum esset, tranquillum, non turbatum. AGRICOLA.

Questibus] Questus quandoque querelam significat, ut hic, diciturque a queror. Quandoque significat lucrum, et tunc dicitur a quero, et scribitur per e diphthongon. Cicero in Paradoxis: Sin autem per auiditatem pecunie nullum questum turpem putas. AGRICOLA.

Ilico] Id est statim. AGRICOLA.

Exsulem] Exsul quasi extra solum dictus est, sicut extorris, qui extra terram suam est. AGRICOLA.

 Prodidisset] Prodere aliquando significat in apertum dare: sic dicimus memorie proditum est, id est traditum. Aliquando significat per perfidiam aliquid tradere: sic dicimus oppidum prodi. AGRICOLA.

Procul] Quasi porro ab oculis, id est longe dicitur. AGRICOLA.

Patria] Dicta est ab habitatione paterna, diciturque relatiue: ut hec est mea patria, illa est tua: non bene autem dicitur, est Dominus multarum patriarum, sed multarum regionum uel prouinciarum, uel  terrarum, sic terram Italiam, terram Atticam dicebant. Sane quod uirg. in I Aeneid. dicit:

   Queue hec tam barbara morem
Permittit patria:
subintelligendum uestra: quemadmodum cum aliquem  dominum uocamus uel seruum, dicentes, O domine, aut o serue, intelligimus semper mi. AGRICOLA.

Enim] Neque Cicero, neque post eum quisquam in principio orationis ponit; apud Terentium autem inuenitur in principio in Andria: Etenimuero satis spectatum exemplum continentie. Sententia est hec tota Betii sumpta a Socrate, qui cum interrogaretur cuias esset, respondit esse se mundanum. AGRICOLA.

Que non uti Atheniensium, etc.] Dicit mundum non regi arbitrio multitudinis, sicut quondam Athene. Sunt enim tres status rerumpublicarum. Nam alie reguntur unius dominatu, quod regnum dicitur; alie paucorum potentia, quam optimatium statum dicimus;  ane populi uoluntate, que popularis status dicitur, qui ipse plerumque turbulentissimus et seditiosissimus est. Grecum quod scriptum est, sic est: Sed his, id est unus, kyrios, id est dominus, estin, id est est: his, id est unus, basileus, id est rex. AGRICOLA.

Frequentia ciuium] Id est multitudine: dicimus autem et homines frequentes, quando multi conuenerunt: sic Salust. in Catilina: Quia nondum frequentes conuenerant: et loca frequentia, in quibus multi homines conueniunt; sic Liuius in XXXII: Infrequentissima urbis loca occupat. AGRICOLA.

Cuius agi frenis, etc.] Sententia est accepta a Cicerone pro Cluentio, qui dicit, Legum serui sumus, ut liberi esse possimus. AGRICOLA.

An ignoras, etc.] uulgus hunc locum non intelligit.  Rome lex, ut quisquis ibi habitaret, quanquam esset expulsus in exsilium e patria sua, tamen quoniam Romam commune domicilium uolebant esse orbis terrarum, is non intelligetur fuisse exsul, cum Rome esset: ad hanc similitudinem iam refert illud quod predixit oriundum se esse ex mundo. AGRICOLA.

Exsulare] Nomen est exsularis, sicut insularis. AGRICOLA.

At quisquis] Est sententia, neminem posse a ciuitate sapientis depelli in exsilium, nisi uoluerit. Itaque cum primum incipit nolle habitare in ea, tunc etiam incipit non habitare, et fit exsul. Sola enim uoluntas est, qua Deo subditi sumus, et qua ab eius subiectione recedimus. AGRICOLA.

Itaque non tamen, etc.] Hoc dicit Philosophia: Licet  hic te uideam in carcere extra patriam tuam, tamen non ideo te puto exsulem esse, sed quia ab animi tui constantia et tranquillitate recessisti. AGRICOLA.

Ebore ac uitro] Ita mos erat ueterum accuratissime omnibus omnium generum imaginibus insignium uirorum aut ducum bibliothecas suas exornare. Ebur autem dicitur dens elephanti, qui ex utraque oris parte singuli nascuntur, ad longitudinem nonnunquam decem pedum, quod alii cornu elephanti uocant. AGRICOLA.

Sententias] Sententiam aliquando uocamus breue dictum uniuersaliter aliquid pronuntians, quod ad uitam hominum pertineat, ut: talis quisque est, qualibus amicis gaudet; auaro tam deest quod habet  quam quod non habet. Aliquando dicimus sententiam omnem cogitationem aut constitutionem animi nostri. Sic uirg.:

Nunc que te iurata, pater, sententia uertit.
Quandoque etiam sententiam uocamus sensum aut mentem uerborum que dicimus diciturque sententia a sentiendo, quoniam ita sentiamus, id est iudicemus. AGRICOLA.

Et tu quidem] Repetit breuiter Philosophia querelam Betii, et per capita commemorat, captatque  beneuolentiam, cum fatetur uera esse ea que clare in textu patent. AGRICOLA.

In commune bonum] Id est in utilitatem publicam. AGRICOLA.

 Pauca] Inter paucum et paruum hoc interest, quod paucum ad numerum magis pertinet, paruum ad quantitatem refertur. Duo enim gigantes pauci homines sunt, non parui: contra uero mille pygmei parui sunt, non pauci. AGRICOLA.

Honestate] Quia pleraque obiiciebantur ei que fuisset Betio turpe negare, ut quod uoluerit senatum esse saluum, et reliqua eius generis. AGRICOLA.

Strictim] Id est breuiter, a stringendo, id est arctando uel colligando. AGRICOLA

uulgi] uulgus masculini et neutri generis inuenitur. uirgil. in II Aeneid.:

   Hinc spargere uoces
In uulgum ambiguas.
Horatius in odis:

 Odi profanum uulgus et arce.
AGRICOLA.

Damna] Damnum a dando, id est expendendo dictum puto, sicut scamnum a scandendo, scribendumque est sine p, quemadmodum scamnum, somnus, temno: et ut semel dicatur, nunquam p inter m et n litteras in Latinis dictionibus interuenit. Ipsum m, teste Quintil. in I Institut., Latine loquendi moro sonandum est tanquam esset n littera. AGRICOLA.

Postremo aduersus, etc.] Hoc fecit Betius in carmine:

O stelliferi conditor orbis.
AGRICOLA.

Incanduit] Id est exarsit. Candere proprie est album esse, et propemodum fulgorem reddere. uirgil.  in I Aeneid.:

Candentis uacce media inter cornua fudit.
Horatius in Odis:

   Nube candentes humeros amictus
Augur Apollo.
Inde per translationem deductum est, ut que ignita sunt, candentia dicantur. Horat.:

uentres lamina candente nepotum
Diceret urendos.
Hinc demum sicut ardere ira, sic excandescere et incandescere dictum est. AGRICOLA.

Muse] Id est carminis, per synecdochen, causam pro effectu posuit. AGRICOLA.

Pax] A uetere uerbo pago dicta est, unde et compages et pactum, quod preteritum habuit pegi: unde et impigo, impegi dicendum esse uidetur, et non impingo,  quod impigi media breui syllaba facere deberet: sicut pepigi, a quo id componitur, facit. AGRICOLA.

uota] Aliquando uotum significat quod Deo promittitur alicuius rei impetrande uel exorande gratia, aliquando desiderium aut preces: sic dicimus rem euenisse ex uoto, et hinc uota dicit, id est preces posuisti. AGRICOLA.

Sed quoniam plurimus] Hoc loco docilem facit Philosophia, ostendens quo ordine uelit de rebus ad consolandum Betium pertinentibus disserere, et quod primum, hoc est in secundo libro, uelit uti lenioribus remediis, ut quasi preparet eum ad acriora remedia percipienda. Plurimus, id est ualde multus, hocque  magis ex usu loquendi hominum, quam ex uirtute uerbi aut uera significatione dicitur. AGRICOLA.

Affectuum] Affectus dicitur id quod Greci uocant , quod nostri hodie ignari Ciceronis et aliorum auctorum Latine loquentium, passionem animi uocant. Est autem affectus maior quidam animi motus, desinens tandem: nam si duret, iam nomen affectus amittit, et consuetudo dicetur. Itaque ira affectus est, iracundia uero assuetudo: affectionem autem Cicero uocat omnem permotionem non animi solum, sed et corporis, id quod dialectici nostri dispositionem uocant: quemadmodum quod illi habitum uocant, melius consuetudinem, uel usum, uel assuetudinem uocarent, ut sit affectio tremor, qui ex metu prouenit, assuetudo uero tremor qui ex senio uel  morbo relictus. AGRICOLA.

Incubuit] Per metaphoram dictum est, id est inuasit: proprie enim super aliud iacere. uirg.:

Incubuitque toto.
AGRICOLA.

Uti nunc mentis] Dictum est ad illam figuram, sicut dicimus, sum lete mentis. Ouidius:

Et uultus melioris eris.
habetque gratiam non indecoram illa forma dicendi. AGRICOLA.

Nondum te ualidiora, etc.] Longe et crebre translationes coniuncte sunt, et prope in allegoriam uertitur oratio. AGRICOLA.

Non quidem pulsus es, sed aberrasti] Loquitur ex Stoicorum sententia, qui aiunt hominem sapientem  ciuitate depelli non posse, nisi ipse prauis cupiditatibus uictus aberret ab ea. Cicero in Paradoxis: Sapientis animus magnitudine consilii, tolerantia rerum humanarum, contemplatione fortune, uirtutibus denique omnibus ut menibus septus uincetur et expugnabitur, qui ne ciuitate quidem pelli potest?

, ] Hec uerba sunt in exemplari quod doctissimus Cesarius mihi commodauit. Interpretantur autem sic. Sed unus rex est, unus Dominus. Habentur et sic in eodem margine ascripta, , : Sed unus dominus est, unus rex. In epistola uero Aedicollii paulo aliter, , : Unus dominus sit, unus rex. Agricola uero hunc in modum legit, , . Sumptum  est ex Homero, qui in secunda Iliados rhapsodia sic inquit:

, ,
:
id est, non bonum multorum dominatio; unus dominus sit, unus rex, quod  uno uersu sic reddi potest,

Non opus ut multi, sed princeps imperet unus,
Rex unus.
Possumus et sic reddere,

Non bona multorum dominatio, sit dominus, sit
Rex unus.

Tue ciuitatis] Ciuitatis sapientum. Cicero in III de Finib. de Stoicis hec tradit: Mundum autem censent regi numine deorum, eumque esse quasi communem  urbem, et ciuitatem hominum et deorum, et unumquemque nostrum eius mundi esse partem. Idem in Paradoxis: Mors terribilis est iis quorum cum uita omnia exstinguuntur, non his quorum laus emori non potest. Exsilium autem terribile his quibus quasi circumscriptus est habitandi locus, non his qui omnem orbem terrarum unam urbem esse dicunt. Idem in Tusculanis Questionibus: Itaque ad omnem rationem Teucri uox accommodari potest: Patria est ubicunque est bene. Socrates quidem cum rogaretur cuiatensem esse diceret, mundanum inquit. Totius enim mundi se incolam et ciuem arbitrabatur. Prosper, eruditus et Christianus peta:

Non metuo exsilium, mundus domus omnibus una est.
Diuus Ambrosius in 6 epist.: Quocunque accesserit  sapiens, ubique ciuis est, ubique sua omnia intelligit, nusquam se peregrinum, nusquam hospitem iudicat. Theophrastus dicere solebat doctum hominem, ex omnibus solum, neque in alienis locis peregrinum esse, neque inopem amicorum. uetus adagium est: Queuis terra patria, quo admonemur uirum sapientem ac bonum, ubicunque gentium uixerit, felicem esse. Ouid. in Fastis:

Omne solum forti patria est, ut piscibus equor.
Papinius in Thebaide:

Omne homini natale solum.

Ei ius exsulare non esse] Id est non licere ei exsulem esse, seu pati exsilium. Meo iudicio exsulare hic uerbum est, tametsi secus sentiat Agricola. Potest et sic exponi, ius exsulare, hoc est ius exsulandi, ut  apud Horatium:

   Tempus abire tibi;
id est tempus abeundi.



IN METRUM uI.

Cum Phebi radiis] Carmen hoc ex precedentibus pendet: quia enim predixit Philosophia uelle se primum mala et dolores Betii mitioribus remediis mollire, ut sic deinde ad acriora medicamina percipienda aptior fieret. In hoc carmine uelut, communi quadam sententia, ostendit in omnibus rebus ita debere fieri, ut quodque suo tempore peragatur: quod si ante tempus festinemus, uel extra tempus conemur aliquid, frustra nos et sine effectu laboraturos esse. Metrum est Glyconium, dictum ab auctore Glycone: trimetrum, hoc est tribus pedibus constans, spondeo et duobus dactylis. Dicit qui per estatem,  cum omnia feruent caloribus, serere uolet, frustra sperabit messem: sic etiam per hiemem uiolas non esse legendas, nec uuas colligendas uere; Deus enim omnibus rebus tempora sua dedit, que qui non sequetur, non habebit letum finem rerum suarum. AGRICOLA.

Cum Phebi radiis graue, etc.] Totum periphrasis est, id est circumlocutio estatis. AGRICOLA.

Cancri] Cancer est signum celeste, in quo sol estate facit solstitium, quo tempore feruidissima estas est. AGRICOLA.

Negantibus] Negare dicitur et uerbis abnuere, ut Terent. in Eunucho:

Ait, aio; negat, nego.
 et opere non obsequi. Lucanus in primo:

   Summisque negatum
Stare diu.
AGRICOLA.

Sulcis] Sulcus est cauitas oblonga illa que inter terram utrinque ab aratro disiecta in agris relinquitur. AGRICOLA.

Credidit] Credere proprie significat alicui fidem adhibere, unde credere dicimus, aliquando committere aliquid alteri, uel tradere, ut pecuniam uel secretum: quia cuius fidei non credimus, illi fere non tradimus ullam rem. AGRICOLA.

Quernas] Sic proprie facimus possessiuum a quercu, non quercinas, ut uulgus barbare dicit. Est autem quercus arbor glandifera, ignota nostris regionibus: quod enim nos quercum uocamus, proprie robur dicitur.  AGRICOLA.

Purpureum nemus] Non satis considerate posuit Betius hoc adiectiuum. Describit enim hiemem, quo tempore dicit ad legendas uiolas purpureum nemus non esse petendum: uerum eo tempore nunquam nemus est purpureum, quoniam nulli tunc sunt flores. Ergo parum circumspecte, cum orationem ad illud tempus referat, uidetur dixisse purpureum nemus, nisi ad Grecam huius uerbi proprietatem allusit. Illi , id est porro , hoc est prorsus mistum et agitatum dicunt: inde etiam hic purpureum nemus dixerit hiemis uelut uentis turbidum et inquietum. AGRICOLA.

Nemus] A Greco id est pasco, dicitur. Quoniam prisci per nemora, quemadmodum adhuc multis  regionibus fit, armenta pascebant. AGRICOLA.

Lecturus] Lego proprie id quod colligo significat: unde et legere litteras dicimus: quoniam colligendo et coniungendo eas, uerba, et ex his, sententias efficimus. AGRICOLA.

Inhorruit] Id est concussus est uel exasperatus. Horrere proprie est metu uel frigore concuti. Iuuenalis:

   Simplex ne furor, sestertia centum
Perdere, et horrenti tunicam non reddere seruo?
AGRICOLA.

uernos] uer sicut pleraque Latina a Greco ductum est, preposita littera: sicut illi , nos uis dicimus. AGRICOLA.

Palmites] Dicuntur rami uitium, quoniam uelut palpando adminiculis quibus sustentantur adherent.  AGRICOLA.

Autumno] Autumnum dictum credo, quod is auctor laborum omnium qui per totum annum colende terre suscipiuntur, quia autumnus est qui fructum laborum refert. AGRICOLA.

Bacchus] Grecum nomen est quod Deum uini significat, et Latine Liber pater dicitur. AGRICOLA.

Tempora] Tempus a tendendo dictum uidetur, quoniam per omnia tendatur, et complectatur omnia. AGRICOLA.

Aptans] Id est accommodans, dictum est a uetere uerbo apo, apis, apere, quod significat connecto, unde et apiscor, a quo adipiscor dicitur: sicut a facio faciscor, et tamen proficiscor. Hinc et apex dictus  est, qui teste Festo Pompeio, filum erat laneum, quo flamen, caput circumligans, crines, ne spargerentur, continebat. AGRICOLA.

Officiis] Officium aliquando meritum significat uel beneficium. Cicero in I Epistol.: Ego omni officio ac potius pietate ceteris erga te satisfacio omnibus. Unde et officiosus dicitur in hac significatione. Quandoque significat id quod quisque ex professione sua facit: sicut officium medici est sanare, officium fabri struere, officium boni uiri recte facere. Sic Cicero librum Officiorum appellauit, quoniam illic de officiis boni uiri disserit. AGRICOLA.

Precipiti] A pre et caput dictum est, diciturque mitti preceps, qui sic mittitur ab alto, ut caput eius precedat, et sequantur pedes. Deinde et locus dicitur  preceps, qui directe et ad perpendiculum in altum tendit, et non fastigiate et molliter. AGRICOLA.

uia] Ut ait uarro, a uehendo dicta est, quasi ueha, quia per eam res uehuntur, sicut iter ab eundo dicitur. AGRICOLA.



IN PROSAM uI.

Primum igitur] Hic Philosophia interrogantionibus quibusdam preparat animum Betii ad ea que in consolationem illius prolatura est, melius accipienda. Itaque quemadmodum geometre solent suppositiones quasdam proponere, quibus concessis possint aduersario id quod uolunt ex illis demonstrare, ita hic Philosophia facit. Quia enim duo sunt precipua ad ostendendum quod nichil debeamus moleste ferre, quidquid nobis accidat aduersi, quorum primum est  quia Deus mundum prouidentia sua regit, certum est nichil ab eo in mundo nisi benefieri. Ergo quidquid ab illo nobis immittitur, bonum est, nec debemus propter id, qualecunque fuerit, dolere. Secundum uero est quia homo est sortitus animam que immortalis est et ad eternam beatitudinem consequendam facta; est non debet ergo quisquam dolere propter ulla aduersa, quia illa breuia sunt, et per illa ad beatitudinem aperitur nobis uia. Sane Betio horum utrumque concedendum fuit, non solum quia Christianus erat, sed etiam ex secta philosophie quam sequebatur, que erat uetus Academia ex institutione Platonis. Epicurei quidem utrumque et prouidentiam et anime immortalitatem negabant, et item omnes fere physici ueteres, quorum sententiam apud nos  Lucretius in pemate copiose explicuit. Stoici prouidentiam Dei regentem mundum ponebant, immortalitatem animorum negabant. Ergo si cum his disputandum fuisset, utrumque eorum aut alterum probandum ante erat, ne ex non confessis procederetur: nunc Betium credentem ista satis fuit admoneri. Primum ergo horum Betius celeriter concedit. Ad secundum uero cum Philosophia id multis interrogationibus conetur elicere, ut seruet decorum persona Betii, qui tristis et perturbato animo erat, nec poterat pre merore intelligere quid diceret Philosophia, nichil certum respondet, cum id etiam philosophia non aperte proponat, sed tamen elicere ex aliis interrogationibus cupiat. Et secundum quidem hoc in  duas partit suppositiones. Ex hoc enim quod anima immortalis est, coniuncto cum eo quod prouidentia regitur mundus, consequitur finem anime Deum esse, hoc est beatitudinem, ad quam a Deo ordinata est. Interrogat igitur primum Philosophia Betium an credat diuina ratione mundum regi, quod quidem expedite Betius fatetur, quemadmodum iam in proximo carmine cecinerat. Deinde perquirit Philosophia an sciat Betius quibus gubernaculis mundus regatur. Ad quod respondet uix se intelligere quid dicat Philosophia; itaque non facile posse se respondere ad interrogata: quare subiicit Philosophia non mirum esse si in ea ignorantia aut errore perturbationes alique animum eius inuaserint. Est autem  post priorem interrogationem  hec posterior superuacua, neque uidetur Betius satis diligenter naturam questionum istarum distinxisse. Nam si conceditur mundum non regi fortuitis casibus, sed diuina ratione, quid opus erat deinde interrogare quibus gubernaculis mundus regeretur, cum certum iam sit ex priori confessione diuina ratione, id est prouidentiam esse, per quam regitur mundus? Sane primum interrogandum erat an crederet esse ullum Deum, quod nonnulli omnino negabant: alii  dicebant esse Deum, sed otiosum et non curantem res humanas. Utrique igitur isti ponebant fortuitis casibus regi, ergo cum concessisset Betius esse Deum, tamen inquirendum erat crederetne prouidentia illius regi mundum. Nemo enim omnium inuentus est qui,  cum crederet Deum conditorem presidere mundo, qui putaret fortuitis casibus res agitari, sed credebat omnia prouidentia qubernari. AGRICOLA.

Sed dic mihi, meministi, etc.] Hic conatur elicere secundam suppositionem, que est, hominem ad beatitudinem consequendam factum esse: interrogat ergo Philosophia an meminerit Betius quis sit finis rerum, quod quale sit Betius dicit oblitum se esse. Id rursus tentat Philosophia alia percontatione elicere, queritque an quod sit omnium principium sciat: qui respondit Deum esse, ut paulo ante dixit. Dicit ergo Philosophia mirum esse, cum sciat principium omnium rerum, ut finem ignoret. Hoc ideo est, quoniam enim scit Deum principium omnium esse, debebat scire Deum omnia fecisse, ut essent bona, quia  bonitas cuiusque, beatitudo eius est; ergo omnia uoluit esse beata, quatenus natura uniuscuiusque  capax beatitudinis esse poterat. Deinde ibi, Sed hoc quoque, etc., tertium de animi immortalitate perquirit. Querit ergo an meminerit hominem se esse, deinde an sciat quid sit homo. Ad quod respondet Betius, ex sententia Porphyrii, hominem esse animal rationale mortale, cum rectius definiuisset hominem esse animal ex corpore et rationali immortali anima compositum. Cum enim oblitus sit Betius constare se ex anima immortali, non est mirandum si breuibus istis aduersitatibus perturbetur: dicit ergo hanc etiam esse uel precipuam mali sui causam, quod sui oblitus sit, desieritque seipsum nosse.  Colligit ergo has tres suppositiones more suo ab ultima incipiens. Quoniam enim oblitus est sui, hoc est, nescit ad immortalem se beatitudinem destinari, idcirco tanquam exsulem et bonis suis spoliatum se deflet. Quod fieri non potest, nam immortali nichil mortale bonum uel malum esse potest. Deinde, quia ignoret finem rerum, decipi eum ut felices putet eos quorum prospera sunt scelera, eum potius infelicissimos eos putare deberet, ut quos grauissime pene maneant scelerum suorum. Postremo, quia putet prouidentiam non esse que mundum regat, putat omnia incerta sorte et fortuito euenire: qui errores ad omnem subuersionem et perniciem mentis satis magni sunt. AGRICOLA.

Pateris] Patior quandoque significat permitto, ut  hic, et Cicero in Catilinam: Non patiar, non feram, non sinam: quandoque significat male affici. Iuuenal.:

   Lateris uigili cum febre dolorem
Si cepere pati.
AGRICOLA.

Statum] Status quandoque dicitur habitus corporis in pedes erecti, ut dicimus, status, sessio, accubatio; quandoque significat conditionem. uirgil.

Qui status antiquo Latio?
AGRICOLA.

Curationis] Curare proprie curam adhibere significat, inde quoniam precipua est medici circa egrotum sanandum cura; curare etiam pro sanare; quandoque non sanare, sed curam sanitatis habere: unde etiam ut non sanetur eger, medicus curare dicitur; tamen Horat. in II Epistol. ait:

    Fugeres, radice uel herba
Proficiente nichil curarier.
Potest ergo curari radice nichil proficiente, sed nequaque sanari. AGRICOLA.

Arbitratu] Id est uoluntate uel iudicio. Arbitrari ueteres dicebant inspicere uel cognoscere, unde remotis arbitris loqui dicitur, qui solus cum aliquo loquitur, et arbiter iudex uocatus. AGRICOLA.

Ullum] Ab uno nonnulli ullus dictum uolunt. AGRICOLA.

Conditore] Condere quandoque significat facere, ut hic et supra:

O stelliferi conditor orbis.
Quandoque colligere. Horatius in I Carminum:

Illum si proprio condidit horreo.
 Quandoque abscondere. uirgil. in Bucolicis:

His ego sepe lupum fieri et se condere siluis.
AGRICOLA.

Exsortes] Exsors ab ad et sors dicitur, quasi extra sortem, id est partem, qui prorsus priuatus est re. AGRICOLA.

Pape] interiectio stupentis uel admirantis est, a Greco ducta. AGRICOLA.

Sententia locatus] Frigida et segnis uidetur esse ista translatio, locari in sententia; rectius erat utcunque aut locatam in eum sententiam; melius utique et modestius erat, cur tam salubrem habens sententiam; aut fretus, aut preditus, uel nixus sententia egrotet. AGRICOLA.

 Coniecto] Id est suspicor: unde coniectores dicuntur somniorum, aut similium rerum interpretes, quoniam suspicionibus futura colligunt. AGRICOLA.

Ambigis] Ambigere, ab am quod circum in compositione, et ago dictum per interpositionem b littere. AGRICOLA.

Num inquit, etc.] Sententia est. Non dubitabam quin error esset aliquis in te, qui causa esset ut dolor iste rerum aduersarum posset intrare in animum tuum. AGRICOLA.

Hiante ualli robore] Similitudo a munitionibus ducta est; quando enim aliquid deest uallo ut hiet, id est apertum sit, datur aditus hostibus in munitiones. AGRICOLA

Morbus] hic per translationem dictus est: credo  dictum a morte, quoniam morbus ad mortem ducat. AGRICOLA.

Exstirpare] A stirpe dicitur, quod masculino genere radicem significat, quasi stirpitus euellere. AGRICOLA.

uel maximam] uel hic non disiunctiue ponitur, sed id fere quod etiam significat: sic Propertius:

Nocte una quiuis uel Deus esse potest.
AGRICOLA.

Reconciliande sospitatis.] Dura translatio, sicut Betii plereque, pro reparande uel recuperande est dictum. Reconciliantur enim proprie qui ex amicis inimici facti, rursus redeunt in gratiam. A concio enim concilium dictum est, id est conuentus hominum: unde conciliare homines ad consensum perducere. Fuit sane modestior aliquanto translatio, nec  isti multum dissimilis tamen quam in Tyrone suo grauiter castigat Cicero, quod ille dixerat, ualetudini fideliter seruiendo. AGRICOLA.

Nequam] Id est non cuiusquam, hoc est, qui nichili homo est et nullius pretii: cuius contrarium est, qui dicitur frugi, qui frugem aliquam bonam et utilitatem sui prebet. Itaque Plautus nummum nequam dixit, qui bonus non esset. AGRICOLA.

uices] Id est, uicissitudines, permutationes. AGRICOLA. [* 1Kb]

Reliqua Rodolphi Agricole que in Betium scripsisse fertur in manus meas non peruenerunt, que utinam peruenissent! Nam ut hec, ita et illa sane quam libens tibi communicarem. Ceterum te, candide lector, oratum uelim ut his nostris qualibuscunque tantisper  contentus sis, dum fueris adeptus meliora.

Sed sospitatis auctori grates] Attentum simul et beneuolum reddit Betium, dicens non omnino de eius salute desperandum esse, sed Deo gratias agendas, quod elementa recuperande salutis sint relicta.

Sospitatis] Incolumitatis.

Auctori] Deo.

Grates] Gratias subaudi agamus.

Sed quoniam firmioribus] Ostendit qua ratione Betio sanitas restitui possit.

Tempus uti] Pro utendi, figurata locutio est.

Hanc] Perturbationum caliginem.

Fomentis] Remediis. Duplicia autem remedia Betio  Philosophia promittit. Primum quidem leuia et mediocria ad remouendam perturbationum caliginem, que impedimento est animo quo minus queat speculari ueritatem. Deinde uero acriora firmioraque, ut false felicitatis specie perspecta, uere beatitudinis formam possit intueri.



IN METRUM uII.

Carmen est adonium, dactylo constans et spondeo: quo docet Philosophia tribus pulcherrimis comparationibus ita mentem hominis perturbationum caligine confundi, et passionum uinculis obstringi, ut nonnunquam in seruitutem redacta, ueritatem minime possit intueri. Sciendum est quatuor principales esse anime perturbationes, que et affectiones dicuntur, et a iunioribus passiones. Harum due quidem ex  opinione boni nascuntur, gaudium et spes: due uero ex opinione mali, dolor et metus. Gaudium, que et uoluptas gestiens  dicitur, est animi affectio proueniens ex opinione presentis magni cuiuspiam boni, rationi non obtemperans. Spes que et cupiditas uocatur, est animi affectio proueniens ex opinione futuri cuiuspiam boni, rationi non obtemperans. Dolor seu egritudo est animi affectio proueniens ex opinione magni mali presentis rationi non obtemperans. Metus est animi perturbatio, accidens ex opinione magni mali impendentis, preter rectam rationem. Has perturbationes magnus peta paucis complexus est, in Aeneidos sexto:

Hunc metuunt cupiuntque, dolent gaudentque, nec auras
Respiciunt, clause tenebris et carcere ceco.
 Ex his uitium omne nascitur: unde Francis. Philelp. in Saitris:

Dedecus omne audet mens perturbata nefasque.

Danda igitur cum primis opera est nobis ut eas uel exstirpemus, uel certe rationis subdamus imperio, ut compotes beatitatis euadamus. Diuus Ambrosius in II Epistolarum: Insurgit enim sapiens quasi, uictor debellatis a se ac triumphatis, libidini, timori, ignauie, mestitudini, ceterisque uitiis, donec ea de possessione sue mentis eliminet, et omnibus terminis finibusque suis propulset, atque arceat. Ioannes Bocacius in Bucolicis:

O Damon, Damon, quantum sibi quisque beauit,
Qui potuit mentis rabidos sedare tumores.
Baptista Mantuanus:

 Ardua res, uicisse alios: uictoria maior
   Est animi fluctus composuisse sui.
Subiecisse metus, et debellasse tumores
   Gaudia, spemque graui supposuisse iugo.

Nos quoque annos abhinc septem in Eclogis moralibus hunc in modum lusimus:

Fortibus bellis animos domate,
uinculo pacis reprimatur ira,
Cura sit mordax procul, arceatur
   Praua cupido.
Nemo captores rutilis in armis
Urbium iactet, celebres triumphos
Nemo miretur, quibus intumescunt
   Sepe tyranni.
Gestiens quisquis pepulit quieto
Gaudium et duros animo dolores,
Spes anhelantes, pauidumque uicit
   Corde timorem.
 Solus hic lauri meruit coronam,
Purpuram solus, placide triumphans.
Proximam sedem cui dat beato
   uera uoluptas.
Et in quarto Elegiarum libro:

Splendida non faciunt fortune munera regem,
   Blattea nec uestis, nec generosa domus.
Rex est qui sese, recte rationis habenis
   Compescens animi noxia uota, regit.
Non merito fortis censetur, qui nimis audax
   Tristia terribili corpore bella gerit.
Fortis eximio uirtutis predita dono
   Mens pia, mens alme conscia iustitie,
Que domat affectus recto moderamine prauos,
   Corporeas uincens gnauiter illecebras.
Cuius ad imperium fugit illecebrosa uoluptas,
   Et dolor impigra spesque metusque fuga.

uoluens] Exagitans.

Turbidus auster] Turbulentus uentus, species pro genere posita.

 Aestum] Maris motum.

uitrea] perspicua.

Par] Similis.

 uisibus obstat] uisum non transmittit.

Defluus] Deorsum fluens.

Resistit] Remoratur.

Obice] Obiectione.

Saxi soluti rupe] Dissoluti a rupe.

Lumine] uisu.

Cernere] uidere.

uerum] ueritatem.

Carpere callem] Ire. Sic Ouidius:


Si rota defuerit, tu pede carpe uiam.

Nubila] Obscurata, perturbata.

Ubi] In qua mente.

Hec] He perturbationes, de quibus Philelphus in Satiris:

Hic timet, ille cupit, dolor hinc furit, inde uoluptas,
Et nos in primo Elegiarum:

 Languida conficiunt mordaces pectora cure,
   Hinc spes, inde metus, letitia atque dolor.

Regnant] Dominantur.



LIBER SECUNDUS.



IN PROSAM PRIMAM.


Superiori uolumine Betii querele dolorisque et egritudinis cause sunt exposite, quibus penitus introspectis, Philosophia peritissima languentium animorum medica, nunc hoc in libro remedia confert  ea que sunt leuiora, quo in subsequenti uolumine commodius acriora possit adhibere. Tota autem disputatio nunc spectat eo, ut ostendat fortune bona minime nostris in bonis esse numeranda.

 Post hec] Post decantatum proximum carmen.

Ubi] Postquam.

Modesta] Moderata.

Collegit] Refecit.

Exorsa est] Cepit loqui.

Habitum] Affectionem, disputationem.

Tabescis] Consumeris.

Peruertit] Perturbat.

Illius prodigii] Monstrose fortune.

Fucos] Fraudes. Terentius in Eunuch:

Per impluuium fucum factum mulieri.

Quos eludere nititur] Ioannes Campanus:

Dat fortuna manus quibin est nocitura secundas:
   Ridet ut alliciat, porrigit ut capiat.
Seneca:

 Fortuna cum blanditur, captatum uenit.

Incessere] Impetere, insectari. Gellius: Cum me maledictis incesseret.

Adyto] Adytum locus est secretior templi, ad quem non nisi sacerdoti dabatur accessus. uirgilius:

Isque adytis hec tristia dicta reportat.
Hic intellige Philosophie secretarium, que tanquam numen sacra est, et ueneranda.

uerum omnis subita mutatio rerum, non sine quodam quasi conflictu contingit animorum] Pulchra et uerissima hec est sententia, a qua non discrepat illa Senece:

Grauius nocet, quodcunque inexpertum accidit
Et eiusdem illa:

Graue est malum omne quod sub aspectu latet.

Conflictu] Commotione, cruciatu.

 Tempus haurire] Pro hauriendi. Sic Horatius in epistolis:

Tempus abire tibi.
Propertius:

Nunc est discedere tempus.

Suadela] uis et facultas suadendi.

Nostra instituta] Philosophie precepta.

Musica] Petica, quam et Terentius musicam appellauit.

 Hec natura] Ut sit mutabilis.

In ipsa sui mutabilitate constantiam] Ouid. in Tristibus:

Passibus ambiguis fortuna uolubilis errat,
   Et manet in nullo certa tenaxque loco.
Sed modo leta manet, uultus modo sumit acerbos,
   Et tantum constans in leuitate sua est.

Ambiguos uultus] Incertos, modo hilares, modo tristes.

Ceci numinis] Fortune, quam ueteres deam cecam sunt fabulati. Plinius lib. II Naturalis Historie, capite 7: Toto quippe mundo, et locis omnibus, omnibusque horis, hominum uocibus fortuna sola inuocatur, et una nominatur, una accusatur, una agitur rea, una cogitatur, sola laudatur, sola arguitur, et cum conuitiis colitur: uolubilisque, a plerisque uero et  ceca etiam existimata, uaga, inconstans, incerta, uaria, indignorumque fautrix. Huic omnia expensa, huic omnia feruntur accepta, et in tota ratione mortalium sola utramque paginam facit. M. Tullius in Lelio: Non enim solum ipsa fortuna ceca est, sed eos etiam plerumque efficit cecos quos complexa est. Franciscus Petrarcha in Bucolicis:

Ceca rotat fortuna fidem, rotat omnia fatum.
Auctore Cebete Thebano, Fortuna super lapide quodam rotundo consistere uidetur, et non solum ceca, sed insana etiam et surda est. Obambulat quocunque gentium, et aliis quidem facultates eripit, aliis tradit, ab eisdemque rursus aufert illico que tradiderat, atque aliis temere instabiliterque concedit. Pacuuius:

 Fortunam insanam esse et brutam perhibent philosophi,
Saxique ad instar globosi predicant esse uolubilem.
Quia quo saxum impulerit fors, eo cadere fortunam autumant.
Cecam ob eam rem esse uocant, quia nichil cernat quo sese applicet.
Insanam autem aiunt, quia atrox, incerta instabilisque sit;

Brutam, quia dignum aut indignum nequeat internoscere. Apuleius in septimo de Asino aureo. Subibatque me non de nichilo ueteris prisceque doctrine uiros finxisse ac pronuntiasse cecam et prorsus exoculatam esse fortunam, que semper suas opes et malis et indignis conferat, nec unquam iudicio quemquam mortalium eligat; imo uero cum his potissimum diuersetur quos, procul si uideret, fugere deberet; quodque cunctis est extremius, uarias opiniones, imo contrarias nobis attribuat, ut et malus boni uiri fama  glorietur, et innocentissimus contra noxiorum ore plectatur.

An uero tu pretiosam] Ostendit in fortune bonis ueram felicitatem non consistere, quod illa minime stabilis sit, discessuque suo longe plus meroris afferat, quam aduentu letitie secum attulerit.

Nec manendi fida] ualerius Max. lib. uI: Caduca nimium et fragilia puerilibusque consentanea crepidis sunt ista, que uires atque opes humane uocantur: affluunt subito, repente dilabuntur, nullo in loco, nulla in persona stabilibus nixa radicibus consistunt, sed incertissimo flatu fortune huc atque illuc acta, quos sublime extulerunt, improuiso recursu destitutos in profundo cladium miserabiliter immergunt. Itaque neque debent existimari, neque dici  bona, que inflictorum malorum amaritudinem desiderio sui duplicant.

Allatura merorem] Baptista Mantuanus in prima Parthenice:

   Tristem sperata, superbum
Iam presens, amissa facit fortuna dolentem.

Rerum exitus prudentia metitur] Memorabilis hec est sententia, cui concordat illud Terentii in Adelphis:

Istuc est sapere, non quod ante pedes modo est
uidere, sed etiam illa que futura sunt
   Prospicere.

In alterutro] uel in aduersitate, uel in prosperitate.

Nec formidandas fortune minas] Seneca tragicus:

Nemo confidat nimirum secundis,
Nemo desperet meliora lapsis.
Miscet hec illis prohibetque Cloto
Stare fortunam, rotat omne fatum.
 Nemo tam diuos habuit fauentes,
Crastinum ut posset sibi polliceri.
Res Deus nostras celeri citatas
   Turbine uersat.
Baptista Mantuanus in prima Parthenice:

Id quoque nonnunquam mentes solatur amaras,
Quod durare nichil patitur fortuna, uicesque
Mobilis alternat, uentoque simillima proram
Nunc premit, a puppi placida modo murmurat aura.

Postremo equo animo] Aliud affert argumentum Philosophia, quo Betio non esse de fortuna lamentandum ostendit hunc in modum: Quicunque semel fortune dominio se commisit, id equo animo ferat necesse est. Acceptis autem ab ea opibus et dignitatibus, te fortune subdidisti, feras igitur patienter, si deponere coactus fueris ea que tibi tradita fuerunt  ea conditione, ut non possent apud te perpetuo permanere.

Intra fortune aream] Intra locum ubi fortuna dominatur. uidetur translatio sumpta ab area in qua a bobus iugum gestantibus quondam tritura fieri solebat. Tametsi quidam non inconcinne legant aleam, prior tamen lectio magis mihi comprobatur.

Si uentis uela committeres] Probat aptissimis similitudinibus ferenda esse, non culpanda, que mutare non possumus.

uoluentis] Circumagentis se, aut uolubilis.

Conaris] Interrogatiue legendum hoc, et cum stomacho.



IN METRUM PRIMUM

Hoc carmine iambico quod , id est claudidicans  appellatur, in superiorum confirmationem dicit fortunam sibi nunquam melius placere quam quoties una eademque hora potentissimum quempiam uiderit, eumdemque miserrimum. Carmen hoc simile est illi Persiano:

Nec fonte labra prolui caballino.

Hec] Fortuna.

Cum] Postquam.

uerterit] Mutauerit.

uices] Rerum conditionumque permutationes.

Exestuantis] Ultra modum fluctuantis. uetus adagium est, , fortuna Euripus, siue uolubilis, seu estuaria, quod uicissim nunc huic fauere soleat, nunc illi, a maris Euripi prodigiosa quadam reciprocandi celeritate ducta metaphora. Est autem  Euripus maris pars inter Phocidem Beotie partem et Eubeam insulam, cuius meminit Plin. lib. II. Et quorumdam tamen, inquit, priuata natura est, uelut Taurominitani Euripi, sepius et in Eubea septies die ac nocte reciprocantis, tam rapida conuersione, ut  uentos ac etiam plena uentis nauigia secum portet. Neque dum huius tam stupende rei causa satis idonea peruestigata est a scriptoribus, etiam si Titus Liuius, secundi belli Punici lib. uIII, a uentis quibusdam illic flantibus ita rapi credit. Seneca in Hercule Oetheo:

Euripus undas flectit instabilis uagas,
Septemque rursus flectit et totidem refert,
Dum lassum Titan mergit Oceano iubar.
Cicero pro Plancio: Quod fretum, quem Euripum tot motus, tantas, tam uarias habere creditis agitationes,  commutationes, fluctus, quantas perturbationes, et quantos estus habet ratio comitiorum? Euripos etiam lacus temporarios manu factos, in quibus naualem pugnam committebant ueteres, quos etiam Nilos appellabant, notum est ex Tranquillo, Tacito, Seneca et aliis.

Dudum] Paulo ante.

Tremendos] Ob potentiam formidandos.

Proterit] Pessundat.

Subleuat] Sursum leuat, et attollit.

Dura] Inexorabilis.

Probat] Ostendit.

Ostentum] Prodigium, miraculum.

uisatur] uideatur.

 Stratus] deiectus, miser.



IN PROSAM II.

Hoc loco fortuna inducitur seuere cum Betio id expostulans, quod ob amissa doleat non secus ac si sua ipsius bona perdidisset: que si propria possedisset, nunquam sane potuisset amittere. Proinde fortuna sibi uindicat opes, honores, et id genus alia, secumque pariter aduenire discedereque ait. Et quo minus iuste uideantur Betii querele, pollicetur eius fuisse quecunque abstulerit, se continuo concessuram, si cuiusquam mortalium quidquam illorum proprium esse demonstrarit. Postea inconstantiam suam uires suas esse fatetur, a qua si prohibeatur, iniquissime secum agi. Postremo docet exemplis quibusdam ius sibi semper fuisse uolubili orbe rotam circumagere  suoque arbitrio uersare.

Agitare] Tractare, disputare.

Quid tu o homo] uerba fortune aduersus Betium.

Ream agis] Accusas. Reum agere est accusare. Peragere uero, condemnare.

Quid] Aliquid.

Nudum rebus omnibus] Nudi enim nascimur, nudi morimur. Plinius in proemio septimi Naturalis Historie: Hominem tantum nudum et in nuda humo natali die abiicit ad uagitus statim et ploratum. Lucretius:

Tum porro puer, ut seuis proiectus ab undis
Nauita, nudus humi iacet, infans, indignus omni
uitali auxilio, cum primum in luminis oras
Nixibus ex aluo matris natura profundit,
uagituque locum lugubri complet, ut equum est,
Cui tan um in uita restet transire malorum.

 Prona] Propensa.

Mei iuris] Subditione mea.

Affluentia] Abundantia.

Habe gratias] Sis gratus animo.

An ego sola] Singulatim colligit unicuique licere iure suo naturali semper uti: cum igitur sit sui iuris uolubilem rotam assiduo uersare circumactu, iniquissime secum agere queritur, indignaturque inexplebili cupiditate mortales, qui ab ea cui naturalis sit inconstantia mutabilitasque constantiam et perpetuum prosperitatis tenorem requirant.

Condere] Componere, claudere, finire.

uultum] Aspectum, faciem. Metaphora est satis audax ab homine ad rem inanimam, eamque grauissimam et immobilem.

 Redimire] Ornare.

Confundere] Perturbare.

Strato] Composito.

Aequore] Planitie, equali superficie.

Inexpleta] Inexplebilis, insatiabilis.

Alligabit] Cum interrogatione et uultuose pronuntiandum, quasi dicat, minime poterit unquam alligare.

Hec nostra uis est] Ut nullam seruemus constantiam.

Continuum] Sine intermissione.

Rotam] Fortune simulacrum. Nonnulli ueterum cum copia et gubernaculo finxerunt, tanquam hec opes tribuat, et humanarum rerum regimen obtineat. Cui opinioni et uirgilius assensit, qui fortunam omnipotentem uocat. Et historicus qui ait: Sed profecto  fortuna in omni re dominatur. Alii eam super lapide quodam rotundo consistere lepide commenti sunt. Alii rotam illi uolubilem uersatilemque appingunt cum quatuor hominum imaginibus, primi iam sursum ascendentis, secundi summum tenentis, tertii rursum descendentis, quarti uero in rote imo depressi: super quibus hic est uersiculus:

Regnabo, regno, regnaui, sum sine regno.

uolubili orbe] Celeri conuersione. Apud Baptistam Mantuanum in Epigrammatis ad Falconem hi sunt uersus

Fidite uirtuti, fortuna fugacior undis
   Non manet, et certam nescit habere domum.
Gaudia dum simulat, subuertere cogitat orbem,
   Insidias ridens exitiumque parat.
Ubi animaduertendum obiter perperam sciolos per orbem mundum accipere, cum hic sit sensus: Fortuna  dum simulat gaudia, et dum uidetur blanda, cogitat subuertere, id est clanculum et preter hominum spem uertere orbem, hoc est, rotam suam orbicularis figure.

Infima summis] Seneca tragicus:

Ima permutat breuis hora summis.
Exstat carmen sane non illepidum, nescio cuius de fortuna, quod hoc potissimum loco subiiciendum putaui:

O fortuna potens! quam uariabilis
Quantum iuris atrox, que tibi uindicas?
Euertis meritos, eligis improbos.
Nec seruare potes muneribus fidem.
Fortuna immeritos auget honoribus,
Fortuna innocuos cladibus afficit.
Iustos illa uiros pauperie grauat.
Indignos eadem diuitiis beat.
Hec aufert iuuenes, et retinet senes,
 Iniusto arbitrio tempora diuidens.
Quod dignis adimit, transit ad impios.
Nec discrimen habet, rectaque iudicat.
Inconstans, fragilis, perfida, lubrica.
Nec quos clarificat perpetuo fouet.
Nec quos deseruit perpetuo premit.
Ausonius:

Fortuna nunquam sistit in eodem statu.
Semper mouetur, uariat ac mutat uices.
Et summa in imum uertit, ac uersa erigit.

Ea lege] Ea conditione.

Uti ne] Ut non.

Descendere] Descensum, subaudi esse iniuriam.

Cresum] Cresus rex fuit Lydie ditissimus, captus autem a Cyro rege Persarum; uinctus compedibus, super ingentem  lignorum struem ab eo imponitur, ut uiuus cremaretur. Creso autem  super pyram stanti uenisse in mentem ferunt, quod sibi nutu Dei a Solone fuisset dictum: ex uiuentibus beatum esse neminem. Quibus auditis Cyrum tradunt penituisse, cum se quoque hominem esse cognosceret, qui alium hominem olim se non inferiorem uiuum rogo traderet: preterea ueritum ob id penam ac reputantem nichil esse in rebus humanis stabile, iussisse ignem celerrime exstingui iam incensum; qui cum ab hominibus adhibitis exstingui non posset, Cresus Apollinem inuocasse dicitur, et magna ui pluuie celitus effusa liberatus. Super hoc latius legatur Herodotus libro primo.

Paulum Persi] Perses ille rex Macedonum famigeratus, cui plus auri fuit quam animi, uictus superatusque  bello a Romanis, se Cn. Octauio dedidit, orans ut ad Paulum Aemelium imperatorem duceretur, qui illi obuiam cum amicis uenit, assurrexit, et  illacrymauit, uarietatem scilicet fortune secum reputans, que regem ex summo dignitatis fastigio in preceps detraxerat. Perses autem ductus in triumphum est una cum filiis, periitque in carcere animi merore confectus, uel (ut alii tradunt, uigiliis insomnioque maceratus. Persi propter detraxit s litteram, que plerumque pro sibilo habetur, non solum necessitatis, sed etiam euphonie causa. Ut Salustius: A principio Urbis ad bellum Persi Macedonicum, pro Persis. Detrahitur autem s tertie declinationis genitiuo. uirgil. in I Aeneidos:

 Troas relliquias Danaum atque immitis Achilli.

Tragediarum] Tragedia est heroice fortune in aduersis comprehensio. Huius tristitia et frequens clamor propria sunt. Ideoque Euripides petente Archelao rege ut de se tragediam scriberet, abnuit, ac precatus est ne accideret Archelao aliquid tragedie proprium, ostendens nichil aliud esse tragediam quam miseriarum comprehensionem. Nonne adolescentulus , , . Hec Greca misit ad me Ioannes Aedicollius ex peruetusto exemplari, que sic redduntur Latine. Duo dolia, malorum quidem unum, alterum autem bonorum. In Cesarii nostri libello hec insunt, , , . Que ad uerbum sic possumus interpretari: Non adolescentulus adhuc etiam  duo dolia, unum quidem malorum, alterum autem bonorum. Ubi animaduertendum est, non pro nonne positum, petereque sibi reddi affirmationem. Est autem hoc sumptum ex Homeri libro Iliadis ultimo, in quo hec insunt, interprete Laurentio ualla: Duo enim dolia in Iouis limine sidunt plena munerum, que nobis danda constituit, malorum alterum, alterum bonorum. Ex quibus Iupiter, nunc homini mala, nunc bona exhibet. Cui mala, eum ad iniuriam exponit, ut in miseria uitam agat. uiuit enim neque diis, neque hominibus honoratus. Homericos uersus Nicolaus ualla sic Latinos reddidit:

Binaque preterea Iouis esse in limine dicunt
uasa, quibus sortem Deus ipse emittit utramque
Ille miser, cui sors fati contingit amara,
Heu quantos etiam gemitus, quam dura uidebit
 Exitia, atque omnem mistam meroribus atris
uitam aget, hunc homines odio superique sequentur.
Hanc Homeri opinionem Socrates apud Platonem in secundo de Republica libro grauiter improbat, aiens non admittendum esse Iouem nobis pennarium esse bonorum atque malorum. Loquitur autem hoc loco Philosophia non ex sua, uerum fortune persona, neque rem ita se habere, sed Betium adolescentulum ex Homero didicisse refert.

Quid] Subaudiendum dices

Sperandi meliora] Iuxta illud Tragici.

Nemo desperet meliora lapsis.



IN METRUM II.

Hoc carmine, cuius alter uersus est Asclepiadeus,  alter Pherecratius, tandem mortalium iniquis moribus grauiter offensa fortuna, in eorum insatiabilem auaritiam inuehitur, qui quo plura congesserint, eo longe plura concupiscant.

Quantas] Quot, uel quam magnas. Melius tamen est ut pro quot accipias. Silius Italicus in Xu:

Quantas ipse Deus letos generauit in usus,
Res homini
Claudianus:

Conueniunt anime, quantas truculentior auster
Decutit arboribus frondes.
Terentianus:

Maurus item quantos potui cognoscere Graios.

Rapidis] Impetuosis

Pontus] Mare.

uersat] Crebro uertit.

 Edita] In lucem data.

Copia] Hanc fabulantur fertilitatis esse deam, cui cornu ab Hercule Acheloo in tauri speciem mutato detractum omnium fructuum primitiis refertum Naiades consecrarint, unde apud Ouid. Achelous:

   Rigidum fera dextera cornu
Dum tenet, infregit, truncaque a fronte reuelli
Naiades hoc pomis et odoro flore repletum
Sacrarunt, diuesque meo bona copia cornu est.
Lucianus de mercede seruientibus: Et habebis copie cornu, et lac gallinaceum emulgebis. Horatius

Beata plena copia cornu.
Idem:

   Aurea fruges
Italie pleno diffudit copia cornu.

Ideo] Ob eam affluentiam opum.

 Prodigus] Largus. Accipitur nunc in bonam partem. Clanculum tamen uidetur alludere ad prodigi hominis mores, qui sepe ultra modum pecuniam largitur indignis. Claudianus:

Munificus laudis, sed non es prodigus auri.

Nil iam parta uidentur] Id est, ea que, dum desiderarentur, magna cupidis uidebantur, postea quam in eorum uenere possessionem, pro nichilo habentur, semper ulteriora sitienter inhiantibus.

Que frena] Quasi dicat nulla.

Retentent] Retinere possint.

Sitis habendi] Ecclesiastes capite u: Auarus non implebitur pecunia: et qui amat diuitias, fructum non capiet ex eis. Iuuenalis:

Crescit amor nummi, quantum ipsa pecunia crescit.
 Prudentius:

Auri namque fames parto fit maior ab auro.
Horatius

Crescentem sequitur cura pecuniam,
Maiorumque fames
Diuus Ambrosius in tertio Epistolarum ad Simplicianum: Quis autem ante Deum diues, nisi quietus et modestus spiritus, qui nunquam corrumpitur? Nonne tibi uidetur diues, qui habet pacem animi, tranquillitatem quietis, ut nichil concupiscat, nullis exagitetur cupiditatum procellis, nec uetera fastidiat. et noua querat, et semper desiderando fiat in summis diuitiis inops? Idem in eodem libro ad eumdem: At uero insipiens et quod putat se habere nequaquam  possidet. An putas illum possidere, qui thesauro suo die et nocte incubans, auara et misera torquetur sollicitudine? Ille uero eget, et si alii diues uidetur, sibi pauper est, qui non utitur eo quod habet, qui adhuc alia rapit, alia desiderat. Ubi enim nullus cupiditati modus qui fructus diuitiarum? Nemo est diues, qui quod habet secum hinc auferre non potest. Quod enim hic relinquitur, etc. Idem non multo post: Duos finitimos uetus historia describit, regem Achab, et pauperem Nabuthan . Quem horum pauperiorem, quem ditiorem credimus? Alter regali fulcro diuitiarum preditus, inexplebilis, insatiabilisque opibus suis, exiguam pauperis uineam desiderauit. Alter aspiciens animo , imperialesque gazas, suo erat  contentus palmite. Nonne uidetur hic magis diues, hic magis rex, qui sibi abundabat, suas regebat cupiditates, ut nichil alienum concupisceret? Ille autem egentissimus, cui aurum suum uile, alienus palmes pretiosissimus existimabatur. Idem in decimo Epistolarum: Quo plus unusquisque acquisierit, plus sitit, et quasi quadam inardescit ebrietate cupiditatum suarum. Idem in libro de Nabutha: O diues, nescis quam pauper sis, quam inops tibi ipsi uidearis, qui te diuitem dicis. Quanto plus habueris, plus requiris: Et quidquid acquisieris, tamen tibi adhuc indiges. Inflammatur lucro auaritia, non restinguitur. Quasi gradus quosdam cupiditas habet, quo plures ascenderit, eo ad altiora festinat, unde fit grauis ruina lapsuro. Et paulo post hec subiicit: Quis igitur  tibi pauper uidetur, qui contentus est suo, an qui concupiscit alienum? Alter certe pauper est affectu. Affectus diues egere non nouit, census abundans nequit auari pectus explere. Ideoque diues cupidus. In inuidiam possessionis, et paupertatis querelam, Ambrosii libro, cuius modo meminimus, nescio a quo adiectum est epigramma, non indignum sane quod et his apponatur:

Plurima habere cupit, qui possidet omnia diues,
   Nempe inopes reddit copia magna uiros,
Unde habeant cura est paucis, sed oportet habere
   Per scelus atque nefas, pauper ubique iacet,
Hoc pater Ambrosius Nabuthe testatur in umbra
   Qui pro rure suo rege uolente cadit.
Addidimus et nos aliquot ab hinc annos, cum idem opus discipulis enarrandum suscepissemus, hoc qualecunque carminis simulacrum:

 Mens hominis diues, non gaza, nec arca putanda est,
   Cui satis est nunquam, semper auarus eget.
Crescit ut indulgens potum sibi luridus hydrops,
   Sic augetur opum, dum cumulantur, amor.
Fas et iura facit nichili uesana cupido,
   Quodque libet, ceca mente licere putat.
Inter opes inopem noris ut, lector, auarum.
   Hoc lege diuini nunc opus Ambrosii.

Agit] uiuit.

Egentem] Horatius:

Magnas inter opes inops.
Periander: Prestat eum qui bonis non utitur mori, quam uiuentem egere.



IN PROSAM III.

Supra Betio fortuna sic locuta est. Quid si uberius de bonorum parte sumpsisti? Nunc igitur Philosophia recenset ea omnia quibus a fortuna fuerit  ornatus, aitque minus eum iuste de illa queri, cum adhuc se felicem negare non possit, qui inita ratione plus bonorum quam malorum tulisse conuincatur atque retinere.

Hisceres] Loquereris. Hisco significat submisse loquor, siue os ad loquendum aperio. Plautus:

Ne hiscere quidem audet.
Accius:

Hem uereor plus quam fas est captiuum hiscere.

Musice dulcedinis] Petice delectationis.

Tum] Tunc.

Cum] Quando.

Altior] Profundior.

Meror] Tristitia.

Contumacis] Rebellis, inobedientis.

 Fomenta] Mitigamenta, et que Greci uocant .

Penetrent] Penitus immittant.

Desolatum] Orbatum.

Parente] Patre.

Quod] Prius carum esse quam proximum.

Carus] Ob preclaram indolem amatus.

Proximus] Affinis. Sensus est: Principibus ciuitatis ante carus fuisti ob uirtutis studium, quam per affinitatem propinquus.

Socerorum] Symmachi et uxoris eius, aut etiam fratrum filiorumue illius. Maro in Aeneidos II:

   Infelix que se dum regna manebant,
Sepius Andromache ferre incomitata solebat
Ad soceros, et auo puerum Astyanacta trahebat.
In libro Tobie: Post obitum matris sue Tobias abscessit  ex Niniue cum uxore sua, et filiis et filiorum filiis, et reuersus est ad soceros suos. Socer nomen ad aliquid est: refertur enim ad generum. Unde Ouidius:

   Non hospes ab hospite tutus,
Non socer a genero.

Coniugis] Uxoris tue Rusticiane.

Fructus] Usus cum quadam delectatione.

Lucis] Diei.

Quantalibet] Quantumuis magna

Ingruentum] Imminentium.

Malorum] Aduersitatum.

Consules] Fuerunt quondam apud Romanos leges annales, quibus non licebat consulatum inire, nisi tertium et quadragesimum annum agenti. At uero  apud antiquos Rulli, Decii, Coruini,  multique alii, recentiore autem memoria superior Africanus, T. Flaminius admodum adolescentes consules facti, tantas res gesserunt, ut populi Romani imperium auxerint, nomen ornauerint. Proinde nemo miretur, si post imperii ruinam, barbaris iam tenentibus Italiam, et plerisque legibus Romanorum abolitis, duo filii Betii propemodum pueri, fortuna potissimum suffragante, pariter ob patrie uirtutis et sapientie meritum consules euaserint, idque iussu Theodorici Gothorum regis, qui diu in bonos uiros bene fuit animatus.

Curules] He selle fuerunt eboree, quibus maiores magistratus utebantur in curru, quo honoris gratia in curiam uehi soliti erant.

 Insidentibus] Insideo selle et sellam dicimus, sed hoc rarius.

Regie laudis] Laudis Theodorici regis.

In circo] Circus Rome locus fuit admodum spatiosus, et turbe capax, spectandis ludis idoneus, in quo et munera  ab edilibus consulibusue in populum, ad eius fauorem sibi magis conciliandum, spargebantur.

Duorum] Filiorum tuorum.

Medius] Medius quondam locus fuit honoratus, hodieque apud nonnullos est. Unde Ouidius de seniore, Fastorum lib. quinto:

Et medius iuuenum, non indignantibus ipsis,
   Ibat et anterior, si comes unus erat.
Exstat apud Spartianum locus Hadriani dignus memoratu, qui cum seruum suum inter duos senatores  medium ambulare uidisset, misit, qui ei colaphum daret, et diceret: Noli inter eos ambulare, quorum esse adhuc potes seruus.

Triumphali largitione] Magnifica et consulari munerum donatione.

Dedisti uerba fortune] Fortunam blandis uerbis decepisti. Dare uerba  significat decipere, idque uerbis et promissis inanibus. Martialis:

Cui nichil ipse dabas, is tibi uerba dedit.

Ut suas delicias] Delicias alicuius dicimus, qui ei in deliciis est. Maro in Bucolicis:

Formosum pastor Corydon ardebat Alexin
Delicias Domini.

Priuato] Priuatus dicitur is qui publico munere aut  principatu non fungitur.

Calculum ponere] Rationem inire. Nam calculis fieri solet supputatio: unde Martiali dictus calculator.

Liuenti oculo] Hactenus, inquit, tibi fauit fortuna, nunc primum cepit aduersari. Quod autem ait liuenti oculo, uidetur alludere ad mulieres uisu fascinantes, que interimant quos diutius intueantur, iratus precipue oculis, quod earum malum teneriori etati magis nocet. Fortuna igitur, inquit, que hucusque indulgentissime matris more te suas delicias fouit, nunc te primum fascinauit more Africane uel Illyrice muliercule.

Perstrinxit] Lesit, corrupit, uitiauit.

Liuenti] Minime candido, pestifero, et liuidos uapores  emittenti.

In hanc uite scenam] Eleganti metaphora scenam uite dixit, cum hec sit fabule simil ima, que solet in scena ab histrionibus agi. Seneca epistola 77: Quomodo fabula, sic uita. Non quam diu, sed quam bene acta sit refert. Moria apud Erasmum in Encomio: Porro mortalium uita omnis quid aliud est quam fabula quepiam, in qua alii aliis obtecti personis procedunt, aguntque suas quisque partes, donec choragus educat e proscenio, qui sepe tamen eumdem diuerso cultu prodire iubet, ut qui modo regem purpuratum egerat, nunc seruulum pannosum gerat. Adumbrata quidem omnia, sed hec fabula non aliter agitur. Cicero in Catone Maiori: In hoc  sumus sapientes, quod naturam optimam ducem tanquam Deum sequimur, eique paremus, a qua non uerisimile est, cum cetere partes etatis bene descripte sint, extremum actum tanquam ab inerti peta esse neglectum. Idem in eodem: Que sunt igitur uoluptates corporum cum auctoritatis premiis comparande quibus qui splendide usi sunt, ii mihi uidentur fabulam etatis peregisse, nec tanquam inexercitati histriones in extremo actu corruisse. Rursus in eodem: Neque enim histrioni ut placeat peragenda est fabula solummodo. In quocunque fuerit actu, probetur. Nec sapienti usque ad plaudite uidendum. Item sub finem eiusdem dialogi: Senectus autem peractio etatis est tanquam fabule, cuius defatigationem fugere debemus, presertim adiuncta satietate.

 Subitus] Repentinus.

Hospes] Peregrinus.

Ullamne humanis rebus] Argumentatur ab eo quod est magis. Homo ipse corruptionem effugere non potest, cum sepe repentina morte dissoluatur. Multo igitur minus rebus humanis inest constantia. Horat. in Arte petica:

   Debemur morti nos nostraque.

uelox hora] uetus est illud uarronis adagium, Homo bulla. Faustus:

Subdita sint certo mortalia corpora fato.
   Cunctaque precipiti tempora fluxa ruunt.
Tam nimis humanum celeri genus interit hora,
   Turgida quam pluuie bulla liquescit aque.
Quid est homo? inquit Seneca. Quodlibet quassum uas, et quodlibet fragile iactatu. Quid est homo? imbecillissimum  corpus et fragile, nudum suapte natura, inerme, aliene opis indigens, ad omnem fortune contumeliam proiectum, frigoris est et laboris impatiens, ex infirmis fluidisque contextum. Odor illi saporque, et lassitudo, et uigilia, humor, et cibus, sine quibus uiuere non potest, mortifera sunt. Quocunque se mouet, infirmitatis sue statim conscius tenuissimis causis atque offensionibus morbidus ac putris. Merito itaque cecinit sapientissimus petarum:

Tale quidem genus est hominum, quale est foliorum.

Fortuitis] Bonis fortune. ualerius Maximus libro sexto, Caduca nimium et fragilia puerilibusque consentanea crepidis sunt ista, que uires atque opes  humane uocantur. Affluunt subito, repente dilabuntur, nullo in loco, nulla in persona stabilibus nixa radicibus consistunt, sed incertissimo flatu fortune huc atque illuc acta, quos sublime extulerunt, improuiso recursu destitutos in profundo cladium miserabiliter immergunt. Itaque neque debent existimari, neque dici bona, que inflictorum malorum amaritudinem desiderio sui duplicant.

Ultimus tamen uite dies mors quedam fortune est etiam manentis] Sic prosper in epigrammatis:

Terrenis opibus cum diues gaudet iniquus,
   ueris se miserum nescit egere bonis.
Nam quid erit quod non momento temporis uno
   Perdere mundana conditione queat,
Cum licet, aduersis cessantibus, omnia pareant,
   Lege tamen mortis sit faciendus inops?



IN METRUM III.


Carmen est dicolon, constans Sapphico et Glyconico, quo satis euidenter ostenditur non solum rebus humanis nullam inesse constantiam, ut iam dictum est, sed nichil fere in hoc mundo esse immutabile, cum omne id quod sit genitum necesse sit aliquando corrumpi.

Phebus] Sol.

Rosei] Rubicundis.

Hebetata] Maius enim lumen offuscat minus: unde et Ouidios:

   Ecce uigil nitido potefecit ab ortu
Purpureas aurora fores, et plena rosarum
Atria, diffugiunt stelle, quarum agmina cogit
Lucifer, et celi statione nouissimus exit.

Flammis] Splendoribus solis.

 Prementibus] Obscurantibus stellas.

Spiret] Deest si.

Insanum] Insalubriter, nomen pro aduerbio.

Nebulosus auster] Hic uentus est flans a meridie, nebulosus atque homectus; unde et a Grecis dicitur , ab eo quod est , humiditas, humor, Latine auster, quod aures sternat hebetatque, uel hauster, ab hauriendis aquis. De hoc Cornelius Celsus libro Medicine secundo, capite primo: Auster aures hebetat, sensus tardat, capitis dolores mouet, aluum soluit, totum corpus efficit hebes, humidum, languidum. Horatius in Sermonibus:

Nec mala me ambitio perdit, nec plumbeus auster.
Ouidius in septimo Metamorphoseos:

Letiferis calidi spirarunt estibus austri

Decus] Rosarum pulchritudo et ornamentum.

 Tranquillo sereno] Tranquilla serenitate.

Immotis] Non motis.

Aquilo] uentus est ab impetuoso aquile uolatu nominatus, septentrionalis quidem et frigidissimus, quem Greci appellant.

Feruentes] Aestuantes.

uerso] Subuerso, diruto, exagitato.

Aequore] Aquarum planitie. Aequor enim ab equalitate dictum esse constat.

Rara si constat sua forma mundo] Argumentum profert ab eo quod magis est. Magis enim mundo uidetur inesse constantia, et perpetuus tenor, quam rebus mortalium fortune mutationique subiectis: sed mundo, ut ex particularibus exemplis collectum  est, non inest semper eadem facies, perpetuaque constantia. Multo igitur minus mirandum est, si res humane casuum uarietatem uicesque recipiant.

Crede] Ironia est, quasi dicat: Minime tibi credendum est. Sic peta:

I nunc, et uerbis uirtutem illude superbis.
Et Horatius:

I nunc et uersus tecum meditare canoros.

Bonis] Iambus est, nam sicut Terentianus docet, Glyconicus uersus quemadmodum et Phalecius, pro spondeo modo iambum, modo trocheum admittit. Septimus:

Geritque intus in oppidum
Anhelos Panope greges.
Idem:

 Purpure leguli senes,
Intus hic ubi consitum est.
Horatius in Odis:

Ignis Iliacas domos.
Catullus:

Diane sumus in fide
Puelle et pueri integri.
Idem:

Metiens iter annum
Rustica agricole bonis
Tecta frugibus expleas.

Constat eterna] Pulchra uerissimaque conclusio, qua ostenditur omne id quod genitum est corruptioni esse obnoxium. Aristotelem in primo de Celo et Mundo: Genitum enim et corruptibile sese mutuo consequuntur. Seneca epistola 88: Cui nasci contigit, mori restat. Idem alibi: Lex utilis est, que  iubet nasci et mori.

Constat] Certum et firmum, hoc est, ut nichil genitum constet, id est perpetuo duret atque permaneat. Maximianus:

Ortus cuncta suos repetunt, matremque requirunt.
Baptista Mantuanus:

Unda, solum, pereunt, perit humidus ether, et ignis
   Occidit, et quidquid quatuor ista creant.



IN PROSAM Iu.

Superiori prosa Betio Philosophia quantis a ortuna bonis preditus auctusque fuisset ostendit: quorum relatione facile probauit plura ei fortunam contulisse quam abstulisse. Nunc autem docet tanta illi superesse bona, ut si qua sit in fortune rebus felicitas, nondum eam perdidisse uideatur. Deinde familiariter  uirum reprehendit, nimis animo conturbatum ob partem bonorum amissam, cum mortalium nemo sit omni ex parte fortunatus. Postea docet ueram felicitatem in fortune bonis minime consistere. Proinde beatitudinem expetenti nulla ratione esse dolendum, quod amiserit ea que uere beatum efficere non possunt.

Recolentem] Reminiscentem, et animo repetentem.

Coquit] Angit. Ennius:

   Curamue leuasso,
Que nunc te coquit.

Infelicissimum genus est infortunii fuisse felicem Plautus in Rudentibus:

Miserum istuc uerbum et pessimum est,
Habuisse, et nichil habere.
Maximianus:

 Dura satis miseris memoratio prisca bonorum,
   Et grauius summo culmine mersa ruunt.

Igitur si] Memorare incipit bona Betio etiamnum reliqua.

Diuinitus] A Deo.

Atqui] Sed.

Incolumis] Saluus.

Symmachus socer] Hic locus dilucide ostendit Betium aliquanto prius in exsilium fuisse missum quam Symmachus eius socer fuerit captus, et in uincula coniectus quo tempore composuit hoc diuinum opus. Fuit autem hic Symmachus uir disertissimus, et summis ornatus uirtutibus, qui Betio patre orbato, ob eius summum ingenium et optimam indolem, Rusticianam  suam filiam uxorem dedit. Ad hunc Symmachum compluscula etiamnum exstant Betii nostri scripta. Tollendus est autem multorum insignis error, opinantium huius Symmachi esse epistolas, que exstant breues quidem et elegantes, sed ab impio homine et Christianorum inimico conscripte. Fuit enim alter Symmachus orator, et urbis Rome prefectus, cuius ille sunt epistole et oratio ad ualentinianum imperatorem, qua persuadere conatus fuit aram uictorie restituendam, cui Prudentius peta Christianus, et diuus Ambrosius, hic oratione, duobus ille peticis libris responderunt. Betii autem socer multis annis post, hoc est tempore Iustini maioris floruit, uir Christianissimus, et diui Gregorii pontificis testimonio sanctus. Quisquis igitur recte sentire super  hoc uult, mecum sentiat oportet.

Quod] Decus humani generis pretiosissimum.

Non segnis] Impiger et festinabundus.

Ex sapientie uirtutibus factus] Huic contrarium est illud Ciceronis in oratione pro Cluentio: Et qui esset totus ex fraude et mendacio factus.

Suarum] Iniuriarum.

Securus] nullam habens curam.

Uxor] Rusticiana Symmachi filia.

Pudicitie pudore precellens] Hieronymus in Iouinianum: Doctissimi uiri uox est, pudicitiam imprimis esse retinendam; qua amissa, omnis uirtus ruit. In hac muliebrium uirtutum principatus est. Hec pauperem commendat, diuitem extollit, deformem redimit, exornat pulchram. Bene meretur de maioribus,  quorum sanguinem furtiua sobole non uitiat; bene de liberis, quibus nec de matre erubescendum, nec de patre dubitandum est; bene imprimis de se, quam a contumelia externi corporis uindicat.

uel] Etiam.

Tui desiderio] Eo quod te desiderat. Desiderantur enim ea que absunt.

Quid] Propter quid uel ad quid.

Liberos] Filios tuos.

Consulares] Qui consules  fuerunt.

Quorum] Filiorum tuorum.

Specimen] Proprie est id quod de re uenali ostenditur emptori ut inde possit ceteras merces estimare: ut particule panni, aut parum frumenti, uel uini  gustus.

Ingenii paterni] Betiani.

Auiti] Symmachiani.

Ut] Ut pote.

In pueris id etatis] Id est eam etatem agentibus, figurata locutio est. Id etatis enim, sicut id genus cuilibet casui figurate apponitur, et significat per eam etatem, seu eius etatis. Plautus in Asinaria:

Neque puduit eum id etatis sycophantias struere.
Liuius: Quem cum percontaretur Scipio, quis, et cuias, et cur id etatis in castris fuisset, Numidam se esse ait, Massium populares uocare.

O te si tua bona cognoscas felicem] O, nunc interiectio est admirantis, et est imitatio illius uirgiliani  in secundo Georgicorum:

O fortunatos nimium, sua si bona norint,
Agricole.

Que uita nemo dubitat esse cariora] Symmachus socer, uxor, et liberi.

Ad unum omnis] Omnes, nemine excepto. Liuius: Consul Romanus in Algido consecutus, ad unum omnes occidit.

Nimium] Ultra modum.

ualida] Impetuosa.

Quando] Quandoquidem.

Tenaces ancore] Pulchre permanet in metaphora, a nauigantibus et tempestate laborantibus sumpta. Anchora Grece dicitur . uetus adagium est: Anchora domus pro familie refugio. Quidquid enim illud est cui innitimur, cuiusque fulcimur fiducia, anchora  uocatur: sumpta a nauibus translatione, que cum anchoris fulte sunt, ueluti defense a fluctibus quiescunt. Euripides in Hecuba de Polydoro:

Qui iam solus generis superest anchora nostri.

Utcunque] Quocunque modo.

Enatabimus] Euademus mortis periculum. Perstat in translatione.

Promouimus] Profecimus.

Ferre] Pati.

Quis est enim] Sententia est uerissima, eleganter per interrogationem prolata. Cui concordat illa que est apud Hermogenem rhetorem: Non potest inueniri uita hominis carens molestia. Seneca: Nulla est tam bona fortuna de qua nichil queri possis. Idem in lib. de Ira III: Nulli fortuna tam dedita est, ut multa  tentanti ubique respondeat. Horat.:

   Nihil est ab omni
Parte beatum.
Erasmus e Greco:

Felix per omnia nullus est mortalium.
Eamdem sententiam idem et sic extulit:

Haud uiuit ullus omnibus felix modis.
Euripides:

Si quidem uniuersis rebus in mortalium,
Nil continenter et undiquaque prosperum est.
Plinius lib. uII: Mortalium nemo est felix. Idem in eodem libro: Nemo mortalium omnibus bonis sapit. Maharbal ad Annibalem apud Liuium: Non omnia eidem dii dedere. uincere scis, Annibal, uictoria uti nescis. Ulysses apud Homerum, interprete Philelpho:

 Non uni dat cuncta Deus, formosus ut idem
Sit simul et prudens, ac multa laude disertus.
Qui specie caruit, Deus hunc uenerabilis ornat
uiribus eloquii, quo fit mirentur et unum
Hunc alii, suauis lingue dulcedine capti.
Hic autem fidens orat, lenique pudore
In cetus excellit agens, quem numinis instar
Suspiciunt  loquentem.
Ast alium forme bonitas, quem cominus equat
Celitibus, penitus defecit gratia lingue
Claudianus in Panegyrico Stiliconis:

   Etenim mortalibus ex quo
Tellus cepta coli, nunquam sincera bonorum
Sors ulli concessa uiro: quem uullus honestat
Dedecorant mores; animus quem pulchrior ornat
Corpus destituit; bellis insignior ille,
Sed pacem fedat uitiis; in publica felix,
Sed priuata minus: partitu singula quemque
Nobilitant, hunc forma decens, hunc robur in armis,
 Hunc rigor, hunc pietas, illum solertia iuris,
Hunc soboles, castique tori.

Rixetur] Litiget, disconueniat, discrepet.

Huic census] Ostendit in hac uita nemini totam felicitatem prouenire.

Degener sanguis] Generis ignobilitas.

Utroque] Et census et generis nobilitate.

uitam celibem] Uxore carentem. Horatius in primo Epistolarum:

   Lectus genialis in aula est,
Nil ait esse prius, melius nil celibe uita.
Si non est, iurat bene solis esse maritis.

Inexpertus] Non expertus.

Adde quod felicissimi] Ostendit quo magis sint fortune successibus assueti, eo minus aduersos casus ferre posse mortales.

 Ad nutum] Ex animi sententia, et ad uoluntatem.

Insolens] Insuetus.

Prosternitur] Affligitur.

Adeo] In tantum.

Per exigua] ualde exigua.

Summam] Perfectionem.

Celo proximos] Supra modum fortunatos. Proximum celo seu in celo esse, seu celum digito attingere, significat supra modum fortunatum esse ac gloriosum. M. Tullius: Bibulus in celo est, nec quare scio, sed ita laudatur. Idem: Nostri autem principis digito se celum putant attingere, si nulli barbati in piscinis sint, qui ad manum accedant.

Adeo nichil est miserum, nisi cum putes] Sic Menander:

Nihil admodum atrox passus es,
 Nisi id tu tibi fingis.

Aequanimitate] Patientia. Plautus:

In re mala animo si bono utare, adiuuat.

Horatius:

Sed leuius fit patientia,
Quidquid corrigere est nefas.

Dederit manus] Submiserit se. Translatum ab iis qui bello capti manus suas uictori prebent uinciendas.

Quam multis amaritudinibus humane felicitatis dulcedo respersa est] Plautus in Amphitryone:

Ita cuique comparatum est in etate hominum,
Ita diis placitum, uoluptati ut meror comes consequatur.
Quin incommodi plus, malique illico adsit, boni si obtigit quid,

Plato ex eodem uertice censet dulcedinem amaritudinemque  defluere uoluptatem et dolorem. Apuleius in quarto Floridorum libro: Sed uerum uerbum est profecto quod aiunt: Nihil quidquam homini tam prosperum diuinitus datum, quin etiam admistum sit aliquid difficultatis, ut etiam in amplissima quaque letitia subsit quepiam uel parua querimonia, coniugatione quadam mellis et fellis. Ubi uber, ibi tuber. Ouidius:

Usque adeo nulla est sincera uoluptas,
Sollicitumque aliquid letis interuenit.
Salomon Prouerbiorum capite XIII: Risus dolore miscebitur, et extrema gaudii luctus occupat. Lucretius de libro Rerum Natura quarto:

   Conuiuia, ludi,
Pocula crebra, unguenta, corone, serta parantur
 Ne quidquam: quoniam medio de fonte leporum
Surgit amari aliquid, quod in ipsis floribus angat.

Extra] In rebus externis, hoc est extra uos positis.

Intra uos] In animis uestris. Cicero in Paradoxis: Nemo potest non beatissimus esse, qui est totus aptus ex sese, quique in se uno sua ponit omnia.

Inscitia] Ignorantia. Persius:

Ut teneat uetitos inscitia debilis actus.

Cardinem summa felicitate tibi] Id in quo uertitur et consistit maxima et uera beatitudo.

Cardo] Quasi cor ianue, id quo uertitur illa. uirgilius:

Foribus cardo stridebat ahenis.
Accipitur interdum pro opportunitate. Idem:

Haud tanto cessabit cardine rerum.
Et circa id uerti cardinem dicimus, in quo summa rei  consistit.

Si tui compos fueris] Sui compos est, qui compositis affectibus animi, recte rationi subiecit appetitum.

Si beatitudo] Argumentatur summum bonum in fortuitis rebus non esse positum, hoc modo: Quocunque prestantius aliud bonum est, id non est summum. Est autem fortune successu bonum prestantius, id puta quod eripi non potest. Non est igitur fortune successus summum bonum. Unde fit ut nec beatitudinem conferre possit, cum ea nichil sit aliud quam summum bonum nature ratione degentis.

Ad hec] Addit aliam argumentationem in hunc sensum: Non potest summum bonum esse, quod nullo modo intelligitur: Sed bona fortune si intelligantur,  fallacia fluxaque cognoscuntur; unde continuus amittendi timor nascitur, que felicitatem non recipit. Sin autem non intelliguntur, rursus excluditur beatitudo, a qua procul abest ignorantie cecitas, queque potissimum in bonorum speculatione uerorumque contemplatione consistit.

Et quoniam tu idem es] Superioribus aliam adiungit rationem, qua docet euidentissime felicitatem cum fortuna non coherere. Non est, inquit, summum hominis bonum, quod ab eo potest separari. uerum morte corporis ab immortali hominis animo fortuita felicitas separatur. Aut igitur hec non est summum hominis bonum, aut confitendum est omne mortalium genus in miseriam mortis fine prolabi. Sed hoc non ita esse, preclara multorum facinora docuerunt, qui pro Christi nomine tyrannis alacriter reclamantes,  doloribus suppliciisque beatitudinem sibi comparauere. Proinde in fortuitis huius uite successibus uera felicitas consistere non potest.

Permultis demonstrationibus] Non Platonicis solum, sed et Christianis.

Hec] Mors.

Multos] Non Stoicos, neque Cynicos, sed magis Christianos martyres accipe.

Doloribus] Baptista Mantuanus:

Pauca pari satius, breuibusque eterna parare
Gaudia suppliciis, quam dum fugientia frustra
Complexi bona conamur retinere, laborem
Perdere, et infernos demum descendere ad amnes.
Idem alio in loco:

 Si genus humanum saperet, nec inertia tantum
Illecebris captum, uiteque fugacibus annis
Corpora curaret, labentia regna, lutumque
Casurasque habitare domos, et uile pudere
Hospitium, quod cuncta sinu celique marisque
Purgamenta legit, tristes ubi sidera casus,
Assiduasque pluunt infesto lumine mortes.



IN METRUM Iu.

Carmen est dicolon, distrophon, cuius primus uersus est Anacreontius, dimeter, acatalecticus, iambicus, constans tribus pedibus et syllaba, similis illi Prudentiano:

Cultor Dei memento.
Secundus est Pherecratius, constans ex spondeo uel anapesto, dactylo et spondeo. Docet autem tutissimum esse minime bonis externis inhiare. Nam si fortuna magna conferre uideatur, maximos quoque  dolores discedens est allatura. Suadet igitur uitandam esse nimiam claritatem, quod hec inuidie sit obnoxia, quemadmodum montium cacumina perpetuis uentis infestantur. Fugiendas quoque inopie sordes, que pondus ardue uirtutis sustinere nequit, ob idque bibulis arenis comparatur. Medium itaque optimum esse, quod per humile saxum significatum est, maximopereque amplectendum est. Ut enim Aristoteles auctor est Politicorum libro quarto, in omni ciuitate sunt tres hominum species: diuites, pauperes et mediocres; quorum optimi sunt mediocres, eo quod medium semper est optimum. Idem scribit mediocres ciues magis saluari, quoniam nec insidias patiuntur, nec fraudes faciunt, ut alii; quapropter sine periculo uiuunt. Ait et eodem in libro: Quanto magis aliquid  accedit ad medium, tanto esse melius; quanto magis distat a medio, tanto peius. Horatius Carminum lib. II:

Rectius uiues, Licini, neque altum
Semper urgendo, neque dum procellas
Cautus horrescis nimium premendo
   Littus iniquum.
Auream quisquis mediocritatem
Diligit, tutus caret obsoleti
Sordibus tecti, caret inuidenda
   Sobrius aula.
Sepius uentis agitatur ingens
Pinus, et celse grauiore casu
Decidunt turres, feriuntque summos
   Fulgura montes.
Ouidius in tertio de Tristibus:

uisibus edocto si quidquam credis amico,
   uiue tibi, et longe nomina magna fuge.
uiue tibi, quantumque potes prelustria uita,
   Seuum prelustri fulmen ab arce uenit.
 Idem non ita multo post:

Crede mihi, bene qui latuit, bene uixit, et intra
   Fortunam debet quisque manere suam.

Quisquis] Quicunque.

Perennem] Perpetuam, diuturnam, durabilem.

Ponere] Aedificare.

Sedem] Habitaculum, habitandi locum.

Euri] uenti.

Pontum] Mare.

Bibulas arenas] Siccas et humoris capaces. Apud Mattheum euangelistam  Christus humani generis seruator hec loquitur: Omnis ergo qui audit uerba mea hec et facit ea, assimilabitur uiro sapienti, qui edificauit domum suam supra petram; et descendit pluuia, et uenerunt flumina, et flauerunt  uenti, et irruerunt in domum illam, et non cecidit. Fundata enim erat super petram. Et omnis qui audit uerba mea hec, et non facit ea, similis erit uiro stulto, qui edificauit domum suam super arenam; et descendit pluuia, et uenerunt flumina, et flauerunt uenti, et irruerunt in domum illam, et cecidit, et fuit ruina eius magna. Rem eamdem Iuuencus hisce luculentis uersibus explicauit:

Quisque meis monitis auresque et facta dicabit,
Hunc equabo uiro, solidis fundamina saxis
Ponenti, librata super que menia surgent:
Illa domus pluuiis uentisque illesa manebit,
Torrentumque minas firmato robore uincet.
Herent immoto quoniam fundamine petre.
Qui uero auditu tantum mea iussa tenebit,
Diuersisque procul factis per lubrica perget,
Hunc similem faciam uolucri qui fulcit arena
Fundamenta domus: cui mox ut flamina uenti,
Et pluuia effusis cepere incumbere riuis,
 Omnis subuerso procumbit pondere moles,
Insequiturque graui tectorum strage ruina.
Grecum prouerbium est: , In arena edificas: quo usus erit, ubi quis negotium aggreditur inutile futurum, utpote non recte iactis ante fundamentis.

Illud] Cacumen alti montis.

Proteruus] ualde toruus et terribilis.

Auster] uentus.

Urget] Infestat, concutit. Ouidius:

Summa petit liuor, perflant altissima uenti.
Seneca in Hippolyto:

Admota ethereis culmina sedibus,
   Duros excipiunt notos,
   Insani Boree minas,
   Imbriferumque corum.
Humida uallis raro patitur fulminis ictus.

 He] Arene.

Pendulum] Pendens.

Ferre] Sustinere.

Periculosam sortem] Periculorum plenam conditionem.

Amene sedis] uoluptuose in montis summitate habitationis.

Figere] Condere, edificare.

Tonet] uehementer et terribiliter sonet.

Ruinis] Euersionibus.

Robore] Firmitate.

Duces] Ages.

Serenus] Quieta mente compositus.

Aeuum] Tempus uite.

Ridens] Parui faciens.

 Iras] Tempestates eris.



IN PROSAM u.

Hactenus Philosophia disseruit fortune bona apud unum eumdemque perpetuo non permanere. Nam licet aliquando uiuentem non deserant, mortis tamen necessitate separantur. Nunc uero argumentatur etiamsi sint firma, stabiliaque, tamen hominis propria bona dici non posse, neque conferri humane dignitati, que longe prestantior est uniuersis fortune diuitiis.

Rationum] Argumentationum.

Fomenta] Remedia, medicamenta. Fomenta proprie dicuntur applicationes rerum calidarum siue humidarum ad partes corporis lesas, idque medendi gratia.  Fomes dicitur assula ex arbore excussa dum ceditur. Item quecunque materia sicca, in qua facile ignis inflammatur. Per metaphoram autem fomitem appellamus, quidquid accendit nos atque excitat ad aliquid agendum.

ualidioribus] Efficacioribus rationibus.

Age] Nunc est aduerbium captantis attentionem.

Earum] Diuitiarum.

Potius] Melius, prestantius.

Aurumne] An aurum, inquit, quod ab aura, id est fulgore, dictum est, potius est.

An uis] Id est multitudo pecunie.

Congeste] Id est coaceruate.

Atqui] Sed.

He] Pecunie.

 Nitent melius effundendo] Cum effunduntur.

Quam coaceruando] Cum coaceruantur.

Siquidem auaritia semper odiosos, claros largitas efficit] Preclara sententia est et philosophie grauitate digna.

Et uox quidem tota] Ostendit uocis naturam prestantiorem esse quam diuitiarum; cum uox tota et integra pariter multorum repleat auditum, diuitie uero nisi diminute et distracte, in plures transire non possint. Betius noster in primo de Musica libro, capite 14: Nunc quis modus audiendi sit, disseramus. Tale enim quiddam fieri consueuit in uocibus, quale cum paludibus, uel quietis aquis iactum eminus mergitur saxum. Prius enim in paruissimum orbem undam colligit, deinde maioribus orbibus undarum  globos spargit, atque eousque dum fatigatus motus ab eliciendis fluctibus conquiescat. Semperque posterior et maior undula pulsu debiliore diffunditur. Quod si quid sit, quod crescentes undas possit offendere, statim ille motus reuertitur, et quasi ad centrum, unde profectus fuerat, eisdem undulis rotundatur. Ita igitur cum er pulsus fecerit sonum, pellit alium proximum, et quodammodo rotundum fluctum eris ciet. Itaque diffunditur et omnium circumstantium simul ferit auditum. Atque illi est obscurior uox qui longius steterit, quoniam ad eum debilior pulsi eris unda peruenit.

An gemmarum fulgor] Ut supra de auro, ita nunc de gemmis agit, easque nichil habere ostendit, quod sit hominibus uel mirandum uel expetendum.

 Gemmarum est lux illa, non hominum] Sic diuus Ambrosius in lib. de Nabutha: Non abnuo gratiam quamdam lapidum istorum esse fulgorem, sed tamen lapidum.

An uos agrorum pulchritudo] Docet itidem agrorum pulchritudinem minime hominum esse propriam.

Quidni?] Cur non, respondet Betius.

Pulcherrimi operis] Mundi.

Pulchra portio] Pars speciosa.

Facie] Specie, forma, aspectu.

uernis floribus] Diuus Ambrosius in tertio lib. Operis sex dierum: Quid tibi describam purpurascentes uiolas, candida lilia, rutilantes rosas, depicta rura, nunc aureis, nunc uariis, nunc luteis floribus,  in quibus nescias utrum species amplius florum, an uis odora delectet? Pascuntur oculi grato spectaculo longe lateque odor spargitur, cuius suauitate complemur.

Ubertas] Fertilitas.

Animantium] Animalium.

Alimentis] Nutrimentis.

Quod nature satis est] Parenthesis est.

Quod] Replere indigentiam.

Paucis enim minimisque natura contenta est] Sententia est cum primis celebrata. Sex. Turpilius peta comicus:

Profecto, ut quisque omnino contentus fuit,
Ita fortunatam uitam duxit maxime,
Ut philosophi aiunt isti, quiduis sat est.
Seneca Philosophus epistola quarta: Parabile est  quod natura desiderat, et appositum paruo constat, et ad superuacua sudatur. Illa sunt que togam conterunt, que nos senescere sub tentorio cogunt, que in aliena littora impingunt; ad manum est, quod sat est. Qui cum paupertate bene conuenit, diues est. Lucanus in quarto Pharsalie:

   O prodiga rerum
Luxuries, nunquam paruo contenta paratu,
Et quesitorum pelago terraque ciborum
Ambitiosa fames, et laute gloria mense.
Discite, quam paruo liceat producere uitam,
Et quantum natura petat, non erigit egros
Nobilis ignoto diffusus consule Bacchus.
Idem non multo post:

Satis est populis fluuiusque Ceresque.
Id est panis et aqua. Euripides apud A. Gellium:

Nam quid mortalibus sit usui preter duo illa modo.
Cereris munus, et aque poculum, que adsunt,
 Ac nos queunt alere, quorum saties nunquam est?
Luxus autem sunt ceterarum epularum indagines.
Cicero in quinto Tuscul. Questionum: Dies deficiet, si uelim paupertatis causam defendere. Aperta enim res est, et quotidie nos ipsa natura admonet quam paucis, quam paruis rebus egeat, quam uilibus. Diuus Ambrosius in X libro Epistolarum: Satis enim diues omnibus nature lex est, cui cito inuenias quod abundet. Cupiditatibus autem omnis diuitiarum abundantia inopia est. Hieronymus in Iouinianum: Cito expletur nature necessitas, frigus et fames simplici uestitu et cibo expelli potest. Unde et Apostolus: Habentes, inquit, uictum et uestitum, his contenti sumus. Prudentius in Psychomachia:

Summa quies nil uelle super quam postulat usus
 Debitus, ut simplex alimonia, uestis et una
Infirmos tegat, ac recreet mediocriter artus,
Expletumque modum nature non trahat extra.

Iam uero pulchrum] uestium quoque pulchritudinem hominibus alienam esse, et uel materie uel artificii propriam docet; tametsi uetus sit illud , uestes uir, et uulgo tritum sit. uestitus uirum reddit, qui habet, induat.

An uero te] Probat felicitatem non consistere in longo famulorum comitatu.

Sarcina] Proprie est utensilium et eorum que ad cultum pertinent, ueluti fascis, quem quis in itinere faciendo portare possit. Hinc milites cum castra mouere uolunt, sarcinulas colligere dicuntur, qui in aliam domum migrant, sarcinas suas componere. Per metaphoram  tamen sarcinam pro inutili onere ponimus. Aurelius: Et hanc corporis sarcinam aliquando deponerem. Ambrosius: Quid enim aliud est peccatum, nisi sarcina?

Ex quibus omnibus] Per modum inductionis ex particularibus antecedentibus, colligit uniuersalem conclusionem.

Quid id tua refert] Quid ad te id pertinet? Ut in uita Solonis a Lertio relatum est, aiunt quidam Cresum, cum se exquisitissime omnium ornamentorum genere composuisset, sublimique in solio sederet, interrogasse Solonem an pulchrius unquam spectaculum uiderit, illumque dixisse Gallos Gallinaceos, Phasianos atque Pauones. Naturali enim eos flore et incredibili speciositate uestiri.

 Sequestrata] Separata, seposita.

Quid autem tanto] Increpat mortales tantopere fortune bonis inhiantes, ostenditque eos maximis laboribus pro sufficientia, quam dies et noctes affectant, indigentiam reportare.

Adminiculis] Adiumentis.

Permultis indigere eos] Ecclesiastes capite quinto: Ubi multe sunt opes, multi qui comedunt eas. Aulus Gellius libro octauo: uerum est profecto, quod obseruato rerum usu sapientes uiri dixere: multis egere, qui multa habeat, magnamque indigentiam nasci, non ex inopia magna, sed ex magna copia: multa enim desiderari ad multa, que habeas, tuenda. Apud Xenophontem in Cyri Pedia libro octauo Pheraulas: Num enim ita, inquit, Saca, existimas me nunc eo  uiuere iucundius, quo plura possideo? An ignoras me et comedere, et bibere, et dormire nullo modo mihi iucundius, quam tunc cum eram pauper? Quod autem hec sunt mihi permulta, tantum mihi est lucri, quod plura me oportet custodire, plura aliis tribuere: et quo plura curo, eo mihi plura esse negotia. Nunc enim famuli multi cibum a me petunt, multi potum, multi amictus, alii egent medicis. uenit etiam aliquis, qui ferat pecudes a lupis absumptas, aut boues precipitium passos, aut morbum pecora dices inuasisse. Itaque mihi uideor magis tristari, quod nunc plura possideam, quam antea, quod pauca haberem.

Itane autem nullum est proprium uobis] Pulcherrima hec sunt ad finem usque, et semper in memoria tenenda.

 Merito] Per meritum.

Haud immerito] Merito, iure.

Tum] Tunc.

Cum se cognoscit] uetus est illud : Cognosce teipsum. Diuus Ambrosius in ultimo libro Hexemeron. Nunc quoniam et elephantos uides tibi subditos, et leones esse subiectos, nosce teipsum, o homo. Quod  Apollinis Pythii, sed Salomonis sancti est, qui ait: Nisi scias te formosam in mulieribus; quanquam multo antea Moses in Deuteronomio scripserit, Attende tibi, o homo. Attende tibi, ait lex. Et propheta ait: Nisi scias te.

Ego uero nego illud] Syllogismum affert ad ostendendum diuitias non esse bonas. Est autem huiusmodi:  Quidquid habenti nocet, non est bonum. Diuitie autem plerumque nocent habenti. Non sunt igitur bone. Assumptio quotidiana probatur experientia, et Iuuenalis auctoritate. ualerius etiam Maximus, libro uII, hec sane quam eleganter nobis scripta reliquit. Socratis humane sapientie quasi quoddam terrestre oraculum, nichil ultra petendum a diis immortalibus arbitrabatur, quam ut bona tribuerent; quia hi demum scirent quid unicuique esset utile: nos autem plerumque uotis id expetere quod non impetrasse melius foret. Etenim densissimis tenebris inuoluta mortalium mens, in quam late patentem errorem cecas precationes tuas spargis? Diuitias appetis, que multis exitio fuerunt. Honores concupiscis, qui complures pessundederunt. Regna tecum  ipsa uoluis, quorum exitus sepenumero miserabiles cernuntur. Splendidis coniugiis iniicis manus, at hec ut aliquando illustrant, ita nonnunquam funditus domos euertunt. Desine igitur stulta futuris malorum tuorum causis, quasi felicissimis rebus inhiare, teque totam celestium arbitrio permitte; quia qui tribuere bona ex facili solent, etiam eligere aptissime possunt. Iuuenalis satyra decima:

Sed plures nimia congesta pecunia cura
Strangulat, et cuncta exsuperans patrimonia census,
Quanto Delphinis balena Britannica maior.

Cum pessimus quisque] Ordo est: Cum pessimus quisque auidus magis eris alieni, id est aliene pecunie, putat se solum dignissimum, qui habeat quidquid auri gemmarumque est usquam.

Contum] Hastam. Contus, sudes, siue hasta longior  duriorque, ad percutiendum apta. uirgilius:

Assueti longo muros defendere conto.
Accipitur et pro pertica ferrum in capite habenti, qua naute utuntur ad loca nauibus opportuna exploranda. Idem:

Ipse ratem conto subito.

Pertimescis] ualde times. Prouerbialiter dicitur, hoc est timide diuitie. Nam in omni negotio formidolosior est diues quam pauper. Cautius munit edes furum metu. Metuit tempestates propter frumenta, que habet in agris; propter merces, quas habet in mari. Metuit amicos, ne quid rogantibus donare cogatur. Metuit inimicos, ne quid noceant. Timidius conuitiatur metu mulcte. Omnia circumspectius  et facit et dicit metu calumnie, que potissimum diuitibus strui solet: quippe quibus est quod auferri possit. Si bellum immineat, diues in primis discruciatur. Denique nec superstitione uacat, ne quod numen parum amicum damnum immittat. Hec doctissimus uir Erasmus in Prouerbiorum Chiliade prima.

uacuus uiator] Totus hic locus ex Iuuenale sumptus est, cuius hi sunt uersus:

Pauca licet portes argenti uascula puri,
Nocte iter ingressus, gladium contumque timebis,
Et mote ad lunam trepidabis arundinis umbram.
Cantabit uacuus coram latrone uiator.

O preclara] Ironia est. Irridet enim opes caducas, et curarum molem secum trahentes, iuxta illud:

 Crescentem sequitur cura pecuniam,
Maiorumque fames.



IN METRUM u.

Carmen est monocolon, anapesticum, partheniacum, dimetrum, catalecticum. In prima et secunda regione anapestum, recipit et spondeum, in tertia solum anapestum, postea superest syllaba. Simile est illi:

Adytum ueneris fuge, uirgo.
Laudat autem mores etatis prime, quam pete ob morum prestantiam et uirtutes auream uocauerunt, idque in auaritie mortalium detestationem, que nunquam satiari potest.

Prior] Prima, de qua legatur in primo Metamorphoseos. Maro in Georgicis, et Tibullus.

Aetas] Subaudiendum fuit.

 Fidelibus aruis] Que depositum semen fideliter et cum fenore reddunt.

Facili] Parabili.

Sera] Diuturna et in uesperam durantia.

Soluere] Frangere.

Glande] Nam ante frumenti inuentionem mortales glandibus uescebantur; unde Ouidius:

Contentique cibis nullo cogente creatis,
Arbuteos fetus, montanaque fraga legebant,
Cornaque et in duris herentia mora rubetis,
Et que deciderant patula Iouis arbore glandes.

Bacchica munera] uina.

Norat] Nouerat, sciebat, perita erat.

Confundere] Miscere.

Melle] Ex uino et melle conficitur potionis genus,  quod Latine dicitur mulsum, Grece .

Lucida] Candida.

Serum] Hi populi sunt Asie Scythice, de quibus in Georgicis peta:

uelleraque foliis depectant tenuia seres.
Solinus: Seres aquarum aspergine inundatis frondibus, uellera arborum adminiculo depectunt liquoris, et lanuginis teneram sublimitatem humore domant ad obsequium. Hoc illud est sericum, in usum publicum damno seueritatis admissum, et quo ostentare potius corpora quam uestire, primo feminis, nunc etiam uiris persuasit luxurie libido. Seres ipsi quidem mites et inter se quietissimi, alios reliquorum mortalium cetus refugiunt adeo, ut ceterarum gentium commercia abnuant. Primum eorum fluuium mercatores  ipsi transeunt, in cuius ripis nullo interpretis lingue commercio, sed depositarum rerum pretia oculis estimantes, sua tradunt, nostra non emunt. Hactenus ille. Singularis huius dictionis nominatiuus est, Ser. Sidonius:

Assyrius gemmas, Ser uellera, thura Sabeus.
Ausonius:

Iam pelago uolitat mercator uestifluus Ser.
uermiculus et ipse  ser appellatur.

Tyrio ueneno] Purpura, purpureo liquore. Tyrus, urbs est Phenicie, ubi optima est purpura. uenenum pro colore ponitur, eo quod uestem ita percurrat ut uenenum corpus. Nam Latini id uenenum uocant, quod Greci . uirgilius:

 Alba nec Assyrio fucatur lana ueneno.

Somnos salubres] Salutem conseruantes. Alludit autem ad medicinales herbas. Potest et salubris legi. Maro:

Mollesque sub arbore somni.

Lubricus] Fluens, mobilis.

Alta] Profunda. Tibullus:

Nondum ceruleas pinus contempserat undas,
   Effusum uentis prebueratque sinum:
Nec uagus ignotis repetens compendia terris,
   Presserat externa nauita merce ratem.

Undique] Omni ex parte.

Lectis] Collectis.

Noua littora uiderat hospes] Ouid.:

Nullaque mortales preter sua littora norant.

Tunc] In aurea etate.

 Classica seua] Tube quibus seui milites in prelium excitantur.

Tacebant] Non resonabant. Classicum, auctore Seruio, tam tubam ipsam, quam eius sonitum significat. Maro:

Nec dum etiam audierant inflari classica, nec dum
Impositos duris crepitare incudibus enses.

Horrida] Terribilia, horrorem incutientia. Tibullus:

Non acies, non ira fuit, non bella, nec enses,
   Immiti seuus duxerat arte faber.

Quid enim] Cur, propter quid.

Utinam] Optat antiquos mores, et priscam illam mortalibus uite integritatem reddi.

Aetna] Montis Sicilie perpetuo ardentis incendio, de quo uirgilius II; Claudianus multa.

Amor habendi] Auaritia. Ouidius:

 Et amor sceleratus habendi.

Heu primus quis fuit ille] Exsecratur auri inuentorem, sicut Tibullus armorum:

Quis fuit horrendos primus qui protulit enses?
   Quam ferus, et uere ferreus ille fuit.

Auri tecti] In terre cauernis delitescentis, quod non nisi maximis laboribus eruitur. De cuius inuentione si placet, uide Lucretium. Ouidius:

Erumus terra solidum pro frugibus aurum.
   Possidet inuentas sanguine miles opes.

Plautus:

Odi ego aurum: multa multis sepe suasit perperam.

Tibullus:

Sepe solent auro multa subesse mala.

Propertius:

Aurum omnes, uicta iam pietate, colunt,
Auro pulsa fides, auro uenalia iura.
    Aurum lex sequitur, mox sine lege pudor.
Phocylides, interprete Aldo Manutio: Auaritia mater malitie uniuerse. Aurum semper dolus est et argentum hominibus: O aurum malorum princeps, uitiperda, omnia minuens. Utinam non mortalibus esses nocumentum amabile. Tua enim causa pugneque, predeque, cedesque. Inimici uero filii parentibus, fratresque Germanis. Diodorus Siculus libro sexto de insulis Balearibus hec memorie prodidit: Aureo nummo aut argento non utuntur, que afferri ad insulam prohibent causam afferentes. Geryonem Chrysauri filium auro atque argento opulentissimum quondam ad Hercule bello expugnatum. Existimant enim eo pacto, cum auro atque argento careant, sese  facile omnes uite insidias euasuros, ut Solinus auctor est, a Susis Barbite oppidum centum trigenta quinque millibus passuum distat, in quo mortales uniuersi odio auri cemunt hoc genus metalli, et abiiciunt in terrarum profunda. Ne polluti usu eius auaritia corrumpant equitatem. Silius Italicus libro primo:

Sed scelerum causas operit Deus, Astur auarus
uisceribus lacere telluris mergitur imis,
Et redit infelix effosso concolor auro.
Plinius libro Naturalis Historie XXXIII, capite primo: Utinamque posset e uita in totum abdicari aurum, sacra fames, ut celeberrimi auctores dixere, proscissum conuiciis ab optimis quibusque, et ad perniciem uite repertum.

Latere uolentes] In terre cauernis reconditas, in cuius  uiscera imus, et in sede manium  opes querimus. Pretiosa pericula, per appositionem: superioribus hoc addit, id est, res quidem pretiosas, sed periculorum causas, ob quas plurimi quidem mortales sepe periclitantur. Ouidius:

   Sed itum est in uiscera terre,
Quasque recondiderat, Stygiisque admouerat umbris,
Effodiuntur opes irritamenta malorum.
Plinius lib. II, cap. 65: Penetramus in uiscera, auri argentique uenas, et eris ac plumbi metalla fodientes: gemmas etiam, et quosdam paruulos querimus lapides, scrobibus in profundum actis, uiscera terre extrahimus, ut digito gestetur gemma, quam petimus. Quot manus atteruntur, ut unus niteat articulus!

Ut hactenus docuit diuitias non esse homini expetendas, ita nunc pulcherrimis uerissimisque argumentis  ostendit dignitates et potentiam nichil habere quod uel expetendum sit, uel ueram beatitudinem conferre possit.

Inscii] Ignari.

Celo exequatis] Summis rebus comparatis, equalesque iudicatis.

Que incendia] Quasi dicat nulla.

Eructantibus] Erumpentibus.

Strages] Calamitates, deuastationes.

Dederit] Intulerit.

Uti] Quemadmodum.

Consulare imperium] Ostendit dignitatibus huius seculi nullam inesse constantiam, cum rei Romane status sepe sit immutatus. Primum enim Roma sub regibus fuit, quorum septimus Tarquinius, cui cognomen  Superbo, ex moribus datum, regno exactus est, ubi ad eius superbiam liberorum libido accessisset, quorum cum alter ornatissime femine Lucretie stuprum intulisset, populus Romanus Bruto Collatinoque ducibus et auctoribus, rege repente destituto, imperium in eosdem libertatis sue uindices transtulit, consulesque appellauit pro regibus, ut consulere ciuibus suis debere meminissent. Postea tamen et consulare imperium cupiuit abolere, et nunc dictatori, nunc decemuiris, consulatu prorsus sublato, nunc tribunis plebis permisit principatum.

Quod perrarum est] Parenthesis est. ualde rarum est probis honores deferri. Ut enim apud Sallustium [.....] Catilinario est: Inter bonos et malos discrimen  nullum est, omnia uirtutis premia ambitio possidet.

Que uero est ista uestra] Irridet mortalium potentiam, ut irritam et imbecillem.

Inter mures] Alludere uidetur ad Homericum pema, cui titulus Batrachomyomachia, quo describit ille ranarum et murium pugnam, et horum regem Troxartem facit.

Quanto] Maximo.

Imbecillius homine] Prouerbialiter dicitur homo fictilis, id est mollis, imbecillis, fragilis. Ductum est a uasis testaceis, que facile comminuuntur. Homerus:

Nil homine enutrit tellus infirmius alma.

Homine quos] Notanda hec locutio; discordant enim numero antecedens et relatiuum. Sic supra in prosa huius libri quinta: An uis congeste pecunie, singulariter  protulit. Deinde subiunxit pluraliter: Atqui he nitent. Sic et Catullus, ut alios nunc sileam:

Tum iam nulla uiro iuranti femina credat,
Nulla uiri speret sermones esse fideles
Qui, dum aliquid cupiens animus pregestit apisci,
Nil metuunt iurare, nichil promittere parcunt.

Quo uero quisquam] Ostendit tyrannis nichil iuris esse in animi libertatem, nec eos ultra quam in corpus seuire posse, idque cuiusdam philosophi exemplo memorabili comprobat.

Quo] Qua re, quo modo, quo instrumento.

Imperabis] Aliquis imperabit.

Liberum quemdam uirum] Anaxarchum significare uidetur, qui Abderites genere, professione philosophus, inimicum habuit Nicocreontem Cypri tyrannum. Cum enim illum Alexander Magnus aliquando  in conuiuio rogasset, quidnam de cena illa sentiret, dixisse fertur: Cuncta permagnifice, o rex, uerum oportebat iam caput satrape cuiusdam apponi, Nicocreontem intuens. Hoc ille audito indignatus, post mortem regis cum naui ferretur Anaxarchus, inuitusque applicuisset Cyprum, comprehensum eum in saxum concauum coniecit, iussitque ferreis malleis cedi. Illum pene sue negligentem, celebre id dictum ingeminasse aiunt: Tunde, tunde Anaxarchi uasculum: nam Anaxarchum nichil teris. Iubente uero illo ipsius precidi linguam, fama est, precisam mordicus in eius faciem conspuisse. Rectius tamen hoc ad Zenonem Eleatem  refertur eo quod coniurationis  hic fit mentio, que ad Anaxarchum non pertinet. Eusebius quoque, libro de Preparatione euangelica X, hec tradit: Zenon Eleata, quem aiunt cum tyrannidem deponere conaretur, linguam, dum a tyranno, ut conscios diceret, torqueretur, dentibus abscissam, in faciem eius spuisse.

Quid autem est, etc.] Argumentatur perexiguam esse mortalium potentiam, eo quod uim quam aliis inferunt, ne sibi quoque inuicem ab aliis inferatur, prohibere non possunt.

Ab alio] uetus apud Senecam sententia est: Ab altero exspectes, alteri quod feceris.

Busiridem] Busiris rex fuit Aegypti, qui cum susceptos hospites immolaret, ab Hercule interemptus  est, cum etiam eum uoluisset occidere. uirgilius:

   Quis aut Euristhea durum,
Aut illaudati nescit Busiridis aras?

Regulus] Marcus Attilius Regulus consul fusis Salentinis triumphauit, primusque Romanorum ducum in Africam classem traiecit, quassatas de Amilcare naues longas tres et sexaginta accepit. Oppida ducenta, et hominum ducenta millia cepit. Absente eo, coniugi eius et liberis ob paupertatem sumptus publice datus. Mox arte Xantippi Lacedemonii mercenarii militis captus, in carcerem missus, legatus de permutandis captiuis Romam missus, dato iureiurando, ut si non impetrasset, ita demum rediret: in senatu conditionem dissuasit, eiectis a se coniuge et liberis, Carthaginem regressus, ubi in arcam ligneam coniectus,  clauis introrsum adactis, uigiliis ac dolore punitus est.

Ad hec] Preterea. Probat alia ratione nichil naturalis ac proprii boni dignitatibus ac potestatibus inesse, eo quod plerumque pessimis proueniant.

Natura respuit] Id est, non admittit ut contraria queque iungantur. Diuus Cyprianus aduersus Nouatianum: Coherere et coniungi non potest amaritudo cum dulcedine, caligo cum lumine, pluuia cum serenitate, pugna cum pace, cum fecunditate sterilitas, cum fontibus siccitas, cum tranquillitate tempestas. Franciscus Philelphus in Satyris:

   Tenebras lux respuit omnes,
Nec patitur secum uitium coalescere uirtus,
Stultitiam semper ratio aspernatur, eodem
Nunquam stare loco pariter contraria possunt.

Quod quidem de cunctis] Ostendit fortune munera  nulla recte dici bona, cum plerumque malis adhereant, nec possint eos bonos efficere, quibus fuerint adiuncta. Redolet autem hoc, ut alia Betii permulta, Platonis doctrinam, apud quem Socrates in Gorgia sic ait: Est autem uoluptas, qua presente gaudemus: bonum uero, quo presente boni sumus. Prorsus boni uero sumus et nos, et quecumque alia bona sunt, ob uirtutem quamdam que adsit.



IN METRUM uI.

Carmen est Sapphicum, quo Philosophia Neronis exemplo docet, dignitates et potentiam malis quibus adiuncte fuerint, mores non solum non corrigere, sed plus truculentie et turpitudinis afferre.

Nouimus] Scimus.

Dederit] Intulerit hominibus.

 Ruinas] Strages. Designat autem his uersibus Neronem omnium mortalium longe crudelissimum. Hic natus est patre Domitio Aenobarbo, matre Agrippina Germanici filia: que cum postea Claudio Cesari nupsisset, ab hoc Nero adoptatus est. Nero fuit olim nomen laudis, quod ostendit in Tiberio Suetonius his uerbis: Inter cognomina autem et Neronis assumpsit, quo significatur lingua Sabina fortis ac strenuus. Nunc autem summe crudelitatis nomen est Nero, qui rabie ita efferatus est, ut plurimam senatus partem interfecerit, equestrem ordinem pene destituerit, sed ne parricidiis quidem abstinuit, matrem, fratrem, sororem, uxorem, ceterosque cognatos et propinquos sine hesitatione prostrauit. Auxit hanc molem  facinorum eius temeritas impietatis in Deum. Nam primus Rome Christianos suppliciis et mortibus affecit, ac per omnes prouincias pari persecutione excruciari imperauit, ipsumque nomen exstirpare conatus, beatissimos Christi apostolos Petrum cruce, Paulum gladio occidit.

Urbe flammata] Incendio consumpta. Nero, ut scribit Tranquillus, quasi offensus deformitate ueterum edificiorum, et angustiis flexurisque uicorum, palam incendit urbem. Per sex dies septemque noctes ea clade seuitum est, ad monumentorum bustorumque diuersoria plebe compulsa. Tunc preter immensum numerum insularum, domus priscorum ducum arserunt hostilibus adhuc spoliis exornate, deorumque edes ab regibus ac deinde Punicis et Gallicis bellis  uote dedicateque, et quidquid uisendum atque memorabile ex antiquitate durauerat. Hoc incendium e turre Mecenatica prospectans, letusque flamme  pulchritudine, halosin Illi decantauit in illo scenico habitu. Eutropius et Eusebius tradunt Neronem incendisse urbem Romam, ut spectaculi eius imaginem cerneret, qualis olim Troia capta arserat.

Patribusque cesis] Senatoribus occisis. Multos enim ex senatoribus occidit, aperte etiam significans, ne reliquis quidem se parsurum, eumque ordinem sublaturum quandoque e republica, ac prouincias et exercitus equiti Romano ac libertis permissurum.

Fratre] Britannico Claudii et Messaline filio. Fratre igitur per adoptionem, nam a Claudio, ut diximus, Nero adoptatus fuit, non naturali.

 Interempto] ueneno sublato: de quo lege Sueton.

Matris] Nero matrem Agrippinam, eo quod trux et minax esset, et dicta factaque eius exquireret acerbius ac corrigeret, uarie interficere tentauit, primum ueneno: sed cum antidotis sentiret premunitam, lacunaria que noctu super dormientem laxata machina deciderent, parauit. Hoc consilio per conscios parum celato, solutilem nauem, cuius uel naufragio, uel camere ruina periret, commentus est. Atque ita reconciliatione simulata, iucundissimis litteris Baias euocauit, ad solennia quinquatrium simul celebranda, paratoque negotio trierarchis, qui liburnicam, qua aduecta erat, uelut fortuito concursu confringerent, protraxit conuiuium, repetentique Baulos, in locum corrupti nauigii machinosum illud obtulit:  unde cum enatasset mater, impientissimus filius eam missis militibus occidi iussit. Quo nefando facinore non contentum quidam auctores scribunt, ad uisendum interfecte cadauer accurrisse, contrectasse membra, alia uituperasse, laudasse alia, sitique interim oborta bibisse. Latius hec a Tranquillo et Cornelio Tacito perscripta sunt.

Non tinxit] Non rigauit.

Censor] Arbiter, iudex.

Decoris] Decori corporis.

Exstincti] Mortui.

Condens radios] Occidens, significat autem totius orbis terrarum gentes, per quatuor eius plagas.

Phebus] Sol.

 Triones] Prisca lingua triones boues dicebantur aratorii. Septem autem stelle ita in ea parte celi sunt collocate, ut plaustrum cum bobus effingere uideantur, que et septentriones uocantur, et illi regioni septentrioni nomen imposuerunt. Ouid. lib. I Metam.:

   Scythiam, septemque triones
Horrifer inuasit boreas.

Notus] Auster.

Sicco estu] Calore. Sciendum est, teste Macrobio, quod auster ita in origine sua gelidus est, ut apud nos septentrio, sed quia per flammam torride zone ad nos commeat, admistus igni calescit, et qui incipit frigidus, calidus peruenit.

Num] Nunquid.

Celsa potestas] Egregia potentia.

 uertere] Mutare. Hoc uerbum producit hic ultimam positionem ob duas consonantes insequentis dictionis initio positas, tametsi negent id fieri scioli grammatiste, qui nec Iuuenalem, nec Prudentium, nec hunc auctorem unquam diligenter euoluerunt.

Rabiem] Efferatam truculentiam.

Heu grauem sortem] Pulchra exclamatio, nec minus uera. Heu asperam, inquit, et intolerabilem conditionem, quando iniquus gladius, id est, iniusta potentia, et iniquum imperium additur seuo ueneno, id est immani et truculento ingenio, moribusque corruptissimis. Seneca: Fulmen est, ubi cum potestate tracundia habitat. Aristoteles in I Politicorum: Ut enim perfectione suscepta, optimum cunctorum animalium est homo: ita si alienus fiat a lege et a iudiciis,  pessimum est omnium animalium. Seuissima est enim iniustitia habens arma. Lactantius lib. de Iustitia, cap: 11: Quis Caucasus, que India, que Hyrcania tam immanes, tam sanguinarias bestias unquam aluit? quoniam ferarum omnium rabies usque ad uentris satietatem furit, fameque sedata, protinus conquiescit. Illa enim uera bestia, cuius una iussione

Funditur ater ubique cruor, crudelis ubique
Luctus, ub que pauor, et plurima mortis imago
Nemo huius tante bellue immanitatem potest pro merito describere, qui uno loco recubans, tamen per totum orbem dentibus ferreis seuit, et non tantum artus hominum dissipat, sed et ossa ipsa comminuit, et in cineres fundit, ne quis exstet sepulture locus. Baptista Mantuanus in secunda Parthenice

Nulla sub indigno uirtus est principe tuta,
 Nulla sub incesto castis est gloria rege.



IN PROSAM uII.

Disputatum est hactenus, neque in diuitiis, neque in dignitatibus et potentia ueram felicitatem consistere: nunc quam inanis et irrita sit gloria, quam plerique omnes summopere sectantur, pulcherrimis uerissimisque rationibus demonstrat. Quo autem conuenientius ad id perueniat, Betius ipse interloquitur, fateturque sese non tam mortalium rerum ambitione captum fuisse, quam fame propagande, comparandeque glorie cupiditate inflammatum.

Tum] Ordinis aduerbium est.

Minimum] Differunt minimum et minime: minimum enim quantitatis adu. est, minime uero negandi.

 Ambitionem] Cupiditatem.

Gerendis] Administrandis.

Quone] Ut non. Horatius in Sermonibus:

Quone peruacuum Romano incurreret hostis.

Tacita] Ignota. Claudianus:

Maior et utilior facto coniuncta potenti.
uile latens uirtus: quid enim submersa tenebris
Proderit obscuro, ueluti sine remige puppis,
uel lyra que reticet, uel qui non tenditur arcus?

Ad extremam manum] Ad absolutum finem. Extremam manum imponere, significat rem omnibus eius partibus absoluere, metaphora ab artificibus translata: qui primum rude quoddam operis simulacrum effingunt, atque hanc primam appellant manum, deinde formant expressius, postremo summa cura expoliunt, atque hanc extremam, supremam, seu summam manum  uocant.

Glorie scilicet cupido] M. Tullius pro Archia: Trahimur omnes laudis studio, et optimus quisque maxime gloria ducitur. Ipsi illi philosophi etiam in illis libellis, quos de contemnenda gloria scribunt, nomen suum inscribunt in eo ipso in quo predicationem nobilitatemque despiciunt, predicari de se ac nominari uolunt. Idem in eadem: Nulla enim uirtus aliam mercedem laborum periculorumque desiderat preter hanc laudis et glorie: qua quidem detracta, iudices, quid est quod in hoc tam exiguo uite curriculo et tam breui, tantis nos laboribus exerceamus? Loquitur autem Cicero nimis impie, ut homo uere religionis expers et sapientie, cui spes eterne uite, contemptusque inanis glorie non esset.

 Omnem terre ambitum] Ex sumina totius mortalium habitationis angustia, quam sit exilis fame diuulgatio, quamque irritus proferendi nominis conatus sane euidenter ostendit.

Sicuti astrologicis demonstrationibus accepisti] Parenthesis est, astrologi respectu firmamenti terram puncti uicem habere sic demonstrant. Ubicunque enim existentibus nobis in terre superficie, et considerantibus stellas diuersis in locis, non uidentur magnitudines, neque earum inter se distantie uariari. Unde et eas equaliter a terra remotas haberi comprobatur, sensu id estimante. Terra igitur centrum est sphere, sicque puncti sortietur officium. Idem accidet terre ad solis spheram comparate, quod et aliis comperitur indiciis. Nam corpora in  centris instrumentorum circularium posita, umbras proiiciunt, easque longe motas, qua et sol ipse radians motu primo circumfertur. Ex regularitate itaque motus umbre, quam sensu deprehendimus, elicitur solem circa centrum instrumentorum regulariter moueri: ideoque centra huiusmodi instrumentorum centri mundi, circa quod motus primus, regulariter uicem obtinere. Cum itaque terre crassitudo nichil in his rebus immittat uarietatis, uerum propositum uidetur. Preterea horizon oculo in se existenti dimidium celi occultat, dimidiumque uideri sinit. Quod profecto nulli superficiei plane, nisi per centrum sphere transeunti proprium est. Secus autem eueniret si qua esset terre respectu celi magnitudo.  M. Tullius Questionum Tusculanarum libro primo: Persuadent enim mathematici terram in medio mundo sitam ad uniuersi celi complexum, puncti instar obtinere, quod illi uocant. Seneca: Punctum est, et adhuc puncto minus, quod incolimus. Lege Plinium libro II Naturalis Historie, cap. 70, cuius titulus est: Que portio terre habitetur.

Puncti] Macrobius in somnium Scipionis hec tradidit: Punctum dixerunt esse geometre quod ob incomprehensibilem breuitatem sui in partes diuidi non possit, nec ipsum pars aliqua, sed tantummodo signum esse dicatur. Physici terram ad magnitudinem circi, per quem sol uoluitur, puncti modum obtinere docuere.

 Ptolemeo] Hic astrologus fuit Aegyptius genere, studuit Alexandrie, et liberalium artium ac Grecarum litterarum studiis clarissimus euasit temporibus Antonini imperatoris, quod ipsemet in opere magno demonstrat. In astrologie scientia priorum nulli cessit. Primus enim apud Grecos celi rationem omnem diligentius explicuit, inuentaque ab Hipparcho instrumenta clarius monstrauit. Edidit magnam illam compositionem, quam Almagestum uocant; opus item quatuor tractatuum. Scripsit centiloquium super his que ad practicam pertinent astrorum prognosticam, centum uidelicet canones, quos Greci uocant, quod fructum et experimentum prognosticorum esse dicant. Sed et de musica tres composuit libros, deque geographia, quod astrologi more conscripsit.  Enarratores habet precipuos ex barbaris Haly et Albumazer, ex Grecis Tappum et Theonem. Sepulcri elogium tetrastichum ipse posuit Grecum, quod quidam sic interpretatus est:

Mortalem quamuis me norim sorte creatum,
   Dum tamen astrorum scrutor in orbe uias,
Sum pedibus tellure procul, iuxtaque Tonantem
   Assideo diuus, pascor et ambrosia.

Incolatur] Inhabitetur.

Siti] Siccitate.

uasta] Deserta.

Area] Regiuncula.

Limitibus] Terminis.

Arctata] Cohibita, constricta.

Adde] Ostendit ex gentium diuersitate distantiaque famam non longe propagari posse.

 Ratione] Modo.

Distantes] Differentes. Grecorum adagium est, , Mos siue lex et regio, quod significat unicuique genti suas quasdam esse leges et instituta uiuendi.

Sicut ipse quodam loco significat] Apud Ciceronem in Somnio Scipionis, Africanus ad nepotem sic inquit: Ex his ipsis cultis notisque terris num aut tuum, aut cuiusquam nostrum nomen uel Caucasum hunc  transcendere potuit, uel illum Gangem transnatare?

Caucasum] Caucasus Scythie mons est, dictus quasi graucasus, hoc est niue candidus, ut Plin. ait lib. uI. Caucasus mons est editissimus idemque  asperrimus et inhospitalis, Indiam a Scythia separans in finibus Assyriorum.

Parthis] Hi populi sunt Asie maioris prope Medos, Hyrcanos, Arios, et id genus uicinas gentes: fuerunt autem Scytharum exsules. Nam Scythico sermone Parthi, exsules dicuntur, primum quidem inter Orientales populos obscurissimi, postea per uirtutem ad summam gloriam prouecti sunt. Pugnant autem procurrentibus equis, aut terga dantibus; sepe etiam fugam simulant, ut incautiores aduersus uulnera insequentes habeant. Plura de his lege apud Iustinum libro XLI, et apud Plutarchum in uita Crassi.

Id locorum] Eo loco habitantibus. Eorum locorum, figurata locutio, similis illi supra posite, ut in id etatis pueris.

 Formidolosa] Formidabilis. Formidolosus modo significat meticulosum. Terentius:

Egon' formidolosus?
id est, egone sum qui timeam? modo eum qui aliis timorem infert. Sallustius: Regibus boni quam mali suspectiores sunt, semperque his aliena uirtus formidolosa est.

Romani nominis] Romani hominis. Paranomasia est, que Latine dicitur agnominatio. Depromit autem argumentum ex loco qui dicitur ab eo quod magis est: quod et hunc in modum potest explicari. Magis uidetur Rome reipublice quam uniuscuiuslibet hominis Romani, nomen ultra Caucasum progredi posse; sed non illud, proinde nec hoc.

Quid quod diuersarum gentium] Probat ex discrepantia  morum et institutorum, quibus diuerse gentes utuntur, non conducere cuipiam nomen in plurimos populos proferre, cum quod apud hos dignum laude, apud illos supplicio dignum iudicetur.

Mores atque instituta discordant] De his legatur Eusebius libro uI de Preparatione euangelica, capite octauo; ualerius Maximus libro secundo; Hieronymus in Iouinianum; Bessarion libro quarto, in calumniatorem Platonis, capite 3; Philippus Beroaldus in oratione prouerbiali, et Erasmus noster in explicatione illius adagii: Lex et regio. Hec mihi nunc indicasse studiosis earum rerum satis sit ad alia properanti.

Preclara illa] Irrisio est uane glorie.

Sed quam multos clarissimos] Arguit gloriam irritam esse, tum ob scriptorum defectum, tum ob eorum  inconstantiam et minime durabilem infirmitatem.

Scriptorum inops] Multarum gentium et imprimis Germanorum plereque laudes et res geste latent ignoranturque, quod priscis illis temporibus, cum nondum mores externis deliciis essent emolliti, paulatim atque corrupti scriptores, qui preclara facinora litterarum monumentis proderent, defuerunt. Sed et nunc libri Plinii de Bellis Germanie et procul dubio permulta quondam scripta, quorum ne tituli quidem ad nos peruenere, desiderantur.

uos uero, etc.] Argumentatur disertissime, quamlibet diuturni temporis famam, cum finem aliquando admittat, nulla ratione cum eternitate esse comparandam.

Quod] Tempus.

 Pertractes] Intellectu perpendas, et animo reuoluas.

Decem millibus annis] Annorum decem millibus. Sciolis litteratoribus nonnulle uidentur orationes parum congrue, que non congrue solum sunt, sed etiam cum primis elegantes et probatissimis scriptoribus usurpate. Cuiusmodi est hec: Decem millibus annis per appositionem. Sic Latine dicimus: Hic mercator decem millia debet aureos. Hieronymus cum alibi id genus abundat, tum in Iouinianum sic scripsit: Aliud est decem millia talenta debere, aliud quadrantem. Florus: Cum statim decem amplius millia coissent homines, non modo effugisse contenti, iam uindicari etiam uolebant. Idem: Ex ipso equestris ordinis flore ac senatu duo millia electi qui mori iuberentur.  Ubi subintelligendum est homines seu uiri, ut desinant improbare illud in sacris Litteris: Duodecim millia signati.

Eiusque quantumlibet multiplex] Et is numerus quantumlibet multiplicatus, ut millies mille annorum millia, uel plus minusue.

Collatio] Comparatio, proportio. Aristoteles I libro de Celo et Mundo: Portio autem nulla est finiti ad infinitum.

Quantumcunque] Aduerbium nunc est.

Prolixi] Longi.

Inexhausta] Infinita, interminabili.

uos autem nisi] Increpat mortalium stultitiam, qui eo fere sunt ingenio, ut magis hominum laudes et fame celebritate, quam sue conscientie puritatem,  ueramque uirtutum securitatem sectentur. Nam, ut rectissime dictum est, Multi famam, conscientiam pauci uerentur.

Ad populares auras] Ad fauores et applausus populi, quos, teste Donato, non querunt sapientes. Aura splendorem significat. Horatius:

Tua ne retardet aura maritos.
Ponitur pro ere, statu uentorum, afflatu, aspiratione seu fauore. Maro in Aeneidos sexto:

Nunc quoque iam nimium gaudes popularibus auris.
Hieronymus: Plus debet Christi discipulus prestare, quam mundi philosophus glorie animal et popularis aure atque rumorum uenale mancipium.

Sermunculis] Rumusculis. Sermunculus paruus sermo, ut rumusculus paruus rumor. Hieronymus  Nepotiano: Caue ne hominum rumusculos aucuperis, ne in offensam Dei populorum laudem commutes. Idem Paulino: Rumusculos et gloriolas et palpantes adulatores quasi hostes fuge.

Accipe] Audi, cognosce.

In huiusmodi leuitate] uanitate: legitur et leuitatem, quod placet, ut sic contra eiusmodi uanitatem superbie.

Quam festiue] Quam iucunde, lepide et facete.

Illuserit] Iocatus sit.

Adortus esset] Legitur etiam adorsus: quod etiam apud Ambrosium et Hieronymum inuenio.

Tolerasset] Passus fuisset.

Paulisper] Ad pauxillum temporis.

 Ira] Per iram.

Ille] Tentatur et falsi philosophi illusor.

Si tacuisses] Salomon in Prouerbiis: Qui moderatur sermones suos, doctus et prudens est, et pretiosi spiritus uir eruditus. Stultus quoque si tacuerit, sapiens reputabitur: et si compresserit labia sua, intelligens. Diogenes cuidam philosopho qui contentiosius aliquid disserebat, Miser, inquit, quod optimum est in uita philosophi ac precipuum uerbis philosophando corrumpis. Thales: Non multa uerba, prudentis animi indicium sunt. Salomon Prouerbiorum cap. X: In multiloquio non deerit peccatum. Qui moderatur labia sua, prudentissimus est. Ecclesiastes: Stultus uerba multiplicat. Seneca: Tene semper uocis et silentii temperamentum. Tacere qui nescit,  nescit loqui. Macrobius lib. uII Saturnalium: Cum orator non aliter nisi orando probetur, philosophus non minus tacendo pro tempore quam loquendo philosophatur. ualerius Maximus lib. uII: Quid Xenocratis responsum quam laudabile, cum maledico sermoni quorumdam summo silentio interesset, uno ex his querente cur solus linguam suam cohiberet: Quia dixisse me, inquit, aliquando penituit, tacuisse nunquam. Lege, si placet, pulchram super hoc Maronis sententiam apud Donatum in eius uita.

Quid autem est] Ostendit gloriam mortuis nichil prodesse. Unde quidam eleganter:

Post cineres gloria sera uenit.

Quod] Totos et corpore et anima mori homines.

Nostre rationes] Philosophice argumentationes.

 uetant] Non permittunt.

Terreno carcere] Corpore, quod est quasi carcer, uel sepulcrum, uel uinculum animi.

Exemptam] Liberatam.



IN METRUM uII.

Carmen est dicolon distrophon, cuius primus uersus est archilochius, iambicus, senarius, acatalectus; secundus iambicus dimeter et ipse acatalectus. Hortatur eo Philosophia mortales ad inanis glorie contemptum, que rerum omnium uanissima facile illis uidebitur, si terrarum angustias contemplati, amplissimam celi immensitatem suspexerint.

Precipiti] Festina, inconsulta, temeraria.

Summum] Bonum summum, rem summam, bonorum finem.

 Aetheris] Celi.

Cernat] Contempletur.

Plagas] Regiones.

Arctum] Angustum, constrictum. Africanus apud Ciceronem in Somnio Scipionis, unde fere hoc carmen cum prosa iam enarrata desumptum est: Omnis autem terra que colitur a uobis, angustata uerticibus, lateribus latior, parua quedam insula est circumfusa illo mari quod Atlanticum, quod Magnum, quod Oceanum appellatis in terris, qui tamen tanto nomine quam sit paruus, uides. Hinc Petrarcha in II lib. Africe sue:

   Angustis arctatus finibus orbis
Insula parua situ est, curuis quam flexibus ambit
Oceanus, uiden' ut paruus cognomine magno?

 Breuem replere] Ordo est, Pudebit, subaudi eum, qui terrarum angustias ac celorum immensa spatia contemplatus sit, nominis aucti, id est prolati et amplificati, non ualentis tamen replere breuem ambitum, id est angustum terrarum habitaculum. Scipio apud Ciceronem lib. de Repub. uI: Iam uero ipsa terra ita mihi parua uisa est, ut me imperii nostri, quo quasi punctum eius attingimus, peniteret. In eodem auus sic eumdem nepotem suum alloquitur: Igitur alte spectare si uoles, atque hanc sedem et eternam domum contueri, neque te sermonibus uulgi dederis, nec in premiis humanis spem posueris rerum tuarum, suis te illecebris oportet ipsa uirtus trahat ad uerum decus. Quid de te alii loquantur ipsi uideant, sed loquentur tamen. Sermo enim ille omnis,  et angustiis cingitur his regionum, quas uides, nec unquam de ullo perennis fuit, obruitur omnium interitu, obliuione posteritatis, exstinguitur.

Quid] Ad quid.

O] Mirantis interiectio, uel miserantis et condolentis errori mortalium. Ordo est: O quid superbi gestiunt frustra leuare colla mortali iugo! hoc est: Quid superbi et fastu inflati homines conantur in uanum nomine suo diuulgando se reddere immortales?

Leuare colla iugo] Alludit ad boues iugum detrectantes ac abiicere non ualentes, iuxta illud:

Non iuga taurus amat, que tamen odit habet.

Mortali iugo] Mortalitatis conditione, cui sunt obnoxii.

Licet] Quamuis, tametsi.

 Means] Transiens.

Explicet] Interpretetur.

Domus] Gens, familia genus.

Mors spernit altam gloriam] Seneca epistola 91: Aequat omnes cinis, impares nascimur, pares morimur. Idem epistola 99: In tanta uolutatione rerum humanarum nil cuiquam, nisi mors, certum. Horatius in Odis:

Pallida mors equo pulsat pede pauperum tabernas,
Regumque turres.
Lucretius:

Scipiadas belli fulmen, Carthaginis error
Ossa dedit terre, proinde ac famul infimus esset.
Adde repertores doctrinarum atque leporum,
Adde Heliconiadum comites.
Idem:

Inde alii multi reges, rerumque potentes,
 Occiderunt, magnis qui gentibus imperitarunt.
Idem:

Que mala nos subigit uitai tanta cupido?
Certa quidem finis uite mortalibus adsit,
Nec deuitari letum pote quin obeamus.

Fidelis Fabricii] Hic consul Romanus fuit, qui fidelis eo dicitur quod fidem uel hosti seruandam putauit, nichilque per fraudem uel insidias agendum. Cum enim  rex Pyrrhus populo Romano bellum intulisset, cumque de imperio certamen esset cum rege generoso ac potenti, perfuga ab eo uenit in castra Fabricii, eique est pollicitus, si premium ei proposuisset, se ut clam uenisset, sic clam in Pyrrhi castra rediturum et eum ueneno necaturum. Hunc Fabricius reducendum curauit ad Pyrrhum,  idque eius factum a senatu laudatum est. Super hoc plura ualerius Maximus, Aulus Gellius, et in uita Pyrrhi Plutarchus.

Iacent] Legitur etiam manent.

Quid Brutus] Subaudi nunc est. Iunius Brutus primus Romanorum consul, exactis regibus urbem liberauit, filios suos, quod cum Aquiliis et uitelliis ad recipiendos in urbem Tarquinios coniurauerunt, uirgis cesos secure percussit. Deinde singulari certamine cum Arunte Tarquinii filio congressus est, quo se ambo mutuis uulneribus occiderunt. Marcus Brutus, uir pretorius, tum scientia, tum uirtute preditus ad recuperandam libertatem Iulium Cesarem occidit, postea uictus in prelio ab Octauio sibi mortem consciuit.

 Rigidus] Seuerus, inflexibilis.

Cato] Multi Rome Catones fuerunt, uerum duo pre ceteris illustrati sunt, Marcus Porcius Cato Censorius, et Cato Stoicus, qui post mortem quam sibi Utice consciuit, Uticensis dictus est. Horum uterque iustitia, seueritate, morumque summa grauitate fuit clarissimus.

Quid] Ad quid.

Decora uocabula] Pulchra nomina.

Nouimus] Scimus, tenemus.

Num] Nunquid.

Consumptos] Mortuos.

Iacetis] Subaudi uos homines post mortem.

Prorsus] Omnino.

Ignorabiles] Ignobiles.

 Trahi] Protrahi.

Aura] Splendore.

Nominis mortalis] Morti et corruptioni subiecti. Ausonius:

Miremur periisse homines, monumenta fatiscunt;
   Mors etiam saxis, nominibusque uenit.

Cum] Quando.

Sera dies] Tempus aliquando uenturum.

Hoc] Nomen.

Secunda mors] Qua nomen exstinguitur, sicut prima morte uita exstincta est. Apud Petrarcham lib. Africe II, Scipionem Africanus hunc in modum alloquitur:

Transibuntque cito, que uos mansura putatis.
Una manere potest occasus nescia uirtus.
Illa uiam facit ad superos, hac pergite fortes,
Nec defessa graui succumbant terga labori.
 Quod si falsa uagam delectat gloria mentem,
Aspice quid cupias, transibunt tempora, corpus
Hoc cadet, et cedent indigno membra sepulcro.
Mox ruet et bustum, titulusque in marmore sectus
Occidet, hic mortem patieris nate secundam.



IN PROSAM uIII.

Hactenus fortune inconstantiam, fraudulentiamque et perfidiam Philosophia detexit, et in eis muneribus nichil ueri boni inesse demonstrauit: nunc ait aduersam plus hominibus quam prosperam prodesse fortunam, cum hec quidem blanditiis allectos a uero bono fallaciter abstrahat, illa uero plerumque errantes ad ueram beatitudinem querendam reducens, uelut unco retrahat.

Inexorabile] Quod nullis precibus componi possit.

 Est] Euenit.

Illa] Fortuna.

Tum] Tunc.

Cum] Quando.

Gestio] Cupio.

Eoque] Et ob id.

Illa] Prospera fortuna. Rationes affert quibus id quod dixit uerum esse probat.

Hec] Aduersa. Seneca Tragicus:

Malam bone preferre fortunam licet.

uentosam] Inconstantem. Horatius:

Rome Tibur amem, uentosus Tibure, Romam.

Fluentem] Luxuriantem, diffluentem, uagabundam. Ouidius:

Luxuriant animi rebus plerumque secundis,
   Nec facile est equa commoda mente pati.

 Suique semper ignaram] Homines enim fortune successibus elati, nimis superbiunt, seque ipsos nequaquam cognoscunt.

Sobriam] Temperantem.

Succinctam] Cohibitam, non diffluentem.

Aduersitatis exercitatione] Baptista Mantuanus lib. Siluarum secundo:

Rebus aduersis agitata uirtus
Crescit, et robur cruciata longo
Sumit attritu, meliusque terso
   Candicat ore.

A uero bono] Diuus Ambrosius in lib. de Interpellatione: Magna enim illecebra delinquendi est rerum affluentia secundarum. Supina extollit, obliuionem auctoris infundit. Mimographus:

Fortuna quem nimium fouet, stultum facit.

 Baptista Mantuanus in prima Parthenice:

Eneruare solent securas otia mentes,
Et uitiis umbrare animas, ut puluis aquoso
Imbre coit, leuibusque rapi iam nescit ab Euris,
Sic aduersa premit sensus fortuna rebelles,
Et cogit parere Deo, morbosque latentes
Pellit, et ardentes in pectore mitigat estus.
Ut sale consperso longos seruantur in usus
uiscera, nec ledi sanie, nec tempore possunt,
Sic duris animi rebus firmantur, et omnem
Abiiciunt pestis causam, sors aspera tutum
Prebet iter, uia sidereas hec ducit in arces.

Amicorum fidelium] Ennius:

Amicus certus in re incerta cernitur.
Hinc nos hunc uersiculum lusimus:

Rebus in incertis certus spectatur amicus.
Ouidius:

Scilicet ut fuluum spectatur in ignibus aurum,
   Tempore sic duro est inspicienda fides.

 Suos] Sodales, ii enim qui fortunam sequuntur non ueri sunt amici, sed sodales et fortune comites.

Integer] Nondum lesus, nondum rebus tuis spoliatus.

Desine] Pulchra conclusio est ex contrariis ornatum ducens.

Amicos inuenisti] Nunc enim nouercante fortuna ueros tuos amicos cognoscis. Argumentum enim uere amicitie est, non deserere amicum tempore aduersitatis.



IN METRUM uIII.

Carmen est Glyconicum, simile sexto primi libri. Eo docet, amore omnia coniungi, totiusque mundi constare concordiam: amore quoque populos federe  coniunctos, amore coniuges, et amicos conuenire. Franciscus Philelphus in Satyris:

Omnia perpetuo firmat concordia nexu.
Quidquid amor iungit, seclum perdurat in omne.
Claudianus ad Honorium:

Non sic excubie, nec circumstantia pila.
Quam tutatur amor, non extorquebis amari.
Hoc alterna fides, hoc simplex gratia donat.
Nonne uides operum qui se pulcherrimus ipse
Mundus amore ligat? nec ui connexa per euum
Conspirant elementa sibi, qui limite Phebus
Contentus medio, contentus littore Pontus,
Et qui perpetuo terras, ambitque uehitque,
Nec premat incumbens oneri nec cesserit er?
Ut Plato docet in Timeo, mundus seipsum amicitia concordi complectitur, atque ita apte coheret, ut nequeat dissolui ullo modo, nisi ab eodem a quo est colligatus. Mundus Latine a puritia uocatur, celum  a celatura, Grece ab ornatu . C. Plinius libro secundo: Quem Greci nomine ornamenti appellauerunt, eum et nos a perfecta absolutaque elegantia mundum. Celum quidem haud dubie celati argumento diximus, ut interpretatur M. uarro.

Stabili fide] Perpetua constantia.

uices] Permutationes.

Semina] Elementa. Plinius libro secundo capite quinto: Nec de elementis uideo dubitari quatuor ea esse, ignium summum, inde tot stellarum collucentium illos oculos, proximum spiritus, quem Greci nostrique eodem uocabulo era appellant, uitalem hunc, et per cuncta rerum meabilem, totoque consertum. Cuius ui suspensam cum quarto aquarum elemento librare medio spatii tellurem. Ita mutuo complexu  diuersitatis effici nexum, et leuia ponderibus inhiberi, quo minus euolent. Contraque grauia, ne ruant, suspendi, leuibus in sublime tendentibus. Sic pari in diuersa nisu, ui sua queque consistere, irrequieto mundi ipsius constricta circuitu, quo semper in se currente, imam atque mediam in toto terram, eamdemque inuerso cardine stare pendentem, librantem per que pendeat. Ita solam immobilem, circa eam uolubili uniuersitate, eamdemque ex omnibus necti, eidemque omnia inniti.

Pugnantia] Contraria.

Fedus perpetuum] Perpetuam pacem. Ouid.:

Dissociata locis concordi pace ligauit.
Manlius Astronomicn libro primo:

Hoc opus immensi constructum corpore mundi,
Membraque nature diuersa condita forma
 Aeris, atque ignis, terre, pelagique iacentis.
uis anime diuina regit, sacroque meatu
Conspirat Deus, et tacita ratione gubernat,
Et multa in cunctas dispensat federa partes,
Altera ut alterius uires, faciatque feratque,
Summaque per uarias maneat cognata figuras.
Idem libro tertio:

Fata regunt orbem, certa stant omnia lege,
Longaque per certos signantur tempora cursus,

Phebus] Sol.

Roseum] Pulchrum, fulgidum, rubicundum.

Aureo] Lucido, claro, illustri.

Quas] Noctes.

Duxerit Hesperus] Hesperus dux noctis est, nam eam precedit, cum uesperi solis occasum subsequitur.

 Phebe] Luna.

Auidum] Cupidum et uorax.

Cerceat] Cohibeat.

uagis] Prescriptum finem transeuntibus.

Tendere] Extendere.

Seriem] Connexionem, continuatam progressionem.

Pelagus] Mare.

Imperitans] Imperans.

Hic] Amor.

Frena remiserit] Regimen et moderationem deseruerit. Translatio est sumpta ab iis qui frenis equos cohibent.

Continuo] Mox, absque dilatione.

Socia fide] Mutua concordia.

Incitant] Mouent.

Certent] Certatim contendant.

Soluere] Dissoluere, corrumpere.

Machinam] Mundi corpus.

Hic] Amor.

 Sanctos] Iustos, pacis amantes, Christi sanguine confirmatos. uel sanctos, factis sacris et iuramentis prestitis consociatos.

Et] Etiam.

Coniugii] Matrimonii.

Sacrum] Sacramentum.

Castis amoribus] Pudicis affectibus amatoriis.

Triplex est amor] Turpis quidem solam corporis uoluptatem sequitur, ideoque brutorum passio est. Generosus uero mundum respicit animum, ad uirtutis officia promptum. Medius utramque diligit, tum corporis, tum animi pulchritudinem.

Dictat] Prescribit, suggerit.

Fidis soda] ueris amicis.

O felix hominum genus] Subintellige esses Si amor  quo celum regitur, regat animos uestros, id est hominum animos. Felices  uos homines essetis, si per amorem tanta foret inter uos concordia, quanta est in rebus celestibus. uerum, ut ait peta,

Lege deum minimas rerum discordia turba,
Pacem summa tenent.



LIBER TERTIUS.



IN PROSAM PRIMAM.

 Secundo uolumine fallaces fortune mores Philosophia luculentis uerbis aperuit, eiusque munera uera bona non esse demonstrauit. Hoc autem tertio false felicitatis formam describit, et deinde contrariam illi uere beatitudinis pulchritudinem inducit, et ubi  consistat, quodque unum sit summum bonum: item quod Deus beatitudo et summum bonum non differant, luculentis rationibus ostendit. Preterea docet eum qui beatitudinem sit assecutus, simul sufficientiam, reuerentiam, potentiam, celebritatem, letitiam esse consecutum. Ad hec ostendit horum nominum, quamuis uoce differant, sufficientia, reuerentia, potentia, celebritas, letitia, tamen unam eamdemque esse uim. Unde hominum error liquido deprehenditur, qui tanquam ea differant, unum illorum preter cetera ducunt expetendum. Et in diuersis suam felicitatem constituunt, in quibus minime inueniri potest. Alii namque in opibus, alii in dignitatibus, alii in regnis, multi in gloria, plurimi in uoluptate beatitudinem se adepturos existimant, sed falluntur:  quandoquidem nec opibus sufficientia, nec dignitati bus reuerentia, nec regnis potentia, nec glorie nominis immortalitas, nec uoluptati sincera letitia contingere potest. Sic cum longe diuersa sentiant, et in felicitate inuestiganda mortales aberrent a uero bono, nichilo tamen minus in summo bono appetendo conueniunt omnes, atque consentiunt. Quo fit ut unus rerum sit omnium finis Deus, cum beatitudo summum bonum, et Deus, nomina quidem diuersa, res uero sit una. Sic autem Betio in mentem reuocatur id quod ex tribus ante se confessus est ignorare, puta quis rerum finis sit omnium.

Auidum] Cupidum.

Stupentem] Mirantem.

 Mulcedo] Suauitas, delinimentum, delectatio a mulcendo. Diuus Cyprianus ad Donatum: Prolectet auris religiosa mulcedo: Usus est et hac dictione Sidonius Apollinaris in Epistolis suis.

Defixerat] Attentum reddiderat.

Lassorum fatigatorum] Curis et doloribus confectorum.

 Solamen] Consolatrix.

Refouisti] Recreasti.

Adeo] In tantum.

Imparem] Resistere non potentem.

Non perhorresco] Non reformido.

Efflagito] Expeto.

Sensi] Cognoui te audiendi auidum acriora remedia uehementer efflagitare.

Habitum] Affectionem, dispositionem.

Que restant] Remedia que reliqua sunt.

Flagrares] Arderes.

Quonam] Quo, ad quid.

Somniat] ueluti per somnium imaginatur, et coniectat.

 Ad imagines] Ad species felicitatis.

Ipsam illam] ueram felicitatem.

Sine cunctatione] Absque mora.

Specimen] Exemplum, formam, probationem.



IN METRUM PRIMUM.

Carmen est ithyphallicum, dactylicum, tetrametrum, acatalectum, constans tribus dactylis et pyrrichio. Scanditur autem hoc modo:

Qui sere, ringenuum, uolet, agrum.
Terentianus hoc metri genus phaliscum nominat, cum ait:

Talia dicta phalisca legimus.
Quatuor autem similitudinibus, eleganter probat prius false beatitudinis speciem uerbis esse designandam,  ut postea uere forma commodius possit agnosci.

Qui serere] Prius  noxie herbe et frutices exstirpandi sunt, quam semina telluri credenda. Faustus Andrelinus:

Pessima sollicito uellenda est herba colono,
   Ne pereat sola plurimo labe seges.
Diuus Hieronymus: Ager spinosus nisi ante cultoris labore fuerit exstirpatus, non nutrit in se iacta semina, sed suffocat.

Serere] Seminibus implere.

Ingenuum] Fertilem.

Fructibus] Frutices medii sunt inter arbores et herbas. Nam et minores arboribus sunt, nec hieme ut herbe arescunt.

Filicem] Filix herba est uulgo nota, segeti cum  primis noxia. Horatius:

Neglectis urenda filix innascitur agris.

Ceres] Seges. Et licenter hic ultimam corripuit: ut Horatius in Arte petica, palus, est enim natura longa: uirgil.

Flaua Ceres alto nequiquam spectat Olympo.
Fortasse Betius scriptum reliquit seges, cum ex altera dictione in alteram facilis sit prolapsus. Est autem ordo: Ut noua Ceres eat, id est proueniat grauis, id est plena fruge. Ceres dicta est frugum dea tanquam geres, prima littera mutata.

Apium labor] Mel.

Mage] Magis.

Malus sapor] Amaritudo. Sic Hieronymus: Amaritudo preeuntis doloris, commendat amplius gaudia  secutura. Claudianus:

   Semperque uicissim
Gaudia premissi cumulant inopina dolores,
Commendat placidum maris inclementia portum.

Edat] Mordeat, cruciet.

Astra] Stelle.

Ubi] Postquam.

Notus] Auster.

Imbriferos] Imbrem afferentes.

Ut] Postquam.

Roseos] Rubicundos ob auroram.

Agit] Producit.

Tuens] Intuens.

Iugo] Seruituti.

Retrahere] Subducere.

 uera] Subaudi bona.

Subierit] Subibunt.



IN PROSAM II.

Docet natura mortales omnes summum bonum petere, et beatitudinem sectari uiis quidem diuersis, eoque uariis erroribus ab illa turpiter abduci, dum in diuitiis, dignitatibus, regnis, gloria et uoluptatibus felicitatem se adepturos opinantur, quod fieri minime potest.

Tum] Deinde.

Defixo] Exprimit gestum hominis rem quampiam penitissima speculatione meditantis.

Defixo] Demisso, et in eumdem locum coniecto. uirgilius

 Constitit et Libye defixit lumina regnis.

Mortalium] Hominum.

Multiplicium studiorum] Terentius:

Quot homines, tot sententie:
Suus cuique mos est.
Persius:

Mille hominum species, et rerum discolor
uelle suum cuique est, nec uoto uiuitur uno.
Horatius in Sermonibus:

Castor gaudet equis, ouo prognatus eodem
Pugnis: quot capitum uiuunt, totidem studiorum
Millia.
Idem primam omnium odam huius argumento sententie conscripsit, aliis studiis alios duci, aliis alia cordi esse. Euripides in Hippolyto Coronato:

Aliis alia placent.
Homerus in Odyssea:

 Namque aliis alie res arridentque placentque.
Plinius Iunior: uaria sunt hominum iudicia, uarie uoluntates. Hermannus Buschius Pasiphilus noster amicus:

Nam hominum par est studium, non una uoluntas,
   Et fruitur uoto quilibet usque suo.

Sed ad unum tamen beatitudinis finem nititur peruenire] Diuus Aurelius Augustinus libro de Ciuitate Dei decimo, capite primo: Omnium certa sententia est, qui ratione quoquo modo uti possunt, beatos esse omnes homines uelle. Qui autem sint, uel unde fiant, dum mortalium querit infirmitas, multe magneque controuersie concitate sunt, in quibus philosophi sua studia et otia contriuerunt. Hactenus Augustinus. Nos autem iuuenta quondam satis audaces, hunc locum  uersiculis expressimus libro moralium Elegiarum quarto, quos hic apponere libitum est:

Clare Modersoni, qui consuetudine dulci
   Docta simul mecum cudere uerba soles:
Cernis, ut ad finem cuncti contendimus unum
   Quam uariis uite consiliique uiis.
Hic inhiat gazis, congesto pauper in auro,
   Diuitiisque putat pulchrius esse nichil.
Ille sibi magnos petit ambitiosus honores,
   A uenerabundis gaudet ubique coli.
Sunt quibus esse bonum preclara potentia uisa est,
   Quos iuuat innumeris imperitare uiris:
Hi se uel reges optant, uel regibus addi,
   Omnibus et uotis plurima posse petunt.
Sunt quos dilate delectat gloria fame,
   Hi clarant nomen qualibet arte suum.
Implicat illecebris fallax plerosque uoluptas,
   Qui nimio studio deliciosa petunt.
Pars hominum florent, quibus est sapientia cordi,
   Et qui se rerum cognitione beant.
Nonnulli tanquam finem sectantur honestum,
    Pro uirtute quibus uix datur umbra boni.
Nam dum prudentes per se iustique uideri
   Conantur, pereunt, preque tumore crepant.
Hic certe nemo dicetur iure beatus.
   In celi summum permanet arce bonum.
Illud in eterna pax est  uita,
   Ipse uel exundans fons bonitate Deus.
Illuc iustitie gradibus nitamur amice.
   Qui fruitur tali, nil cupit ille, bono.

Id] Is finis beatitudinis.

Quis] Aliquis.

Adepto] Comparato.

Abforet] Deesset.

Liquet] Constat, perspicuum est.

Beatitudinem statum] Ponit beatitudinis definitionem huiusmodi: Beatitudo est status bonorum omnium aggregatione perfectus. Speusippus in libro de  Platonis Definitionibus hec tradit huic bene conuenientia: Beatitudo est bonum ex bonis omnibus accumulatum, potestas ad bene uiuendum se ipsa sufficiens, perfectio secundum uirtutem, sufficiens uite commoditas. Beatitudo et beatitas in eodem significatu dicuntur. Ciceroni uero utrumque omnino durum uisum est uocabulum, sed usu molliendum. Augustinus libro de Ciuitate Dei quinto, capite primo: Quoniam constat omnium rerum optandarum plenitudinem esse felicitatem. Quibus ex uerbis sumitur hec finitio. Felicitas est omnium rerum optandarum plenitudo. Philippus Beroaldus: Magna res est uiri ornatissimi, et omnibus horis omnium uotis expetita felicitas; huc tendunt cunctorum uota mortalium, hec est summa rerum expetendarum; felicitate terminantur  nostra desideria. Cui felicitas adest, huic nichil prorsus deest. Inueniuntur qui regna non optent, qui uero felicitatem repudiet, nullus existit: nemo enim non felix esse uult, nemo non felicitatem summum bonorum esse consentit. Cicero in u de Finibus: Beate enim uiuendi cupiditate incensi omnes sumus. Diuus Augustinus lib. de Ciuitate Dei quarto, capite 23: Potior est felicitas regno. Nemo enim dubitat facile inueniri hominem, qui se timeat fieri regem. Nullus autem inuenitur qui se nolit esse felicem.

Naturaliter inserta] Per naturam seu a natura insita. Natura  paruulos nobis dedit igniculos, quos celeriter malis moribus opinionibusque deprauatis  sic exstinguimus, ut nusquam nature lumen appareat. Sunt enim ingeniis nostris semina innata uirtutum, que si adolescere liceret, ipsa nos ad beatam uitam natura perduceret. Nunc autem simul atque editi in lucem suscepti sumus, in omni continuo prauitate et in summa opinionum peruersitate uersamur, ut pene cum lacte nutricis errorem suxisse uideamur.

Quorum quidem alii] Ponit diuersa in summo bono querendo mortalium studia.

Affluant] Abundent.

Adeptis] Comparatis. A uerbo deponenti participium preteriti temporis passiua significatione posuit.

Regnantibus adherere] Seneca in Hercule Oeteo:

Cupit hic regi proximus ipsi
 Clarusque altas ire per urbes.

Claritas] Nominis celebritas, fame nobilitas. Plinius Epistolarum libro octauo: Alius aliud, ego beatissimum existimo, qui bone mansureque fame presumptione perfruitur, certusque posteritatis cum futura gloria uiuit.

Propagare] Proferre, extendere.

Plurimi uero] In hanc sententiam agminatim pedibus eunt, docti pariter et indocti, uoluptatem studiose sectantes. Legatur de his bonorum finibus Aristoteles in primo Ethicorum, Cicero de Finibus bonorum et malorum, Augustinus libro de Ciuitate Dei decimo, et Philippus Beroaldus in opusculo de Felicitate.

 Sunt qui etiam] Sensus est: Sunt qui quod ex his petunt, non ob id ipsum, sed propter alterum petunt: ut hi diuitias ob potentiam aut uoluptates concupiscunt, illi potentiam propter pecuniam uel nominis claritudinem appetunt. Ouidius:

Creuerunt et opes, et opum furiosa libido,
   Et cum possideant plurima, plura petunt.
Querere ut absumant, absumpta requirere certant,
   Atque ipse uitiis sunt alimenta uices.

Sunt] Subaudi nonnulli.

Horum] Bonorum.

Alterutro] Ex duobus altero.

In his] Diuitiis, dignitatibus, potentia, gloria, uoluptate.

Ceterisque talibus] Reliquis eiusmodi, ut in nobilitate fauoreque populari, re uxoria et liberis, amicis  item ac bonis, que facile possunt ad superiora referri.

uotorum] Cupiditatum, optionum, appetitionum.

Nobilitas fauorque popularis] Subintellige sunt. Potuisset autem ea ponere casu septimo, sed uti nominatiuo maluit, ob relatiuum quod eodem casu subiunxit.

Fauor popularis] Populi fauor.

Liberi] Proles.

Amicorum uero] Ut Aristoteles Ethicorum libro octauo docet: Tres sunt amicitie species, honesta, utilis, atque iucunda. Amicitie autem ob utilitatem atque uoluptatem, non per se, sed per accidens sunt amicitie, et facile dissolui queunt. Bonorum uero amicitia, probitate uirtuteque similium perfecta est  amicitia et iugis atque permanens. Et hec eadem maxime amicitia, atque optima amicitia est. Idem secundo libro Magnorum Moralium: Constantissima igitur ac stabilissima et honestissima que inest probis amicitia: quippe quod propter uirtutem, ac per se bonum. Nam uirtus incommutabilis, et que per eam conciliatur amicitia, constantissima est: at que ex commodo, stabilis non est amicitia, quippe que commodo elabitur, similiter etiam que propter uoluptatem. Optimorum igitur amicitia, que per uirtutem excitata est: multorum autem, que propter commodum, et que propter uoluptatem, in oneribus queque obueniunt.

uel potentie] Amicitia utilis, uel potentie, uel etiam diuitiarum gratia assumitur; iucunda uero,  delectationis gratia.

Iam uero corporis bona] Ostendit quemadmodum bona corporis ad superiora referantur. Academici, id est Platonici et Peripatetici, id est Aristotelici, tria genera bonorum esse tradiderunt, ex quibus felicitas perficeretur. Prima, animi bona, ut uirtutes et doctrinas. Secunda corporis, ut sanitatem, robur, magnitudinem, pulchritudinem, uelocitatem, sensuum integritatem. Tertia externa, que fortune ascribuntur, ut diuitias, honores, potentiam, auctoritatem, gloriam.

Prestare] Conferre.

ualentiam] Potentiam.

Pulchritudo] Corporis pulchritudo est partium congruentia  cum quadam coloris suauitate, ut docet Aurelius Augustinus libro de Ciuitate Dei ultimo.

Celebritatem] Nominis preclaram frequentiam.

Salubritas] Sanitas.

Pre ceteris] Ante alia bona.

Epicurus] Philosophus Atheniensis summum bonum, non  in uoluptate corporis, sed animi est doloris uacuitate ponebat, de quo lege Lertium.

Caligante] Deficiente, et quasi caligine ac tenebris obducta.

Num enim uidentur errare hi] Ostendit homines non falli in boni cupiditate, sed in eius acquisitione, dum ibi querunt ubi minime possunt illud inuenire.

Atqui] Sed.

 Labuntur] Errant.

Minime] Nequaquam.

In bonis] Inter bona.

Sequestrari] Segregari. Sequester est apud quem plures eamdem rem, de qua controuersia est, deposuerunt: dictus  quod eius qui electus sit, utraque pars fidem sequatur. Est enim medius inter duos altercantes, apud quem aliquid seponitur. Hinc sequestro, apud sequestrum depono. Unde sequestrata res dicitur. Interdum significat separo, sepono, segrego. Diuus Hieronymus: Quod petitis, ut uobis diuersos psalmos per ordinem sequestrem.

Sufficientiam] Sufficientia, teste Speusippo, est perfecta bonorum possessio, habitus quo unusquisque  sui ipsius dominus fit.



IN METRUM II.

Carmen est anapesticum, simile illi,

O stelliferi conditor orbis,
quo quanta sit nature uis ostenditur multis eisdemque conuenientissimis similitudinibus, et quod nichil sue nature possit omnino obliuisci. Unde probat hominis originem celestem esse, et a summo bono profectam; nec quiescere, nisi eo fuerit reuersa. Est autem ordo:

Placet] Subaudi mihi.

Promere] Proferre in lucem et euidenter enuntiare.

Lentis fidibus] Flexibilibus chordis lyre.

Arguto] Hoc est, sonoro cantu.

 Quantas habenas] Id est moderationes rerum.

Potens natura flectat] Id est dirigat, deest, etc.

Quibus legibus] Id est conditionibus et pactis.

Prouida seruet immensum orbem et ligans stringat] Id est connectat.

Singula irresoluto nexu] Hoc est indissolubili colligatione. Habena proprie est retinaculum equi, quod equus ea habeatur, id est teneatur.

Natura] Dicta est ab eo quod nasci aliquid faciat. Hanc quidam Deum esse dixerunt, a quo omnia sunt creata. Seneca lib. quarto de Beneficiis: Quid enim aliud est natura quam Deus, et diuina ratio toti mundo et partibus eius inserta? Accipitur interdum pro ui naturali, et pro genitalibus tam uirilibus quam  femineis. Natura item pro forma seu essentia capitur. Philosophi naturam hunc in modum definiunt: Natura est principium et causa mouendi et quiescendi, eius in quo est primum, per se, et non secundum accidens. Definitur et sic: Natura est uis insita rebus, ex similibus similia procreans.

Quamuis Peni] Leonum exemplo, quanta sit uis nature demonstrat.

Peni] Libyci, Marmarici.

Trucem magistrum] Crudelem et plagosum mansuefactorem.

Ferre] Pati.

Horrida] Terribilia.

Ora] Leonum.

Resides] Latitantes, quiescentes, segnes.

 Reses] Qui residet, quiescens, segnis, otiosus. uirgil. lib. uI:

Otia qui rumpet patrie residesque uocabit
Tullus in arma uiros.

Olim] Iamdiu.

Animi] Feritatis impetus, naturales ad seuiendum effectus.

Fremitu] Rugitu.

Graui] Horribili, magno.

Meminere] Memores sunt.

Sui] Nature sue.

Laxant] Liberant.

Nodis] uinculis.

Lacer] Laceratus.

Domitor] Mansuefactor.

 Imbuit rabidas iras] Initium seuiendi prebet efferatis leonibus. Martialis lib. II:

uerbera securi solitus leo ferre magistri,
   Insertamque pati blandus in ora manum,
Dedidicit pacem subito feritate reuersa,
   Quanta nec in Libycis debuit esse iugis.

Que canit] Auicule in cauea concluse probat exemplo, nature uim esse maximam.

Ramis] Deest in.

Ales] Auis.

Cauee] Cauea est fossa subterranea, superno tecta. Accipitur pro ferarum receptaculo. Martialis:

Exeat e cauea ne male pastus aper.
Cauee item dicuntur septa ex ligno siue ebore aut alia materia, in quibus auiculas tenemus. Ouid. lib. I de Ponto:

Cum bene sint clause cauea Pondione nate,
    Nititur in siluas queque redire suas.
Assuetos tauri saltus, assueta leones
    antra petunt.

Huic] Aliti.

Largas dapes] Abundantes escas. Dapes sunt magnifici et opipari apparatus. Martialis:

Illa quidem lauta est, dapibusque instructa superbis.
Dapes hominum, esca tam brutorum animalium quam hominum. Sed Betius iam recte dixit dapes, ut rem uehementer augeret. Plerique enim tanto studio suis auiculis escam exquisitissimam ministrant, ut non auibus, sed hominibus delicatissimis seruire uideantur; nichilominus si facultas detur, malint ille  in siluas euolare.

Arcto tecto] In angusta cauea.

 Mesta] Tristis, quod inclusa non possit euolare.

Siluis] ad siluas, et siluarum desiderio.

ualidis] Per uirge naturalem uim ea que dixit confirmat.

Quondam] Aliquando.

Acta] Mota, incuruata.

Pronum] Inclinatum.

Flectit] Flecti patitur.

Hanc] uirgam.

Recto] Erecto ut ante incuruationem. Consimiliter dixit Horatius in Epistolis:

Naturam expellas furca, tamen usque recurrit.
Ducta  a ramis metaphora, qui furca torquentur alio quam natura posuerat. Qua sublata, rursum uergunt eodem quo prius.

 Cadit] Occidit. Addit solis exemplum, ex ortu in occasum tendentis, et rursus clam nobis per inferius hemispherium in orientem recurrentis.

In Hesperias undas] In Occidentalem oceanum. Loquitur more petarum ex uulgi opinione.

Repetunt] Concludit, uniuersali sententia, res omnes in naturalem originem reuerti, et suo quamque reditu delectari, ut dixit ille:

Ortus queque suos repetunt, matremque requirunt.
Cum igitur hominis animus sit a summo bono creatus, beari non potest, nisi diuina gratia ei reconcilietur, et in id per id ipsum reducatur.

Nisi quod fini iunxerit ortum] Nisi ei quod naturalem et originis sue proprium finem fuerit assecutum.

 Sui] Nature sue.

Orbem] Circuitum.



IN PROSAM III.

Hactenus disseruit ab omnibus hominibus naturali intentione summum bonum peti, tametsi ubi positum sit, non omnes consentiant, aliis in dignitate, aliis in potentia, aliis in nominis celebritate, aliis in gaudio et letitia. Nunc in horum nullo summum illud bonum, ueramque beatitudinem inueniri disputat: primum luculentis rationibus docens, diuitias hominem beatum non efficere.

uos quoque, o terrena] Proxime de sole dedit exemplum, quem cum celis Platonici celestia dixerunt animalia. Continuans igitur sermonem, subdit:

 uos etiam, homines terrena animalia, somniatis] Id est, quasi per somnium uidetis.

uestrum principium] Id est Deum creatorem et summum bonum.

Licet] Quamuis.

Tenui imagine] Exigua cognitione.

Prospicitis] Procul aspicitis.

Eo] Ob id, quia summum bonum qualicunque cognitione prospicitis, sed non perspicaci.

Adeptione] Comparatione.

Liquido] Manifeste, euidenter.

Species] Apparentia.

Primum] Arguit opes non conferre beatitudinem, eo quod nec statum omnium bonorum congregatione  perfectum prestent: nec ueram sufficientiam quam promittere uidentur, cuiquam mortalium afferant.

Affluebas] Abundabas.

Confudit] Perturbauit.

Quin] Ut non.

Aliquid semper angeret] Ob aliquid semper turbarer. Diuus Ambrosius in sexto libro Hexemeron: Diuitie ut epulis uentrem, ita animum curis sollicitudinibusque distendunt.

Illius] Quod aberas.

Huius] Quod aderat.

Usquequaque] Omnino. Usquequaque significat omnino, passim, assidue, semper, quasi in unoquoque loco, siue unoquoque tempore. Cicero Trebatio:  Usquequaque sapere oportet.

Quidni] Cur non.

Atqui hoc quoque] Probat pecuniam facile inuitis dominis auferri posse.

ualentior] Potentior.

Forenses querimonie] Querele que in foro iudiciario fiunt; subaudi sunt.

Nisi] Subintellige ex eo quod pecunie erepte a nolentibus, ab inuitis possessoribus uel ui, id est, uiolentia, uel fraude, dolo malo repetuntur.

Egebit igitur] Satyrographus:

Misera est magni custodia census.
Strabo lib. IX: Cum inuidiose sint diuitie, laboriosa est earum custodia, etiamsi cuipiam numini attribute consecrateque fuerint.

 Quis autem modus] Ostendit diuitiis non auferri indigentiam, sed tantum consolari, et releuari nonnichil.

Consolari] Releuari. Consolor uerbum commune est. Dicimus enim consolor te. Cicero Familiarium Epistolarum libro quinto: Etsi egomet qui te consolari cupio, consolandus ipse sum.

Taceo quod de nature] Pulcherrima sententia est. Seneca: Potius excitandus ex somno, et uellicandus est animus admonendusque naturam nobis minimum constituisse. Nemo nascitur diues, quisque erit in lucem, iussus est lacte et panno esse contentus. Idem: Panem et aquam natura desiderat. Ad hec nemo pauper est, inter que quisque desiderium suum clausit, cum ipso Ioue de felicitate contendat. Libitum est  nobis hoc loco subiicere Claudiani pete uersus in auarum Rufinum, non minus utiles quam luculentos:

Quo, uesane, ruis? teneas utrumque licebit
Oceanum, laxes rutilos tibi Lydia fontes,
Iungantur solium Cyri Cresique tiare,
Nunquam diues eris, nunquam satiabere questu.
Semper inops, quicunque cupit: contentus honesto
Fabricius paruo, spernebat munera regum,
Sudabatque graui consul Seranus aratro:
Et casa pugnaces Curios angusta tenebat.
Hec mihi paupertas angustior, hec mihi tecta
Culminibus maiora tuis: tibi querit inanes
Luxuries nocitura cibos, mihi donat inemptas
Terra dapes, rapiunt Tyrios tibi uellera succos,
Et picturate saturantur murice uestes.
Hic radiant flores, et prati uiua uoluptas
Ingenio uariata suo, fulgentibus illic
Surgunt fulcra toris: hic mollis panditur herba
Sollicitum curis non abruptura soporem:
Turba salutantum letas tibi perstrepit edes.
 Hic auium cantus, labentis murmura riui,
uiuitur exiguo melius, natura beatis
Omnibus esse dedit: si quis cognouerit uti
Hec si nota forent, frueremur simplice cultu:
Classica non fremerent, non stridula fraxinus iret:
Non uentus quateret puppes, non machina muros.

Auaritie nichil satis est] Aristoteles primo Politicorum: Omnes enim in infinitum augent, qui pecuniis student. Ecclesiastes: Auarus non implebitur pecunia, et qui amat diuitias, fructum non capiet ex eis. Seneca: Auaro tam deest quod habet quam quod non habet. Salomon Prouerbiorum capite XIII: Est quasi diues, cum nichil habeat; et est quasi pauper, cum in multis diuitiis sit. Diuus Ambrosius in primo de Interpellatione: Modum non habet auaritia, nec rapiendo expletur, sed incitatur: hoc egentior, quo plura quesierit. Seneca: Que sunt maxime diuitie?  Non desiderare diuitias. Quis plurimum habet? Qui minimum cupit.



IN METRUM III.

Carmen est dicolon, constans iambico senario et elegiaco pentametro. Taxat eo mortalium cupiditatem inexplebilem, docens opes, nec auarum dum uiuit satiare, nec ubi mortuus fuerit, comitari.

Fluente] Affluente.

Auri gurgite] Aurifero fluuio, cuiusmodi dicuntur in Lydia Pactolus et Hermus, Tagus in Lusitania, Durius in Hispania. Horatius in Epodo:

Sis pecore et multa diues tellure licebit.
   tibique Pactolus fluat.

Non expleturas] Non satiaturas eius animum.

Baccis] Gemmis, lapillis pretiosis. Bacca, fructus  lauri, olee, corni, myrti, et id genus arborum. Per similitudinem pro lapide pretioso accipitur. Sic dicimus baccas succini uel coralii. Horatius in Epodo:

Nec sit marita, que rotundioribus
   Onusta baccis ambulet.
Hinc baccula, parua bacca.

Rubri littoris] Littoris Erythrei maris. Rubrum mare dicitur, quod a Persico sinu in Arabiam extenditur. Nearchus et Onesicritus, Alexandri Magni comites, tradiderunt stulte persuasum esse uulgo, rubras alicubi esse maris aquas, quin ab Erythro rege nomen pelago inditum credere se cuius sepulcrum eius gentis litteris insignitum, in insula haud procul a terra intuiti essent. Alii aquam uideri rubram, etsi non sit, affirmant, seu quia rubens sit area, qua leuiter  commota, talis existat in fluctibus color: aut quod montium qui argillosi sint, repercussu pacata pelagi facies ruffescat. Constat ibi plurimos lapides pretiosos conchasque inueniri. Tibullus:

Et quascunque niger Rubro de littore gemmas
   Proximus Eois colligit Indus aquis
Idem:

Quidue in Erythreo legitur que littore concha,
   Tinctaque Sidonio murice lana iuuat?

Centeno boue] Centum bobus. Posuit autem numerum finitum pro infinito.

Scindat] Aratro proscind

Opima] Pinguia, fertilia.

Cura mordax] Cor assidue urens et quasi morsu conficiens. Unde quidam:

 Languida mordaces consumunt pectora cure.
Et alius: uacuus uiator et nudus non timet latronis insidias. Securus a nocturnis furibus dormit pauper, etiamsi claustra non muniat: diuiti uero opes sue latronis semper imaginantur occursum, iugi sollicitudine noctium somnum adimunt. Claudianus:

Fedaque auaritie complexe pectora matris,
Insomnes longo ueniunt examine cure.

Defunctum] Mortuum. Propertius:

Haud ullas portabis opes Acherontis ad undas.
   Nudus ab inferna stulte uehere rate.
Diuus Ambrosius Hexemeron lib. ultimo: Nudi omnes nascimur, nudi morimur. Nulla discretio inter cadauera mortuorum, nisi forte quod grauius fetent diuitum corpora distenta luxurie. Ludouicus Bigus:

Nil secum moriens locuples, nil portat egenus.
   Morte relicturi plusque minusque sumus.
 Tollit in immensum se diuitis error auari,
   Nec se ubi pacifica mente reponat, habet.
Idem:

Huc nichil intulimus, nichil hinc auferre ualemus.
   Oppida rex moriens, friuola linquit inops.
Exiguum natura petit, qui congruus illi
   uixerat, haud unquam hic indigus esse potest.



IN PROSAM Iu.

Quemadmodum iam docuit diuitias ueram sufficientiam non conferre, ita nunc argumentatur dignitates eos quibus prouenerint honorabiles reuerendosque non reddere: que sepe collate improbis eos despectiores faciunt, dum illorum uitia pluribus ante ignota reuelant.

Dignitates] Magistratus, honores. Dignitas modo significat honorem alicui propter merita uel impensum,  uel debitum. Gellius: Cuius dignitas nec augeri laudibus, nec minui detractionibus potest. Accipitur interdum pro magistratuum administratione et honore. Cicero: Ut omnibus in rebus ei te commendes, quoad fides dignitasque tua patietur. Interdum sumitur pro uirili pulchritudine. Idem libro primo Officiorum: Pulchritudinis duo sunt genera: unum muliebre, quam uenustatem appellamus: alterum uirile, quam dignitatem dicimus.

Reddunt] Cum interrogatione legendum.

Num] Nunquid? quasi dicat minime.

Atqui] Sed.

Illustrare] Notam reddere, nobilitare.

Nequitiam] Improbitatem.

Indignemur] Aegro et iniquo animo feramus.

 Catullus] Hic peta, genere ueronensis, scripsit multa lepidissima carmina, quorum nonnulla desiderantur, exstant alia; de quo dixit Ouidius:

Mantua uirgilio gaudet, uerona Catullo.
Et Martialis:

uerona docti syllabas amat uatis.

Licet] Quamuis.

In Curuli] In sella eborea. Curulis sella erat ex ebore, qua maiores magistratus utebantur in curru. Horatius in epistolis:

Cuilibet hic fasces dabit, eripietque curule,
Cui uolet, importunus ebur.
Nam senatores, qui curulem magistratum, id est maiorem honorem gessissent, honoris gratia in curiam  uehi soliti erant curru, in quo erat eburnea sella, super qua considerent.

Nonium] Nonius Struma Romanus fuit, genere quidem nobilis, sed luxu et desidia notabilis, in quem et uatinium exstant uersus Catulliani:

Quid est, Catulle, quod moraris emori?
Sella in curuli Struma Nonius sedet.
Per consulatum peierat uatinius.
Quid est, Catulle? quid moraris emori?
Loquitur autem peta ad seipsum indignabundus, quod indignissimis hominibus tante a populo collate sint dignitates. Animaduertendum autem est id quod abhinc annos tredecim Rodolphus Langius canonicus Monasteriensis, uir genere, scientiis, uirtutibus multo clarissimus, me tum adolescentem admonuit, non ideo Catullum, Nonium hunc Strumam appellare,  quasi ignominie quodam elogio hoc eum nomine notet, ut Betii uerba pretendunt, sed cognomen Nonii, et eius familie Struma fuit: quod et Plinii uerba in XXXuII Naturalis Historie ostendunt, cum ait, de opalio gemma pretiosissima scribens: Siquidem exstat hodieque huius generis gemma, propter quam ab Antonio proscriptus Nonius senator est, filius Strume Nonii, quem Catullus peta in sella curuli uisum indigne tulit, auusque Seruilii Nouianii, quem consulem uidimus. Struma uero genus morbi est, tumor scilicet, in quo subtus concrete quedam ex pure et sanguine quasi glandule oriuntur. Strumosi dicuntur qui id uitii patiuntur, et strumosa pars corporis que eo lesa est.

Cum Decorato] Decoratus tempore Betii scurra  nequissimus et sycophanta fuit, cum quo Betius magistratum gerere recusauit.

Putares] uelles. Puto, teste Acrone, pro uolo accipitur. Horat. in Sermonibus:

Ut uitales putes:
id est uelis.

Inest enim dignitas propria uirtuti.] Horatius:

uirtus repulse nescia sordide
Intaminatis fulget honoribus.

Despectiores potius improbos dignitas facit] Seneca: Loco ignominie est apud indignum dignitas. Claudian.:

Seuit in auctorem prodigiosus honor.
ueteri prouerbio dicitur, Simia simia est, etiamsi aurea gestet insignia.

uerum non impune] Sed, inquit, quod dignitates improbos despectiores reddunt, id non impune, hoc  est non sine noxa sua faciunt: nam uicissim illorum contagione maculantur. Diuus Hieronymus in epistola consolatoria ad Pammachum: Quamuis clarus honor uilescit in turba, et apud uiros bonos indignior fit ipsa dignitas, quam multi indigni possident. Unde egregie de Cesare Tullius: Dum quosdam, ait, ornare uoluit, non illos honestauit, sed ornamenta ipsa turbauit. Cicero in secunda Philippica de Marco Antonio: In homine enim turpissimo obsolebant dignitatis insignia.

Umbratiles] Inanes, umbre similes.

Si quis multiplici] Pulchre ratiocinatur dignitates non facere quempiam ubique uenerandum, neque id esse munus eis naturale. Quidquid rei naturale est,  ubique ei conuenit. Facere autem quempiam reuerendum non conuenit ubique dignitatibus: non est igitur eis naturale. Propositionem quam multi maiorem uocant, ostendit exemplo seu inductione imperfecta, que facile perfici possit. Calor ligni naturalis ubique inest ei: proinde quidquid rei naturale est nusquam eam deficit. Assumptionem uero que uulgo minor dicitur, hunc in modum ueram esse docet. Si quis enim sepius Rome consulatu functus, deuenerit forte in barbaras nationes, ubi fuerit ignotus, minime barbaris uidebitur uenerandus, qui nec uirum norint, nec eius mirati fuerint dignitates.

Quoquo] Ubicunque.

Sed hoc] Subaudi euenit, uel accidit, uel simile quidpiam.

 Inter eos uero] Disserit nec apud quos orte sunt, perpetuo dignitates permanere, idque exemplis probat euidenter.

Prefectura] Romulus unum elegit quem urbanis negotiis prefecit, ut Dionysius ait. Hunc prefectum Urbis fuisse satis constat. Longo post tempore tantum sibi iuris prefectura uindicauit Cesarum temporibus, ut crimina omnium in urbe cognosceret, et demum cum Cesares ab Urbe abessent, prefectus uelut alter Cesar imperabat, de rebus omnibus que ad Urbem pertinebant, censebat. Tempore autem Betii, Theoderico Gothorum rege Italiam tenente, prefectura non erat, nisi inane nomen, et senatorii census grauis sarcina, quod senatores sua pecunia prefectum Urbis alere cogebantur, qui titulo tenus erat prefectus, nec  antiquam retinebat auctoritatem.

Nunc ea prefectura] Dicunt quidam annone prefecturam habuisse initium 15 anno post exactos reges, Appio Claudio Sabino et P. Seruilio Prisco consulibus; sed uerius constat anno 18, T. Secanio et P. Minutio consulibus, quo tempore annone maxima caritas fuit, missique in Sicillam. fuere P. ualerius et L. Geganius pro aduehendo frumento. uolunt et alii L. Minutium fuisse primum annone prefectum, satisque constat, non nisi ex indigentia frumenti hunc magistratum fuisse creatum.

Proprii decoris] Proprie pulchritudinis.

Nunc] Interdum.

Si igitur reuerendos] Breui epilogo iam dicta repetit, et dignitatibus nichil expetende pulchritudinis  inesse concludit.



IN METRUM Iu.

Carmen est dicolon, cuius primus uersus est phalecius hendecasyllabus, secundus alcmanius, uel  archilochius tetrameter acatalectus, constans duobus dactylis et totidem trocheis. Docet Neronis exemplo dignitates sepe corruptissimis moribus adherere, et honores cum a miseris tribuantur, beatitudinem conferre nemini posse.

Tyrio ostro] Tyria purpura. Ostrum est purpura. uirgilius in Georgicis:

Ut gemma bibat, et Sarrano dormiat ostro.

Comeret] Ornaret.

Niueis] Candidis.

uigebat] uiuebat.

 uim] Id est uiolentiam exercebat.

Luxurie Nero seuientis] Diuus Augustinus libro de Ciuitate Dei quinto, capite 19: Qui autem contemptor glorie dominationis est auidus, bestias superat, siue crudelitatis uitiis, siue luxurie. Tales quidam Romani fuerunt. Non enim cura existimationis amissa, dominationis cupiditate caruerunt. Multos tales fuisse prodit historia. Sed huius uitii summitatem et quasi arcem quamdam Nero Cesar primus obtinuit: cuius fuit tanta luxuries, ut nichil ab eo putaretur uirile metuendum: tanta crudelitas, ut nichil molle habere crederetur, si nesciretur.

Improbus] Sceleratissimus Nero.

uerendis] Reuerendis.

Patribus] Senatoribus.

 Indecores] Inhonestas, turpes ob eius qui dabat eas, summam improbitatem. Maro:

   Cur indecores in limine primo
Deficitis?
Nominatiuus singularis est indecor, siue indecoris. Accius:

   Cuius sit uita indecoris,
Mortem fugere turpem haud conuenit.

Curules] Dignitates.

Quis illos] Huius uersus primus pes iambus est. Utitur autem argumento dialectico, deprompto ex eo loco qui est a causa efficiente: Qui dant honores, et efficiunt dignitates, ob uitiorum colluuiem plerumque miseri sunt. Dignitates igitur nec beate sunt, nec eos quibus proueniunt beatos reddunt.



IN PROSAM u.

 Hactenus disseruit nec pecuniis sufficientiam, nec dignitatibus ueram reuerentiam comparari, nunc disputat in regnis quoque et regum familiaritate ueram potentiam non consistere.

Quid ni] Cur non.

Quando] Quando quidem: et est ironia, quod facile indicat subsequentia.

Felicitatem calamitate mutauerint] Ex felicibus et fortunatis facti sint calamitosi.

O preclara] Ironia est, irridet enim huius seculi infirmissimam potentiam, que ne se ipsam quidem conseruare potest.

Quod si hec regnorum potestas beatitudinis auctor est] Acute per locum a contrariis argumentatur, concluditque regibus plus impotentie quam potentie, et  maiorem miserie quam felicitatis inesse portionem.

Expertus sortis] Ordo est, Tyrannus expertus periculorum sue sortis simulauit, hoc est significauit, effinxit, expressit terrore gladii pendentis supra uerticem, id est caput assentatoris, metus regni, id est timores et sollicitudines regnantium. Hoc autem de Dionysio Syracusiorum tyranno intelligendum est, cui  qui Siculam conscripserunt historiam, uel amantissimam uxorem adeo suspectam fuisse dicunt, ut tabulis cubiculum strauerit, quo maior sonitus, cum ad eum iret, excitaretur, nudumque ita, ut nichil occulte ferre posset, aditumque ipsum fouea intercepisse, ut uel saltibus, uel longis gradibus, uel ascensu de  scensuque pergendo, nullum posset telum occultare. Quot quantisque igitur animus hominis, qui uel uxorem ita suspectam habebat, malis refertus erat? Illis certe mihi simillimus uidetur fuisse, qui cum ad alta precipitia scandant, antequam nec altiora petunt iam fessi, nec descendere audent, cum ad hiatum et profunditatem despexerint. Tyrannidem nempe quasi diuinam rem aggressus, cum pericula eius cognouisset, et stanti in proposito innumerabilia uidebat in dies pericula, et ob ea mortem imminere non dubitabat, omnibus etsi non corporibus, sed animo tamen aduersus eum armatis, quod et ipse Dionysius ita esse significauit. Nam cum quidam uitam tyrannorum apud eum, quasi beatam laudibus efferret, uocasse ad cenam regio apparatu constructam, hominem dicitur, ac  supra caput illius sedentis acutum gladium tenuissimo filo suspendisse: quem posteaquam repente conuiua ille respexit, nec surgere inde ausus timore tyranni, nec bibere, aut comedere potens, periculo perculsus, ceruice ac oculis ad pendentem gladium directis, mortem exspectabat. Quod cum uidisset Dionysius, Num  intelligis quam beata sit uita nostra? Talis enim est nisi uelimus nobismetipsis adulari. Omnium enim rerum copiam habentes propter frequentiam periculorum et impendentem formidinem, nulla frui possumus, illis similes qui a deformibus sepe meretricibus decipiuntur, que ueste atque auro ualde ornate, et fuco faciei deformitatem occultantes, quasi hamo pisces, his insidiis captos attrahunt adolescentes. Hac infelicitate nos premimur, qui multis  felices uidemur: et sicut tormentis multi coguntur mentis sue arcana pandere, sic interdum huius uite molestia uicti, uerissimas uoces de miseria nostra emittimus. Illis enim certe similes animalibus tyranni sumus, que saginantur, quibus comedendi bibendique non aliud quam ad perniciem suam copia solet offerri. Horat. Carminum lib. II:

Districtus ensis cui super impia
Ceruice pendet, non Sicule dapes
Dulcem elaborabunt saporem,
Non auium, cithareque cantus,
Somnum reducent.

Supra uerticem] Supra caput Democlis seu Damoclis assentatoris, de quo latius Cicero Tusculanarum Questionum libro ultimo.

An tu potentem censes] Plus uehementie habet interrogatio  quam si simpliciter argumentum protulisset.

Satellite] Stipatore.

Ambit] Circumdat.

Qui quos terret, ipse plus metuit?] Seneca in Oedipode:

Qui sceptra duro seuus imperio regit,
Timet timentes, metus in auctorem redit.
Laberius mimographus: Necesse est multos timeat quem multi timent. Claudianus:

Qui terret, plus iste timet, sors ista tyrannis
Conuenit, inuideant claris, fortesque truciden [.....]
Muniti gladiis uiuant, septique uenenis,
Ancipites habeant artes trepidique minentur.
Diuus Hieronymus: Antiqua sententia est, Quem metuit quisque, odit: quem odit, periisse cupit. M. Tullius libro Officiorum secundo: Rerum autem omnium  nec aptius est quidquam ad opes tuendas ac tenendas quam diligi, nec alienius quam timeri. Preclare enim Ennius:

Quem metuunt, oderunt: quem quisque odit, periisse
Expedit.
Et post non multo: Etenim qui se metui uolent, a quibus metuuntur, eosdem metuant ipsi, necesse est. Quid enim censemus superiorem illum Dionysium, quo cruciatu timoris angi solitum, qui cultros metuens tonsorios, candente carbone sibi adurebat capillum? Quid Alexandrum Phereum, quo animo uixisse arbitramur, qui  cum uxorem Theben admodum diligeret, tamen ad eam ex epulis in cubiculum ueniens, barbarum et eum quidem  compunctum notis Thraciis,  districto gladio iubebat anteire, premittebatque de stipatoribus suis, qui perscrutarentur arculas muliebres, et ne quod in uestimentis occultaretur telum, exquirerent? O miserum, qui fideliorem barbarum et stigmaticum putabat, quam coniugem. Nec eum fefellit opinio. Ab ea est enim ipse propter pellicatus suspicionem interfectus.

Nam quid ego de regum] Per locum ab eo quod magis esse uidetur, argumentatur regum familiaritatem potentem neminem facere, cum reges ipsi tam sint imbecilles.

Nero Senecam] Suetonius de Nerone: Senecam preceptorem ad necem compul t, quamuis sepe commeatum petenti bonisque cedenti persancte iurasset, suspectum se frustra, periturumque potius quam  nociturum ei.

Papinianum] Hic Serbidii Sceuole auditor, et libros ad Pandectas affert questionum triginta septem, responsionum undeuiginti, definitionum duos, de adulteriis unum, edilitium unum. Hic habitus est omnium iuris conditorum acutissimus, eumque uocant historie iuris asylum, doctrine legalis thesaurum, sicut ab illo studiosi legum qui profecissent appellati Papinianiste quandoque fuerint. Amicus et Seuero principi, sed a condiscipulatu, neque non affinis per secundam uxorem, successor eidem quoque in administratione fisci. Denique moriens Seuerus, filios suos non alii magis quam Papiniano commendauit. Erat autem prefectus Urbi Papinianus, ac plus potens in aula quam uolebat. Itaque sepe deponere nocituram  potentiam frustra conatus, tandem ab Antonio Caracalla Seueri filio, militum gladiis obiectus, et securi percussus est, quod excusare parricidium noluisset.

Antonius] Aurelius Antonius Bassianus Caracalla, Seueri filius, patri successit in imperio. Bassianus ex aui materni nomine dictus est. Caracalle uero nomen accepit a uestimento quod populo dederat demisso usque ad talos, ut auctor est Spartianus. Hic fratrem suum Getam, et complures alios preclaros uiros occidi iussit. Papinianus autem in eius conspectu securi percussus, a militibus occisus est: quo facto, percussori dixit: Gladio te exsequi oportuit meum iussum.

Moles ipsa] Dignitatis et potentie nimia, et ob id  noxia magnitudo.

Que] Quasi dicat nulla.

An presidio sunt amici] Supra dictum est utilem amicitiam potentie gratia nonnunquam assumi. Nunc igitur paucis ostendit fortune amicos facillime alienari, nec ullam esse pestem ad nocendum efficaciorem quam familiarem inimicum.

Sed quem felicitas] Sententia est notissima, et ab Ouidio sepius decantata, cuius uersus ex primo de Tristibus libro passim omnibus litteratis sunt in ore:

Donec eris felix, multos numerabis amicos.
   Tempora si fuerint nubila, solus eris.
Idem in secundo de Ponto:

Diligitur nemo, nisi cui fortuna secunda est:
   Que simul intonuit, proxima queque fugat.
En ego non paucis quondam munitus amicis,
   Dum flauit uelis aura secunda meis:
 Ut fera nimboso tumuerunt equora uento,
   In mediis lacera naue relinquor aquis.
Diuus Hieronymus: Amicitia que desinere potest uera nunquam fuit.

Que uero pestis] Quasi dicat nulla. Diuus Hieronymus: Leuius est professum inimicum cauere, quam hostem latentem sub amici nomine sustinere: sub amici nomine, inimici insidias deprehendi. Idem: Adulator quippe blandus inimicus est. Solon, auctore Lertio, precipiebat hunc in modum: Caute singulos obserua, ne forte odium in corde tegant, dum blanda et arridenti facie te alloquuntur, duplexque illis lingua atra ex mente sonet. Diogenes, interrogatus quenam perniciosissime morderet bellua, Ex feris  obtrectator, ex mitioribus autem adulator. M.  Tullius in Lelio, dixit nullam in amicitiis pestem esse maiorem quam adulationem, blanditias, assentationem.



IN METRUM u.

Carmen eiusdem rationis est cum quinto libri secundi. Admonet autem eo nos Philosophia ueram potentiam nemini contingere posse, nisi, depulsis perturbationibus, animo suo dominetur, et, amotis uitiis, sit uirtutis regnum  inuicta fortitudine feliciter consecutus. Seneca Lucilio: Si uis omnia tibi subiicere, subiice te rationi. Multos reges, si ratio te rexerit. Ab illa disces quid et quemadmodum aggredi debeas. Apud Liuium Scipio ad Massinissam. Non est, inquit, mihi crede, tantum ab hostibus armatis etatis nostre periculum,  quantum a circumfusis undique uoluptatibus. Qui eas sua temperantia uictoriam sibi peperit, quam nos Syphace uicto habuimus. Salomon Prouerbiorum capite XuI: Melior est patiens uiro forti, et qui dominatur animo suo, expugnatore urbium. Horatius Carminum lib. II:

Latius regnes auidum domando
Spiritum, quam si Lybiam remotis
Gadibus iungas, et uterque Penus
   Seruiat uni.
ualerius Maximus libro quarto: Multo enim, multo seipsum quam hostem superare operosius est, nec aduersa propera festinatione fugientem, nec secunda effuso gaudio apprehendentem. Baptista Mantuanus:

Dignior est qui se quam qui fortissima uincit
   Oppida, nec uirtus altius ire potest.
 Seneca Tragicus in Thyeste:

Quis uos exagitat furor
Alternum dare sanguinem,
Et sceptrum scelere aggredi?
Ne sitis cupidi arcium,
Quo regnum iaceat loco.
Regem non faciunt opes,
Non uestis Tyrie color,
Non frontis nota regie,
Non auro nitide trabes.
Rex est, qui posuit metus,
Et diri mala pectoris.
Et post aliquot uersus subdit:

Mens regum bona possidet.
Et iterum:

Rex est, qui metuit nichil,
Hoc regnum sibi quisque dat.

Animos] Animi affectus.

Feroces] Immoderatos, recte rationi non obtemperantes.

 Domet] Mitiget, recte rationis imperio subiiciat.

Libidine] Immoderata cupiditate. Libido, teste Aurelio libro de Ciuitate Dei XIII, est generale uocabulum omnis cupiditatis. uerbi gratia, est libido ulciscendi, que ita dicitur. Est libido habendi pecuniam, que auaritia. Est libido quomodocunque uincendi, que peruicacia; est libido gloriandi, que iactantia nuncupatur. Idem libro undeuigesimo eiusdem operis: Felicius seruitur homini quam libidini, cum seuissimo dominatu uastet corda mortalium, ut alias omittam, libido ipsa dominandi.

Fedis habenis] Turpissime seruituti. Macrobius Saturnalium libro I: Alius libidini seruit, alius auaritie, alius ambitioni, omnes spei, omnes timori. Et  certe nulla seruitus turpior quam uoluntaria. Diuus Ambrosius libro Epistolarum secundo: Stulto et imperare seruitus est, et  cum paucioribus presit, pluribus domnis et grauioribus seruit. Seruit enim propriis passionibus, seruit cupiditatibus suis, quarum dominatum nec nocte potest fugere, nec die, quia intra se dominos habet, intra se seruitium patitur intolerabile. Gemina enim seruitus est, altera corporis, animarum altera. Domini corporis quidem homines: animarum autem malitie et passiones, a quibus sola animi libertas sapientem uindicat, ut seruitio ei liceat exire. Sidonius Apollinaris Epistolarum libro secundo: Nam dici nequit quantum per horas fert in hac uita miseriarum uita felicium illorum, si tamen sic sunt pronuntiandi, qui sibi hoc  nomen  presumunt: nimirum qui supergressi ius fasque commune, summam beatitudinem existimant summam potestatem, hoc ipso satis miseriores, quod parum intelligunt, inquietissimo se subiacere famulatui. Nam sicut hominibus reges, ita regibus dominandi desideria dominantur.

Submittat] Subiiciat.

Licet] Tametsi. Claudianus Honorio:

Tu licet extremos late dominere per Indos,
Te Medus, te mollis Arabs, te Seres adorent:
Si metuis, si praua cupis, si duceris ira,
Seruitii patiere iugum, tolerabis iniquas
Alterius leges: tunc omnia iure tenebis,
Cum poteris rex esse tui.

Tua iura] Potestatem tuam, imperium tuum.

Tremiscat] Timeat.

 Seruiat] Subaudi tibi.

Ultima Thule] Hemistichium est uirgilianum Georgicorum libro primo:

Tibi seruiat ultima Thule.
Ut Seruius tradit, Thule insula est Oceani inter septentrionalem et occidentalem plagam ultra Britanniam et Orchades, que insula in Oceano ultima est, in qua cum sol in Cancro est, perpetui dies sine noctibus esse dicuntur. Scribendum est per u post th, testibus Georgio Merula, Christophoro Landino et Antonio Mancinello, tametsi uulgo Thyle per ypsilon scribatur. Grece enim scribitur.

Atras] noxias. Alexander Hegius preceptor quondam meus in frequentissima nobilis Dauentriane ciuitatis schola:

 Est ut perpetuis hominum mens anxia curis,
   Nec ualet illa sui non meminisse mali.
Hanc si tranquillare uelis, fomenta relinque
   Cure, nil equo plus cupe, liber eris.
Idem:

Libertas summa est tua, Christe, facessere iussa,
Nemo est ingenuus, nisi qui tibi seruit Iesu.
Nemo est qui regnat, famulus nisi fidus Iesu.



IN PROSAM uI.

Docet quam fallax et inanis sit gloria, quam plerique mortales tanto studio petunt, et nominis celebritate beatum euadere posse neminem. Gloriam definit Aurelius libro de Ciuitate Dei quinto, capite 12, his uerbis: Gloria est iudicium hominum bene de hominibus opinantium. Idem eiusdem libri cap. 19: uirtutes habenti, magna uirtus est contemnere gloriam. Ab auctore autem Rhetoricorum ad Herennium sic  finitur: Gloria est frequens de aliquo fama cum laude. M. Tullius autem in oratione pro M. Marcello hunc ei finem dedit: Gloria est illustris ac peruagata, uel in suos ciues, uel in patriam, uel in omne genus hominum fama meritorum.

Turpis] Indecora, inhonesta.

Non iniuria] Iure.

Tragicus] Euripides, qui Andromacham sic exclamantem inducit:

,
.
Id est, interprete Antonio Codro Urceo: O gloria, gloria, infinitis iam mortalibus nullius pretii uitam tumefecisti magnam! Sunt tamen qui hec paulo aliter legant et interpretentur sic: O gloria, gloria, decem  millibus hominum, nichil aliud facta nisi tumor magnus seu inflatio magna. Sed quoniam nobis prope Germanici Britannicique Oceani littora nunc uitam degentibus, Grecorum petarum preter admodum paucos, codices non suppetunt, studiosos remittimus ad ipsum Euripidem et Grece lingue professores.

Quo] Qua magni nominis ablatione per falsas uulgi opiniones.

Quid] Quasi dicat nichil.

Erubescant] uerecundentur, pudore et rubore afficiantur. Symmachus in Epistolis: Ut uera laus ornat, ita falsa castigat.

Quem] Laudes.

Quid] Quasi dicat nichil.

 Adiecerint] Addiderint.

Non populari rumore] Non populi inani predicatione,

   Qui stultus honores
Sepe dat indignis, et fame seruit ineptus.

Sed conscientie ueritate metitur] Sed definit et determinat bonum suum sue conscientie ueritate, qua contentus populares auras non querit. Seneca Lucillio suo: Intus teipsum considera, non qualis sis, aliis credas. Persius:

Tecum habita, et noris quam sit tibi curta supellex.
Id est, tuapte supellectile te metire, ac tuis ipsius malis bonisue teipsum expende. Horatius:

Metiri se quemque suo modulo ac pede uerum est.
Eo monemur, ne nos ex assentatorum laudibus aut uulgi opinione uerum propriis ac ueris dotibus animique uirtutibus estimemus. Franciscus Philelphus  satyra quinta:

Atque bono letare tuo, uulgique fugaces
Contemnens auras, ex te pendere memento.
Ludouicus Bigus:

Felix o nimium qui se scrutatur in imo,
   Nec nisi uult proprio credere iudicio.
Nec sua ab instabili probitas ut pendeat aura
   Sustinet, et soli uult bonus esse Deo.

Quod si hoc ipsum] Argumentum depremit a contrariis, ei simile quod de potestate et impotentia supra protulit, uel potius ab oppositis secundum affirmationem et negationem. Si, inquit, propagasse nomen suum uidetur pulchrum et honestum, non propagasse id, turpe inhonestumque iudicandum est. Oppositis enim opposita conueniunt. Sed multo plures sunt gentes, apud quas nomen cuiuslibet ignotum est, quam apud  quas notum. Proinde qui gloriosus creditur, magis inglorius est iudicandus.

Uti] quemadmodum.

Paulo ante] Prosa septima libri secundi.

Disserui] disputaui.

Inter hec uero] Geminis de causis ostendit popularem gloriam ne commemoratione quidem dignam, cum nec uero iudicio proueniat, sed nimis corrupto, ut indocte et stulte, ac  multiuole multitudinis, que sepe laudat nocentes, uituperat innocentes, nec unquam constans permaneat, uerum leuissimo huc illucque momento transferatur. Michel Fernus ad Sabinum:

Hei mihi! quam uana est spes hec et gloria fame:
   Pro fama morimur, docte Sabine, fame.
Stet sua per totum uirtutis gloria mundum,
    Recte uiue Deo, cetera fumus erunt.

Iam uero quam sit inane] Disserit generis nobilitatem non conferre ueram et propriam claritudinem, quam sola uirtus affert, iuxta illud Satyrographi:

Nobilitas sola est atque unica uirtus.
Sunt autem tria nobilitatis genera: nobilitas ex genere, nobilitas ex uirtute, et nobilitas ex utroque. Est preterea nobilitas, seu potius famositas ex uitiis, nam nonnulli sceleribus et fedissimis facinoribus innotuerunt. Ioannes Campanus: Precipua est nobilitas que propria ornata uirtute et sua, cum maiorum sit splendore, dignitate, gloria, uetustate coniuncta.

Claritudinem] Claritatem et nominis splendorem.

Aliena] Non propria, cum clari sint illi, puta parentes  aut progenitores, qui ob uirtutes suas et preclara facinora predicantur: non is qui ex genere progenitus, eorum uirtutes non emulatur

uidetur namque] Definit generis nobilitatem hoc modo: Nobilitas est quedam laus ueniens de meritis parentum.

Aliena claritudo] Ioannes Campanus: Alienis laudibus niti nichil aliud est quam suas proferre non posse. Seneca: Quid enim stultius est quam aliquem eo sibi placere, quod non fecit. Idem: Non facit nobilem atrium plenum fumosis imaginibus. Nemo in nostram gloriam uixit, neque quod ante nos fuit, nostrum est. Animus facit nobilem cui ex quacunque conditione supra fortunam licet surgere.

Quod si quid est] Ostendit cui sit usur generis nobilitas.  Baptista Mantuanus: Est profecto  magnum uirtutis adiumentum, claris ortum esse parentibus. Solent enim iuuenes qui aliquid indolis habent, ne degenerare uideantur maiorum suorum dignitatem emulari et ad paternarum laudum aspirare felicitatem. Sic Philippi nomen Alexandrum, sic maioris Africani gloria minorem Scipionem, sic Cesaris Iulii fama Octauium excitauit, sic denique Pyrrhus Achillides erat animosus imagine patris. Faustus Andrelinus:

Est aliquid clarus magnorum splendor auorum:
   Illud posteritas emula calcar habet.
Ceu tener instantem catulus cum uiderit ursum,
   In patrias uires emula corda mouet.
Scilicet ut nullus tantis sit degener actis,
   Magnanimum pectus strenua facta mouent.



IN METRUM uI.

Carmen est dicolon, cuius alter uersus dicitur alcmanius,  dactylicus, trimeter, hypercatalectus, constans tribus pedibus heroici uersus et syllaba: ita tamen ut non sit ex meris spondeis. Alter uero est Pherecratius, ex spondeo seu anapesto, dactylo et spondeo. Docet unum eumdemque esse omnium patrem, a quo communis uniuersi generis humani sit origo. Proinde neminem esse degenerem, nisi eum qui uitiis deformatus, ab illo pulcherrimo et optimo maximoque parente deficiat. Diuus Hieronymus: Sola apud Deum libertas est, non seruire peccatis: summa apud Deum nobilitas, clarum esse uirtutibus.

Ab ortu simili] Ex consimili origine.

Unus enim rerum] Malachias propheta, capite II: Nunquid non pater unus omnium nostrum? Nunquid non Deus unus creauit nos? Lactantius libro de Iustitia,  capite 15: Deus enim qui homines generat et inspirat, omnes equos, id est pares, esse uoluit. Eamdem conditionem uiuendi omnibus posuit, omnes ad sapientiam genuit, omnibus immortalitatem spopondit, nemo enim beneficiis eius celestibus segregatur. Nam sicut omnibus unicum suum lumen equaliter diuidit, emittit omnibus fontes, uictum subministrat, quietem somni dulcissimam tribuit, sic omnibus equitatem uirtutemque largitur. Nemo apud eum seruus est, nemo dominus. Si enim cunctis idem pater est, equo iure omnes liberi sumus. Nemo Deo pauper est, nisi qui iustitia indiget; nemo diues, nisi qui uirtutibus plenus est; nemo denique egregius, nisi qui bonus et innocens fuerit; nemo clarissimus, nisi qui opera misericordie largiter  fecerit; nemo perfectissimus, nisi qui omnes gradus uirtutis impleuerit. Pindarus, ut refert Eusebius libro Preparationis Euangelice XIII: Unum, inquit, hominum genus est, et ab una matre cuncti, unum patrem creatorem summum atque optimum artificem habemus, qui progressus singulis diuersos secundum merita prebet.

Unus cuncta ministrat] Caue ne legas contra metri rationem, unus qui cuncta ministrat.

Clausit] Inclusit.

Membris] Corporibus.

Celsa sede] E celo.

Edit] Producit.

Nobile germen] Nobilis origo, preclarum genus.

Strepitis] Iactatis. Alloquitur autem homines generis nobilitate gloriabundos.

 Primordia uestra] Tuam et ceterorum mortalium originem.

Spectes] Consideres, o Beti. Indocti deprauarunt hunc locum, legentes spectetis, in metri contaminationem pro spectes, idque uidetur ortum ex eo quod dixit uestra. Timuerunt enim ut esset oratio congrua, non animaduertentes, spectes ad unum Betium esse referendum, uestra uero primordia ad Betium et alios homines.

Ni] Nisi.

Fouens] Amplectens.

Peiora] Mala, comparatiuum loco positiui.

uitiis] Hic casus septimus est, uerbo deserat subdendus, ut sit ordo: Deserat uitiis proprium ortum, hoc est, per uitia ab origine propria degeneret.



IN PROSAM uII.


uoluptates, ait, non solum felicitatem non afferre, sed multarum etiam egritudinum morborumque causas esse.

Quarum] uoluptatum.

Appetentia] Appetitus.

Anxietatis] Sollicitudinis. Ioannes Picus Mirandula: Quid enim optabile in uoluptatibus mundi, que, dum queruntur, fatigant; cum acquiruntur, infatuant; cum amittuntur, excruciant? Bigus:

Quid presentis habent optabile gaudia uite?
Que si quis pelago querat terraue, fatigant
Partaque cor hebetant, amissaque duriter angunt.
Horatius:

Sperne uoluptates, nocet empta dolore uoluptas.
Diuus Hieronymus: Libido transacta semper sui relinquit  penitudinem, id est penitentiam. Grecorum prouerbium est, uoluptati soror est tristities.

Quantos morbos] Anneus Seneca seuerissimus uiliorum castigator, perorans in uoluptatem gulonum, sic scripsit prope diuinitus: Inde, inquit, pallor est, et neruorum uino madentium tremor, et miserabilior ex cruditatibus quam ex fame macies. Inde incerti labentium pedes, et semper qualis in ipsa ebrietate titubatio. Inde intra cutem humor admissus, distentusque uenter, dum male assuescit plus capere quam poterat. Inde suffusio luride bilis, et decolor uultus, tabesque in se putrescentium, et retorti digiti articulis obrigescentibus, neruorum sine sensu iacentium torpor, aut palpitatio corporum sine intermissione uibrantium. Quid capitis  uerligines dicam? quid oculorum auriumque tormenta, et cerebri estuantis uerminationes, et omnia per que exoneramur internis ulceribus affecta? Innumerabilia preterea febrium genera, aliarum impetu subeuntium, aliarum tenui peste repentium, aliarum cum horrore et multa membrorum quassatione uenientium. Quid alios referam innumerabiles morbos, supplicia luxurie?

Tristes uero esse] uoluptati merorem succedere cum norunt omnes, tum maxime libidinosi: nam, teste philosopho, omne animal a coitu triste est. Seneca Lucilio: uoluptates precipue exstirpa, inter res uilissimas habe, que latronum more in hoc nos amplectuntur, ut strangulent. Aristotelis, teste ualerio Maximo, utilissimum est preceptum, ut uoluptates abeuntes consideremus, quas quidem sic ostendendo  minuit: fessas enim penitentieque plenas animis nostris subiicit, quominus cupide repetantur.

Que si beatos explicare possunt] Si  uoluptates corporis beatitudinem afferrent, iam et pecudes beate forent, quibus ee nobiscum sunt communes, sed indignissimum est summum bonum pecudibus tribuere. Proinde corporis uoluptates, que, teste philosopho lib. Moralium III, pecuine sunt et ferales, nulla ratione quempiam beatum possunt efficere.

Quin] Cur non?

Corporalem lacunam] uentrem. Lacuna fit a lacu, et est aque collectio. Seruius: Lacune sunt fosse in quibus collecta aqua stare consueuit. Maro:

Unde caue tepido sudant humore lacune.
Per metaphoram sumitur pro uentre seu aluo quo  cibi potusque congeruntur. Sunt exemplaria in quibus est legere lasciuiam, et est sensus sat apertus.

Honestissima quidem] Supra dixit, uxor ac liberi, qui iucunditatis gratia petuntur, quibus uerbis significauit coniugia gratia uoluptatis expeti. Nunc dicit quod uoluptas ea foret honestissima, nisi et ipsa nimium sollicitudinis et dolorum secum traheret.

E natura] Contra naturam.

Nescio quem filios inuenisse tortores] Baptista Manluanus:

Sepius in natis seuum pater educat hostem,
Cumque suo ignorans interfectore iocatur.
Sepe sibi lacrymas, sperant dum gaudia matres,
Atque sue pascunt uentura opprobria genti.

Mordax] curarum et sollicitudinis plena.

Quecunque conditio] Etiam bona.

 Alias] Alio tempore, subaudi necesse fuit admonere.

Te expertum] Qui filios habes, et quanta sollicitudine sint educandi, uel experientia nosti.

Anxium] Tristem et sollicitum. Non enim nunc anxietati tue plus addendum est, sed potius detrahendum.

Euripidis mei] Pete docti et philosophie peritissimi.

Qui carentem liberis infortunio dixit esse felicem] Nam qui liberis caret, tametsi uidetur infortunatus, quod alieno censum seruet, augeatque heredi, tamen eo infortunio felix est, quod ex liberis  nichil capiat molestie, nec ullum metuat opprobrium. Sophocles in Antigone, Erasmo interprete:

 Inutiles quicunque liberos serit,
Quid aliud hunc, quam sibi creare dixeris
Ipsi dolores, atque risum maleuolis?
Congressis olim Solone et Thalete Milesio, de re uxoria deque liberis ortus est sermo; cum utrumque ultra modum probaret Solon, mirareturque Thaletem eum esse qui nunquam procreationi operam dedisset, rem ille commentus est haud memoratu indignam. Hominem subornauit qui se Athenis illis ipsis diebus Miletum applicuisse diceret. Inde de ciuitatis statu appellatus, omnia ibi florere diceret, unum duntaxat sub id tempus quo inde soluisset lugubrem casum accidisse, quod clarissimi uiri filius unicus, cuius pater peregrinari diceretur, adolescens preclare indolis, fato consumptus esset, cuius funus tota ciuitas magno esset luctu prosecuta. Tum demum de  patris nomine rogatus, excidisse id sibi diceret: quod si subiiceretur, posse se facile reminisci. Postridie igitur cum frequenti foro ambo de more inambularent, obtulit se ille ex composito. Hic ad primam funeris mentionem, cum Solonis animum perculisset, moxque fabule progressu hospes ille eo peruenisset, ut tantum patris nomen reticeret, cetera haud dubie filii interitum Soloni nuntiarent: cum iam amenti similis ipse suum nomen subiecisset, atque ipsum esse nauta affirmasset, doloris magnitudine uictus, persone simul sue atque loci oblitus, sese humi affligit, capillumque et barbam ululatu alternis manibus conuellit, mugitu eiulatuque totum complet forum. Omnis multitudo feditate rei confestim in eum unum conuersa est. Thales uane illius conflictationis conscius,  aliquandiu passus est hospitem insana illa muliebrique lamentatione debaccari. Postremo afflictum humo leuiter attollens: Sis inquit, bono animo, Solon, uiuit filius tuus. At uolui te non ignorare ad quod insanie liberorum amor parentes adigat, et quam non inepte faciant qui hec animorum uincula, cum honeste possint, effugiant.



IN METRUM uII.

Carmen est Anacreontium, dimetrum, catalecticum, constans anapesto, duobus iambis et syllaba. Nonnunquam tamen habet spondeum pro iambo, ut est uidere in primo uersu, qui tamen transpositis dictionibus sic recte legi potest:

Habet omnis hoc uoluptas.

Nonnulli hoc metrum uocant anapesticum, eo  quod primus pes sit anapestus; mihi tamen potius iambicum dicendum uidetur, posseque etiam uel iambum uel spondeum in prima regiuncula recipere, ut apud Prudentium:

Ades, pater supreme.
Significat uoluptatis comites esse dolores, fastidium et anxietatem.

Stimulis] aculeis.

Agit] Afficit, pungit.

Fruentes] Eos qui uoluptate fruuntur.

Par] Similis.

Ubi] Postquam.

Fugit] Ocissime abit

Tenaci] Diuturnum dolorem inferenti.

 Ferit] Percutit, ledit.

Icta] Tacta. Solon: uoluptatem fuge: ipsa namque postremo dolorem parit. Plato iuuentutem ad beatam uitam hac ratione sepissime incendebat: Contrariam uirtutis ac uoluptatis naturam animaduertite. Huius enim momentaneam dulcedinem subita penitentia sequitur, dolorque perpetuus. Illius autem breues labores eterna uoluptas. Claudianus ad Stiliconem:

   Nec te iucunda fronte fefellit
Luxuries predulce malum, que dedita semper
Corporis arbitriis hebetat caligine sensus,
Membraque Circes effeminat acrius herbis.
Blanda quidem uultu, sed qua non tetrior ulla
Interius, fucata genas, et amicta dolosis
Illecebris toruos aura circum ligat hydros.
Illa uoluptatum multos innexuit hamis.
Baptista Mantuanus:

    Non insidiosa uoluptas
Decipiat quemquam, blanda sub imagine semper
Ingreditur, nardi succos, unguenta, sapores
Mellifluos prefert, uultuque applaudit amico.
Sed nichil est sine fraude, latent sub melle uenena.
Que postquam imprudens biberis, fugit illa repente
Leta dolis, manet infixum sub pectore uulnus
Ioannes Franciscus Picus in uoto pro salute coniugis:

O miserum mortale genus, cui tristia rebus
Succedunt letis, et amaro perlita felle,
Pocula de calicis melliti margine manant.
Quidquid enim presens dulci oblectauit amore,
Amissum querimur, et amaro uerba dolore
Saucia mens fundit, renouatque in pectore uulnus.
Nos quoque quondam Elegiarum moralium lib. III sic lusimus:

Sane quam breuis est, quam mista dolore libido:
   Aufugit hec raptim, sed dolor usque manet.
 Et post pauca:

Quid tibi blanditur tantum? quid dulce uidetur,
   Cui modicum mellis, seuus amaror inest?
Succedit saties, succedunt tedia, meror,
   Anxietas, culpam maxima pena manet.
Continuo fugiunt, que sensus tempore paruo
   Molliter afficiunt, nec remanere queunt,
Conscia mens miseris se moribus ipsa remordet,
   Sanarique nequit, ni ferat auctor opem.
Item:

Letitiam carpit sollicitudo comes.



IN PROSAM uIII.

Hac prosa prius summatim repetit ea que supra disputauit, aiens uoluptates, gloriam, regna, dignitates et diuitias, nec ad beatitudinem quasi quasdam uias ferre, nec beatos efficere. Deinde docet corporis bona cum primis esse fragilia, nec magno prudentibus  hominibus estimanda.

He uie] Quas uulgus stulte ad felicitatem uias opinatur.

Quedam deuia] Loca auia et a recta uia nimis diuersa.

Quid enim] Particula est interrogatoria, id est cur non? et est comicum, teste Acrone. Flaccus lib. Sermonum I:

Militia est potior, quid enim? concurritur hore
Momento.
Sensus est: quare non monstrauero breuissime, quantis malis he uie sint implicite. Potest et simpliciter accipi, ut sit preparatiuncula quedam future interrogationi, quod et ipsum frequens est apud comicos et in sermone quotidiano.

 Poscendi] Ambiendi et petendi magistratus.

Degas] Degere uelis.

Corporis seruitium] Seneca Lucilio: Maior sum et ad maiora genitus quam ut mancipium sim corporis mei: quod equidem non aliter aspicio quam pondus ac penam uinculumque libertati mee circumdatum.

Iam uero] Concinne transit ad corporis bona, que ad superiora  facile referri possunt.

Pre se ferunt] Ostentant eisque quasi feliciores aliis preferri cupiunt

Num] Nunquid.

Elephantes] Animalium terrestrium, Plinio teste, maximum est elephas, proximumque humanis sensibus. Elephantes domiti militant et turres armatorum  in hostes ferunt, magnaque ex parte Orientis bella conficiunt. Prosternunt acies, proterunt armatos. Nascuntur in Africa ultra Syrticas solitudines, et in Mauritania, item in Aethiopia et apud Troglodytas, sed maximi in India, quos Afri pauent, nec contueri audent. Nam et maior Indicis magnitudo est. Lege Plinium libro Naturalis Historie uIII.

Tauros] Taurus bos ad procreandum reseruatus. Accipitur et pro quocunque robusto boue. Maro:

   Ergo age terre
Pingue solum primis extemplo a mensibus anni,
Fortes inuertant tauri.

Tigres] Tigrin Hyrcani et Indi ferunt animal uelocitatis tremende et maxime cognite, dum capitur. Totus eius fetus, qui semper numerosus est, ab insidiante rapitur equo quam maxime pernici atque  in recentem subinde transfertur. At ubi uacuum cubile reperit feta  fertur preceps, odore uestigans. Raptor, appropinquante fremitu, abiicit unum ex catulis. Tollit illa morsu, et pondere etiam ocior acta remeat, iterumque consequitur, et subinde, donec in nauem regresso irrita feritas seuit in littore. Hec ex Plinio. Plura ex aliis de eadem tradentur infra.

Respicite] Considerate.

Spatium] Amplitudinem.

Firmitudinem] Firmitatem.

Celeritatem] uelocitatem.

His] Spatio, firmitudine, celeritate.

Sua ratione] Spiritu diuino.

Forme uero nitor] Ostendit corporis pulchritudinem  sane quam fluxam esse, et celerrime mutabilem.

Ut] Quantum.

Rapidus] Cito preteriens. Domitianus apud Suetonium: Scias nec gratius quidquam decore, nec breuius. Ouidius lib. de Arte amandi II.

   Ingenii dotes corporis adde bonis.
Forma bonum fragile est, quantumque accedit ad annos,
   Fit minor, et spatio carpitur illa suo,
Nec semper uiole, nec semper lilia florent.
   Et riget amissa spina relicta rosa,
Et tibi iam uenient cani formose capilli,
   Iam uenient ruge, que tibi corpus arent.
Iam molire animum, qui duret, et astrue formam.
   Solus ad extremos permanet ille rogos.
Nec leuis ingenuas pectus coluisse per artes
   Cura sit, et linguas edidicisse duas.
 Rursus idem:

Ergo age fallaci timide confide figure.
   Quisquis es, atque aliquid corpore maius habe.
Isaias cap. XL: Omnis caro fenum, et omnis gloria eius quasi flos agri. Merito forma hominis flori comparatur, eodem pene momento uirescens et arescens. M. uarro: Quem puterum uidisti formosum, hunc uides deformem in senecta. Apuleius in Deo Socratis, significare uolens nichil esse breuius decore, sic ait: Formosus est, exspecta paulisper, et non erit. Calphurnius in Bucolicis:

Donum forma breue est, nec se tibi commodat annis.
Seneca in Hippolyto:

Anceps forma bonum mortalibus.
Exigui donum breue temporis.
Ut uelox celeri pede laberis.
 Rursus idem:

Ut fulgor teneris qui radiat genis,
Momento rapitur, nullaque non dies
Formosi spolium corporis abstulit.
Res est forma fugax: quis sapiens bono
Confidat fragili?
Idem, uel ut quibusdam uidetur, alius Seneca in Octauia:

   Sola perpetuo manent
Subiecta nulli mentis atque animi bone
Florem decoris singuli carpunt dies.
Salustius: Nam diuitiarum et forme gloria fluxa atque fragilis est: uirtus clara eternaque habetur. Diuus Ambrosius in tertio Hexemeron: Surrexerat ante floribus immista teneris sine spinis rosa, et pulcherrimus flos sine ulla fraude uernabat: postea spina sepsit gratiam floris, tanquam humane speculum preferens uite, que suauitatem perfunctionis sue finitimis curarum  stimulis sepe compungat. uallata est enim elegantia uite nostre, et quibusdam sollicitudinibus obsepta, ut tristitia adiuncta sit gratie. Unde cum unusquisque aut suauitate rationis, aut prosperioris cursus successibus gratulatur, meminisse culpe eum conuenit, per quam nobis in paradisi amenitate florentibus, spine mentis, animique sentes iure condemnationis ascripti sunt. Irrutiles igitur, o homo, licet aut splendore nobilitatis, aut fastigio potestatis, aut fulgore uirtutis, semper inferiora tua respice, semper spinas germinas, nec prolixa gratia manet. Breui unusquisque decurso etatis flore marcescit. Aristoteles Stagerita Nicomachi medici filius, Platonis auditor, preceptor Alexandri Magni, plurima scripsit non solum neruose, sed et eleganter contra quorumdam uulgo sordide philosophantium  opinionem.

Lynceis oculis] Acutissimis et perspicacissimis Sunt qui opinantur oculos lynceos appellari acutissimos a lyncibus, que  clarissime omnium quadrupedum cernunt. Aliis uidentur potius dicti a Lynceo uno ex Argonautis, acutissima oculorum acie predito, qui  dicebatur uidere trans parietem: qui  conspexit nouissimam lunam primamque eodem die in signo Ariete: quod paucis mortalium contigit uidisse: et inde fabula orta est cernendi Lynceo, ut docet Plinius. De hoc ait Flaccus:

Solus transibit nubila Lynceus:
 Huius meminit Horatius in Epistolis et in Sermonibus dixit:

   Ne corporis optima lynceis
Contemplere oculis.
Lyncei mentio fit apud eruditos frequens, et imprimis apud Ciceronem et Apuleium et Senecam. Meminit et huius Plato in epistola quadam. Aristoteles in primo de Generatione et Corruptione libro: Nam que debilem uisum habenti mista essent, acute uidenti  non essent mista. Aristophanes in Pluto:

Faxo uideas uel lynceo ipso acutius.
Lucianus in Hermotimo: Tu uero nobis ipso etiam lynceo perspicaciores, qui  per pectus ipsum, que sunt intus cernis. Sunt qui tradant Lynceum primum reperisse fodinas metallorum eris,  argenti, auri, et hinc uulgo natam fabulam, quod ea quoque uideret, que sub terra forent. Apollonius in Argonauticis scribit hunc Lynceum usque adeo fuisse perspicacem, ut etiam terram ipsam oculorum acie penetraret, queque apud inferos fierent, peruideret. uersus eius Erasmus uir doctissimus, idemque disertissimus sic interpretatus est:

At miro uisus pollebat acumine Lynceus,
Si modo uera est fama, uirum que predicat illum,
Perfacile inspexisse sub altis condita terris
Eusebius libro de Euangelica Preparatione octauo, capite quinto: Ad hec longe absis a ueritate, si malorum aliquem felicem arbitraris, etiamsi Creso ditior, acutior uisu quam Lynceus, maioribus corporis uiribus quam Crotoniata ille Milo, Ganymede formosior sit, omnibusque aliis corporis et exterioribus bonis abundet.  Qui enim mentem suam plurimorum dominatui ac pessimorum subiecit, cupidinis, doloris, timoris, stultitie, inscitie, felix atque beatus esse nullo modo poterit, etiamsi uulgo beatus appelletur. Nam si animi oculos parumper uolueris eleuare, atque  de uero bono considerare, omnia que nunc admirari uideris, magno risu prosequeris. Semper enim cum meliora lateant, in locum eorum mala irrumpentia laudantur. Cum uero in medium adsunt bona, tunc que contraria sunt, hac luce dilucidius turpidinem suam ostendunt. Si ergo diuinum illud bonum mente conceperis, nichil eorum que dixisti facile apud uitiosos inueniri, inter bona collocabis. Pretiosissima nempe illorum argenti atque auri metalla sunt, que a pessima terrarum parte solent prodire. Permultum namque profecto interest  inter metallorum sterilitatem et fecunditatem terre non metallose. Longe quippe abest argenti atque auri natura a bonitate frugum, sine quibus uiuere nequimus: quod maxime in annone patet caritate. Omnes enim thesauros pro modici temporis alimento recte propter necessitatem iudicantes libenter omnes proiicere solent. Quando autem necessaria nobis cumulate affluunt, nature bonis abundantes, contenti esse non possumus, sed argento atque auro inhiantes, et quasi oculis capti, terreno pondere huc atque illuc propter auaritiam ferimur, continuoque pecunie gratia bello uexamur. uestes etiam magnificas cupimus, que nichil aliud sunt quam textorie artis laudes et flos ouium, ut nonnulli pete dixerunt. Qui uero glorie adeo cupidus est, ut uel a  malis laudari cupiat, hunc improbum esse necesse est: quippe unumquodque suo simili gaudet. Bonam autem ualetudinem aurium queret, si didicerit, non paruos animi morbos ab auditu oriri. Qui uiribus corporis ceruicem eleuat, atrocissimas ante oculos belluas ponat. Ita enim intelliget turpissimum esse ferarum uiribus hominem gloriari. Formositatem corporis iactare, mentis compos nemo poterit, que breui adeo exstinguitur tempore, ut antequam florescant, defloruisse uideatur: presertim cum etiam inanimata artis opera picta, ficta, texta non parua uideat exstare pulchritudine. Quorum omnium nichil unquam apud Deum inter bona enumeratum est: quid dico apud Deum, cum neque periti homines, qui recte philosophantur, bona caducas has res, aut arbitrentur, aut appellent? Hactenus Eusebius

 Alcibiades] Alcibiades Atheniensis non solum dux inclytus, sed in dicendo etiam eloquentissimus fuit, ut Demosthenes et Theophrastus tradiderunt. Ut Probus ait, fuit omnium etatis sue multo formosissimus, ad omnes res aptus, consiliis plenus, terra marique summus imperator, cuius tanta erat oris atque orationis commendatio, ut nemo ei dicendo posset resistere, diues, cum tempus posceret, laboriosus, patiens, liberalis, splendidus non minus in uita quam in uictu, affabilis, blandus, temporibus callidissime seruiens. Idem simul atque se remittebat, ita luxuriosus, dissolutus, libidinosus, intemperans reperiebatur, ut omnes admirarentur in uno homine tantam esse dissimilitudinem, atque tam diuersam naturam.  Multa de eo refert Thucydides. uitam eiusdem habes apud Plutarchum, et quem modo citaui Probum Aemilium. Apud Marsilium Ficinum in Commentario Socratem inter alia diotima his alloquitur: Si oculos tibi lynceos natura dedisset, mi Socrates, ut aspectu quelibet occurrentia penetrares, formosissimum illud extrinsecus Alcibiadis tui corpus tibi turpissimum uideretur.

Triduane febris] Febris trium dierum. Sciendum, teste Seruio, febrem, licet a feruore dicta sit, esse etiam frigidam. Per diminutionem dicitur febricula.

Dissolui] Corrumpi. Diuus Ambrosius libro Hexemeron tertio: Hodie uideas adolescentem ualidum, pubescentis etatis uirtute florentem, grata specie, suaui  colore. Crastina die tibi facie et ore mutatus occurrit, et qui pridie tibi lautissimus decore forme uisus est gratia, alio die miserandus apparet, egritudinis alicuius infirmitate resolutus. Diuus Bernardus in libello de morum Institutione: Qualis est ista pulchritudo, quam leuis febricula, et rugosa senectus ita totam dissoluit, ut nec fuisse putetur?



IN METRUM uIII.

Carmen dicolon est, constans altero uersu Asclepiadeo, choriambico, altero dimetro iambico. Mortales ait ceteras res quonam loco quesituri sint, probe callere: beatitudinem uero, ubi nancisci possint, prorsus ignorare.

Que ignorantia] Quanta. Sunt exemplaria, in  quibus legitur quanti, quantum uel miseros, uel deuio tramite.

Capreas] Siluestres capras. Caprea dicitur siluestris capra. Martialis:

Pendentem summa capream de rupe uidebis.
   Casuram speres, decipit illa canes.

Tyrrhena uada] Mare Tuscum. Tyrrheni dicti sunt Hetrusci a Tyrrheno rege, cum quo ex Lydia quondam in Italiam transmigrarunt.

Recessus] Spatia.

Niueis] Candinis.

Feracior] Fertilior.

Tenero pisce] Molli piscium genere.

Asperis echinis] Conuenienti usus est epitheto, echinus enim est pisciculus ex cancrorum genere, spinas habens, quibus pro pedibus utitur, de quo  Martialis:

Iste licet digitos testudine pungat acu ta,
   Cortice deposito mollis echinus erit.
Iuuenalis:

Et semel aspecti littus dicebat chini.
Horatius in Sermonibus:

Sed non omne mare est generose fertile teste,
Murice Baiano melior Lucrina peloris,
Ostrea Circeis, Miseno oriuntur Echini,
Pectinibus patulis iactat se molle Tarentum.
uetus adagium est, Echino asperior: quod dicitur in hominem intractabilem et insuauibus moribus. Sciendum autem est esse et terrestrem echinum, spinis undique obsitum.

Quonam] Quo loco, ubi.

 Nescire] Subaudi se.

Sustinent] Patiuntur.

Stelliferum polum] Anastrophe est. Ludouicus Bigus:

Contentus nemo uiuit, meliora sed optat.
   Hoc magis assequitur, quo meliora magis.
Ad summum natura bonum cum nostra feratur,
   Hoc explere sitim mens nequit in pelago.
Ad superas opus est, ut libera transuolet arces,
   Gutture se pleno si satiare cupit.
Natus ad etheree solatia spiritus aule,
   Terrena nunquam sede quietus erit.
Stulte igitur mortales rerum terrenarum cupiditate demersi, in tellure queritant, quod supra celum stelliferum est collocatum.

Ambiant] Ambiendo appetant. Ambire, teste Nonio, significat interdum ambitionibus appetere. Diuus Hieronymus: Diuitie non secuture post hominis mortem  amantur. Honor fascium, qui per successorem exolescat, ambitur.

Cum] Postquam.

Falsa] Fallacia huius seculi bona.

Graui mole] Summa difficultate et maximis laboribus.

Parauerint] Comparauerint.

Tum] Tunc, deinde. uera bona, ut ita beatitudinem consequantur, a qua falsa bona mentes auocant et abducunt. Nam, teste Lactantio, sicut ad uerum bonum per fallacia mala, sic ad uerum malum per bona fallacia peruenitur.



IN PROSAM IX.

Hactenus Betio Philosophia false formam felicitatis  ostendit. Iam causas reddit cur in his que mortales appetunt summum bonum non possit inueniri, aitque inde maximum hominibus errorem accidere, quod prauitate sua id, puta summum, distraxerint, quod suapte natura simplex et indiuiduum, nullam patitur sectionem. Nam uera beatitudo ea que separat stultum uulgus, omnia simul complectitur, sufficientiam, potentiam, reuerentiam, celebritatem et letitiam: quorum unum quidlibet absque reliquis nemo unquam potest obtinere.

Hactenus] Hucusque.

Mendacis] False.

Perspicaciter] Acute.

Deinceps] Deinde, gradatim.

ueluti rimula] Pulchra translatio

 Malim] Malo, ut uelim pro uolo.

Atqui] Unde sit ortus error euidenter ostendit, et gradatim certis colligit argumentis unam eamdemque esse naturam sufficientie, potentie, reuerentie, celebritatis atque letitie.

Egere claritudine] Subaudi uideatur.

Abiectius] Contemptius.

Dispertit] In partes diuidit.

Rei] uere felicitatis.

Qua minime affectat] Atqui supra dictum est, omnes summum bonum ueramque felicitatem appetere: quomodo igitur nunc dicit, aliquem rem ipsam minime affectare? Ut hic scrupulus exanimatur, ne quem male forsitan habeat, animaduertendum est duplicem esse hominis appetitum, alterum quidem  naturalem, confusum et inordinatum, eoque omnes mortales  in summum bonum ferri, ueramque beatitudinem appetere: alterum uero rationalem, discretum et ordinatum, eoque paucos in summum bonum diuina gratia dirigi, puta eos duntaxat, qui norunt, ubi id et quomodo querendum sit, rectaque uia, fide, spe et caritate freti tendunt, ut illud tandem consequantur. Expone igitur quam minime affectat, id est appetit, et querit appetitu proximo, directo et ordinato, eoque modo et uia qua summum illud bonum est inuestigandum.

Qui diuitias] Dilucide docet quemadmodum mortales, a recta uia insipienter aberrantes, conentur eius rei que partes non habet, partem unam quamlibet ceteris neglectis adipisci.

 Solum posse] Solam potentiam.

Profligat] Dissipat, prodigit, profundit.

Mordeatur] Contristetur.

Summam perfectionem] Absolutam integramque rationem.

In aduersum] In contrariam mentis partem.

Hec] uera felicitas.

uel] Etiam.

Perspicua] Patens. Perspicuum dicitur quod uisui peruium est.

Ea uera est] Definitio est beatitudinis, uerbis quidem differens ab ea que data est supra, re uero consentiens.

Uti] Quemadmodum.

 In Timeo] In nobilissimo illo dialogo. Timeus Locrensis philosophus Pythagoreus, nobilitate et opibus prestantissimus, summis magistratibus et honoribus functus est, et ad summa totius philosophie fastigia feliciter ascendit. Huius nomine Plato pulcherrimum librum suum inscripsit, in quo Socrates Timeum sic alloquitur: Tua ergo interest, o Timee, inuocatis secundum legem diis, disputationem iam exordiri. Cui Timeus hunc in modum respondet: Probe consulis Socrates. Nam cum omnes qui mentis quoquo modo compotes sunt, in operis cuiuslibet uel magni, uel parui principio inuocare Deum soleant, quanto nos equius est de uniuerso, siue genitum sit, siue ingenitum disputaturos  inuocare diuinam opem? Diuus Augustinus libro Academicorum secundo: Imprimis diuinum auxilium omni deuotione  atque pietate implorandum est. Plato in epistola ad Dionis propinquos et amicos: Omnibus enim in rebus et dicendis et cogitandis, principium semper a diis est faciendum.

Rite] Recte, bene.

Modulata est] Cecinit.



IN METRUM IX.

Merito nunc et heroico carmine utitur, cum Deum inuocet omnium rerum creatorem, conseruatorem, patrem optimum, maximum, pulcherrimum, potentissimum, ac  inenarrabilem, et ab exclamatione sumit initium, que summam admirationis uim habet: qua quidem tum solemus uti, cum significare uolemus tantas esse laudes ac merita cuiuspiam,  ut ea pro dignitate nullis uerbis consequi ualeamus. Carmen autem hoc multo pulcherrimum eruditissimumque ex Platonis fere Timeo mirabili ingenio depromptum est.

O] Interiectio est admirantis immensam, infinitam et incomprehensibilem Dei maiestatem.

Perpetua ratione] Aeterna dispositione, sempiterna prouidentia

Sator] Creator.

Tempus ab euo ire iubes] Id est, post euum tempus quasi eius imaginem fluere imperas. Tria enim cum sint, eternitas, euum et tempus, primum eorum solius Dei est, qui nec principium habet, nec finem, sed ipse principium et finis est omnium. Secundum angelis tributum est, qui principium habent  et fine carent, quod et rebus omnibus permanentibus tribui quoque debere nonnullis placuit. Tertium, puta tempus, postremo loco statutum est, eorum que et generationi et corruptioni sunt obnoxia, tametsi ad alia quoque transferatur. Ioannes Franciscus Picus hymno primo:

Longinquo primum tempus tunc fluxit ab euo,
Ex motu fluitans nunquam cessantis Olympi.
Timeus apud Platonem: Cum igitur  hoc a se factum sempiternum deorum simulacrum moueri et uiuere pater ille qui genuit, animaduerteret, delectatus est opere, et hac ductus letitia, opus suum multo etiam magis primo illi exemplari simile reddere cogitauit. Itaque quemadmodum illud sempiternum animal est,  ita uniuersum hoc pro uiribus tale facere statuit. Illius quidem animalis eterna natura est, quod genito operi congruere omnino non potest. Idcirco imaginem eui mobilem effingere decreuit, ac dum celum exornaret, fecit eternitatis in unitate manentis eternam quamdam in numero fluentem imaginem, quam nos tempus uocamus. Dies porro et noctes et menses et annos, qui ante celum non erant, tunc, nascente mundo, nasci iussit que omnia temporis partes sunt. Hec Timeus. Iam quid sit tempus uideamus. Auctore Speusippo, tempus a Platone hunc in modum definitum est. Tempus est solis motus, progressionis mensura. Teste Plutarcho in lib. de Placitis philosophorum, Pythagoras dixit tempus spheram extremi ambientis esse; Plato eui effigiem mobilem, uel mundane motionis intercapedinem; Eratosthenes, solis iter; Plato, essentiam  temporis, celi motum; Stoicorum plerique, motionem ipsam. Macrobius lib. Saturnalium I: Tempus est, inquit, certa dimensio, que ex celi conuersione colligitur. Aristoteles lib. Physice auscultationis Iu: Tempus est numerus motus secundum prius et posterius. Que quidem definitio hunc in modum solet exponi: Tempus est numerus numeratus ipsius motus localis, non cuiuscunque, sed primi mobilis secundum partem priorem successionis et posteriorem. Rodolphus autem Agricola Phrisius, acutissimo uir ingenio et eruditione singulari, uolumine Dialecticorum primo: Tempus, inquit, definiri solet esse numerus motus secundum prius et posterius. Nos apertius dicemus esse celi solisque uertigine deductum spatium, quo rerum  omnium agitationem uicissitudinemque metimur. Hec Agricola. Diuus Aurelius Augustinus, omnium mortalium longe doctissimus, lib. Confessionum II se ignorare quid si tempus confitetur, tametsi uideat id quamdam esse distentionem. In eodem libro inter alia temporis Platonicam Aristotelicamque definitionem improbans: Nemo ergo, inquit, mihi dicat celestium corporum motus esse tempora, quia et cuiusdam uoto cum sol stetisset, ut uictor Iosue prelium perageret, sol stabat, sed tempus ibat.

Stabilis] Marsilius Ficinus lib. Theologie III: Deus per se mouet, agitque omnia, ipse quidem stabilis per seipsum. Baptista Mantuanus in III Calamitatum libro:

Sed solum uideat patrem, et reuerenter adoret.
 Qui sedet et stabilis solo mouet omnia nutu.
Diuus Augustinus lib. Confessionum I: Tu autem, Domine, qui et semper uiuis, et nichil moritur in te, quoniam primordia seculorum, et ante omne quod uel ante dici potest, Tu es, et Deus es Dominusque omnium que creasti, et apud te rerum omnium mutabilium immutabiles manent origines, et omnium irrationabilium et temporalium sempiterne uiuunt rationes. Psalmographus: Mutabis ea, et mutabuntur: tu autem idem ipse es. Diuus Iacobus apostolus: Apud quem non est transmutatio, nec uicissitudinis obumbratio. Et ipse apud Malachiam prophetam: Ego Dominus, inquit, et non mutor.

Externe cause] Id est, cause extra diuinam mentem  site, cum nulle forent, nec Deus ab ullo alio moueri possit. Aristoteles quatuor posuit causas, quibus omnia fiunt: primam, que mouendi principium est; secundam, ex qua fit aliquid, quam materiam uocat; tertiam, rationem ac speciem, qua unumquodque formatur; quartam, finem, propter quem unumquodque efficitur. His quintam Plato adiicit, exemplar, quam uocat, hoc est enim id ad quod respiciens opifex, id quod destinat, efficit. Deus autem intra se rerum omnium exemplaria habet. Hic autem mundum ex nichilo creauit, nullis externis causis excitatus, sed ad internum exemplar, et propter summam bonitatem. Et hoc est quod subdit.

uerum] Sed.

 Forma] Idea, exemplar.

Summi boni insita] Interna, intus sita.

Liuore carens] Expers inuidie. Philo Iudeus ex sententia Mose de mundi creatione scribens, ait opificem rerum omnium Deum bonum esse, nec ulli eorum que sunt inuidere, propterea mundum condidisse. Timeus uero Platonicus: Dicamus, inquit, quam ob causam ille rerum auctor generationem et hoc uniuersum constituit. Bonus erat. Bonus autem nulla unquam aliqua de re inuidia tangitur. Ergo cum liuor ab eo alienissimus esset, omnia sibi  simillima fieri uoluit. Et post pauca: Totumque ita mundum constituit, ut pulcherrimum natura opus, optimumque foret.

Ducis] Producis.

 Ab exemplo superno] Ex eterna idea. Sunt autem idee principales quedam forme, et eterne, que diuina, intelligentia continentur, ut Augustinus ait in libro octoginta trium Questionum: que cum ipse nec oriantur, neque intereant, secundum eas tamen formari dicitur omne quod oriri et interire potest, et omne quod oritur et interit. Sunt autem he in mente diuina et exemplaria dici possunt, auctore Thoma, qua  rerum factionis principia sunt: rationes uero habentur, qua dicuntur principia cognoscendi. Quandoquidem ipse Deus essentiam suam omni quo cognosci potest modo, perfecte cognoscit, et non solum qua in se est, sed qua participari similitudine quadam a rebus creatis potest: Quecunque uero creata sunt, propriam habent speciem, qua similitudinem  diuine essentie participant.

Pulchrum pulcherrimus ipse] Timeus Platonicus: Cum uero et mundus omnium genitorum pulcherrimus sit, et eius auctor causarum omnium optimus, dubium non est quin sempiternum sit secutus exemplum. Sic igitur generatus, ad id effectus, quod ratione et sapientia sola comprehendi potest, et immutabile permanet.

Perfectasque iubens] Ordo est: Et iubes perfectum mundum absoluere, id est absolutas habere partes perfectas. Idem Timeus: Quatuor igitur earum rerum quamlibet integram mundus accepit. Ex omni quippe igni, ere, aqua, terra, ipsius faber ita ipsum composuit, ut nullam cuiusquam istorum partem aut  uim extra relinqueret. Idque ea ratione fecit: primum quidem, ut totum hoc animal quam maxime perfectum ex perfectis partibus esset: deinde ut esset unum, cum nichil extra relictum fuerit, ex quo alterum generetur; postremo, ne quis ipsum morbus, aut senectus attingeret.

Tu numeris elementa ligas] Timeus idem: Quoniam uero corporeus, spectabilisque et tractabilis mundus erat futurus, ac sine igni uideri nichil potest, nichilque sine solido tangi, et solidum absque terra nichil, ideo in operis huius exordio Deus ignem primo terramque creauit. Sed duo sola absque tertio quodam commode coherere non possunt, mediumque aliquod uinculum utrorumque desiderant. uinculum uero id est aptissimum atque pulcherrimum ex se et iis que astringit,  quam maxime unum efficit. Hoc maxime proportio ratioque alterne comparationis assequitur. Quando enim in tribus numeris aut molibus, aut uiribus medium ita se habet ad postremum, ut primum ad medium, uicissimque ut postremum cum medio, ita medium cum primo congruit, tunc quod medium est, et primum fit et postremum, postremum quoque et primum media fiunt. Ita necessitas cogit, ut omnia que sic deuincta fuerint, eadem inter se sint. Eadem uero cum facta sint, efficitur, ut omnia sint unum. Quod si uniuersi corpus latitudinem habere debuisset, nullam uero profunditatem, unum sane tum ad seipsum, tum ad extrema uincienda interiectum medium suffecisset. Sed cum soliditatem mundus requireret, solida uero non uno, sed duobus semper mediis copulentur, inter ignem  et terram Deus erem aquamque locauit, eaque ita inter se inuicem  comparauit, ut quemadmodum ignis ad erem, ita er ad aquam: ut er ad aquam, sic aqua ad terram congrue conferatur. Qua ex coniunctione ita constitutus est mundus, ut aspici tangique possit. Propterea ex huiusmodi rebus numero quatuor mundi corpus conflatum est, ea connexum comparatione, qua dixi. Ex quo seipsum amicitia concordi complectitur, atque ita apte coheret, ut nequeat dissolui ullo modo, nisi ab eodem a quo est colligatum. Seuerinus noster, tib. de Musica I, cap. 2: Iam uero quatuor elementorum diuersitates contrariasque potentias, nisi quedam harmonia coniungeret, qui fieri posset ut in unum corpus ac machinam conuenirent? Sed hec omnis diuersitas ita et temporum uarietatem parit  et fructuum, ut tamen unum anni corpus efficiat. Unde si quid horum que tantam uarietatem rebus ministrant, animo et cogitatione discerpas, cuncta pereant, nec  consonum quidquam seruent. Et ut in grauibus chordis hic uocis modus est, ut non ad taciturnitatem grauitas usque descendat, atque in acutis ille custoditur acuminis modus, ne nerui nimium tensi uocis tenuitate rumpantur, sed totum sibi sit consentaneum atque conueniens, ita etiam in mundi musica peruidemus nichil ita esse nimium posse, ut alterum propria nimietate dissoluat. uerum quidquid illud est, aut suos affert fructus, aut aliis auxiliatur ut afferant. Nam quod constringit hiems, uer laxat, torret estas, maturat autumnus, temporaque uicissim uel ipsa suos afferunt  fructus, uel aliis, ut afferant, subministrant. De elementorum per numeros connexione, plura lege apud Macrobium sane quam iucunda in I lib. Commentariorum, quos in Scipionis Somnium composuit.

Numeris] Quaternario elementorum numero et ternario interstitiorum. Tribus enim interstitiis conuenientissime quatuor connexa sunt elementa, quorum primum est a terra ad aquam, secundum ab aqua ad erem, tertium ab ere ad ignem.

Frigora flammis] Frigida calidis.

Arida] Sicca.

Liquidis] Humidis.

Purior] Sincerior.

Euolet] Extra locum prescriptum nimia grauitate.

Deducant] Deprimant.

 Tu triplicis mediam] Ordo est: Tu connectens animam mediam triplicis nature mouentem cuncta, resoluis, id est expandis, subaudi eam, et repete mediam per consona membra.

Triplicis nature] Quia  ex tribus rerum generibus, essentia, eodem et altero, Deus unam anime mundi conflauit naturam, tam exacta commistione, ut in essentia eius ubique idem inesset alterum, atque uicissim in ipso eius eodem inesset et alterum, et essentia: rursus in ipso eius altero et essentia lateret, et idem. uel nature triplicis ideo, quod anima mundi sublimes causas cum infimis connectens effectibus, in seipsa manet, et declinat ad effectus, et ad causas ascendit.

Mediam] Ut Platoni placet, Deus animam in medio  rerum constituit, protenditque eam inde per totum, et interim aliquid eius eduxit extra mundum: quo uidelicet dum prouideret mundo, conuerteretur ad Deum. Ita anima est medius rerum gradus, atque omnes gradus tam superiores quam inferiores connectit in unum, dum ipsa et ad superos ascendit, et descendit ad inferos. Timeus apud Platonem: Ex ea substantia que indiuidua et semper eadem similisque est, et ex ea rursus que circa corpora diuidua fit, tertiam substantie speciem commiscuit mediam: que rursus esset nature ipsius eiusdem, et nature ipsius alterius particeps, eamque per hec mediam constituit inter indiuiduam substantiam, et eam que circa corpus diuiditur. Ea cum tria sumpsisset, in unam speciem omnia temperauit.

 Cuncta mouentem] uirgilius Aeneidos lib. uI:

   Totamque infusa per artus
Mens agitat molem, et magno se corpore miscet.

Per consona membra] Per mundi partes harmonia quadam coniunctas et congruentes. Timeus Platonicus: Postquam igitur secundum creatoris illius mentem tota anime constitutio absoluta fuit, mox omne corporeum intra ipsam effinxit, mediumque medie accommodans, apto modulamine copulauit. At illa a medio per omne usque ad celi extrema se porrigens, eique extrinsecus circumfusa, seque in seipsa conuertens, ita sempiterne sapientisque uite in uniuersum tempus diuinum dedit exordium. Et corpus quidem celi spectabile  factum est, anima uero oculorum effugit obtuitum, rationis et modulaminis compos, ab auctore suo omnium, que semper sunt, et ad intelligentiam pertinent, optimo, ipsa quoque optima omnium que genita sunt effecta

Que] Mundi anima.

Secta] Diuisa in duo que refertur ad motum.

Glomerauit] Orbiculariter egit.

In orbes duos] In geminos circulos, puta in firmamentum non errans, et in orbes peruagantium planetarum. Anima mundi adeo processit perfecta, ut suam ferme ideam impleuerit. Diuisio in longum ostendit proprium anime motum naturaliter esse rectum, scilicet in sensum, et uegetandi siue mouendi naturam. Item ob id secat in duo, ut ostendat  tum in anima duplicem esse rectum motum, scilicet ad sentiendum atque mouendum, tum ab anima in corpora similiter esse geminum, scilicet uniformem atque multiformem. Intersecat uero lineas duas ad animam figurandam, deinde eas reflectit in gyrum, indicans naturam anime ex se ad rectum motum procliuiorem, ab ipso Deo per intelligentie munus circulari motui prorsus accommodari, geminis, inquam, circulis, firmamento scilicet non erranti, ac post firmamentum orbibus peruagantium planetarum. Firmamenti quidem circuitus ipsam identitatis intelligentieque naturam proprie refert. Anfractus autem multiplices planetarum proprie naturam alteritatis, inferiorumque anime partium representant.

In semet] In seipsam.

 Meat] Mouetur.

Mentem] Profundam intelligentiam. Reuolutio enim anime orbem intelligentie comitatur. Motus quidem anime, si ab intelligentia penitus deseratur, statim tam in percipiendo quam in agendo, solum transibit in rectum. Quod autem repetat semetipsam, similesque per alia gyros glomeret, sortitur ab intellectu quodam superiore, qui et manens in se et subito conuersus in causam, largitur intelligentiam anime, per quam quasi porrectam manum sistit animam natura propria uagabundam, motumque eius irrequietum, et ad rectam extra se lineam naturaliter proniorem, retorquet in orbem medium inter motum rectum atque quietem. Hinc anima:

In semet reditura meat, mentemque profundam
 Circuit, et simili conuertit imagine celum.

Tu causis animas paribus] Rationalem hominis animam ait Plato a Deo ex eisdem rerum generibus eodem in cratere commistis, atque mundi animam fuisse conflatam. Crater significat ipsam uite rationalis ideam, sed adiungit ex reliquiis superioris commistionis fuisse confectam, significans particulares uitas uniuersali uita inferiores esse. Tum uero Deus animas, id est singulos ordines animarum singulis stellis accommodat. Adhibet et uehicula, id est etherea corpora. Docet et fatales leges, dum animabus infundit formulas idearum, per quas anime in se quandoque conuerse, rationes rerum agnoscere possint. Timei Platonici, Marsilio Ficino interprete,  hec sunt uerba: Hec fatus, in eodem rursus cratere, in quo mundi totius animam permiscens temperauerat, superioris temperationis reliquias miscendo perfudit, modo quodam eodem, non tamen perfectas similiter, sed et secundo et tertio gradu a primis deficientes. Denique cum uniuersum constituisset, astris parem numerum distribuit animarum, singulis singulas adhibens, eisque tanquam uehiculo impositis monstrauit uniuersi naturam, ac leges fatales edixit.

Animas] Hominum subaudi.

Causis paribus] Consimili ratione et causis, rerumque generibus eisdem quibus anima mundi facta est,

uitasque minores] Ignobiliores animas, ut brutorum animalium et plantarum.

Prouehis] Producis.

 Leuibus] Celeriter mobilibus.

Sublimes] Prestantiores animas.

Curribus] uehiculis. Ut enim Platoni uisum est, Deus animis corpora, quasi uehicula subdidit.

Seris] Seminas, et hoc ex opinione Platonica dictum, cui placuit Deum spirituum alios in terram, alios in lunam, alios in alia temporis instrumenta spargentem quasi seuisse.

Leges benigna] Ut homines uiolentas passiones ex corporis coniunctione in anima excitatas superent, iusteque uiuant.

Reduci] Reduces facienti, reducenti. Reduces proprie dicuntur qui magna pericula euaserunt.

Igne] Amore Marsilius Platonicus in Commentario, oratione quarta, cap. 6: Aeternus igitur amor,  quo semper in Deum afficitur animus, efficit ut Deo semper tanquam nouo spectaculo gaudeat. Amorem hunc eadem Dei bonitas semper accendit in animo, que et beatum facit amantem. Tria igitur  amoris beneficia collaudabimus, quod nos olim diuisos in integrum restituendo, reducit in celum: quod suis quemque collocat sedibus, facitque omnes in illa distributione quietos, quod omni expulso fastidio, suo quodam ardore oblectamentum quasi nouum iugiter accendit in animo, redditque illum blanda et dulci fruitione beatum.

Lectorem hoc loco, antequam ad alia progrediar enarranda, uelim admonitum, Betianam in hoc carmine Philosophiam, non solum diligenter, uerum et caute Platonem imitari: cuius opiniones de anima  mundi ceterisque, hominum puta, et pecudum, et arborum, non usquequaque Christianis hominibus probantur, tametsi nos Latinis fere singula ex Platonis doctrina non indiligenter exposuerimus. Porro celestes spheras habere animas, non modo Platonici, sed omnes etiam Peripatetici confitentur. Quod Aristoteles docet lib. de Celo II, rursus u et uIII Natural., II de Anima, XI Diuinorum, Theophrastus etiam discipulus Aristot. lib. de Celo. Quod Auicenna et Algazeles summopere confirmarunt. Augustinus Aurelius in lib. cui titulus Enchiridion, et Thomas Aquinas in libro contra gentiles secundo, tradunt nichil  interesse, celestia corpora animas habere, uel non  habere. Paulus Cortesius libro Sententiarum secundo, distinctione quarta: Platone, inquit, principe multi sidera animantia esse uoluerunt. Stoicis autem placet astris uim et mentem inesse diuinam. At Anaxagore ab Atheniensibus est negotium exhibitum, quoniam solem flagrantem lapidem, nec Deum, nec animantem esse dixisset. Apud nostros uero Origenes a Platone non discedens, animantia sidera putauit, quem pedetentim et dubitanter subsequi uidetur Hieronymus. Diuus autem Augustinus tanquam arbiter in re ambigua, dum medium persequi non potest, neutri sententie assentitur. At Apollo Christianorum, diuus Thomas, scientius genus hoc totum ratione astringit, probat enim diuisione operum anime, nullam corporum celestium anime consentaneam esse operam, preter intelligentiam et motum.  Dicitque animam corporibus, non ut formam annecti, sed uirtutis appulsu, ut mobili agitatorem applicari, quemadmodum si lagena in prono ui pedum impulsa moueatur.

Da pater] Sic Martianus Capella ad solem:

Da, pater, esthereos menti conscendere cetus.

Augustam sedem] Sacram, diuinam et maiestatis plenissimam summi boni sedem. Augustum proprie, teste Seruio, est tectum augurio consecratum. Abusiue augustum nobile, quasi maiestatis plenum. uirgil. lib. Georgicon Iu:

Si quando sedem augustam, seruataque mella
Thesauris relines.
Sic enim Seruius legit: Alii quidam per angustam, et  ita legunt etiam nonnulli hoc loco, ut dicat angustam sedem, ad quam non nisi angusta et arcta uia peruenitur, sed meo iudicio legendum est per u augustam.

Terrene molis] Corporee contagionis.

Nebutas et pondera] Perturbationes ex grauitate corporis animo accidentes.

Tuo splendore] Tua tibi interna et ineffabili incomprehensibilique luce.

Tu] Subaudi es.

Serenum] Serenitas.

Te cernere] Contemplatio tui, subintellige est.

Finis] Summum bonum. Apud Ioannem euangelistam, capite Xu, iehsu Christus ad Patrem: Hec est autem uita eterna, ut cognoscant te solum Deum uerum, et quem misisti Iesum Christum. Thomas Aquinas theologorum  decus libro aduersus gentes tertio: Summa et perfecta felicitas intellectualis nature in Dei uisione consistit.

Principium] Ioannes in Apocalypsi, cap. I Ego sum et , principium et finis, dicit Dominus Deus, qui est, et qui erat, et qui uenturus est omnipotens. Deus est principium, medium et finis omnium: principium quidem, ut producit; medium autem, ut producta retrahit ad seipsum; finis, prout redeuntia perficit.

uector] Prouector ad felicitatem.

Dux] Ductor per iter angustum.

Semita] Sane quam angusta uia, per quam pauci faciunt iter.

Terminus] Finis omnium.



IN PROSAM X.


Hactenus Betio Philosophia perfecte atque imperfecte formam felicitatis ostendit. Nunc ubi consistat felicitas uera, seu beatitudo, siue summum bonum, acute diligenterque disserit, ostendens hoc esse in Deo, penitus ei idem, diuersisque uocibus unam et eamdem significari substantiam. Postremo concludit Dei quoque in ipso bono sitam esse substantiam.

Quonam] Ubi. Apud Betium compluries quo pro ubi, hoc est, in quo loco positum inuenies.

Aliquod huiusmodi bonum] Summum et bonorum omnium congregatione perfectum.

Cassa] Inanis, irrita, uana.

Imago] Species.

Quin] Quod.

 Omne enim] Firmissime uerissimeque concludit summum bonum esse.

Effeta] uiribus [.....]a et defecta.

Quo] Ubi.

Communis conceptio] Betius libro de Hebdomadibus, capite primo. Communis animi conceptio est enuntiatio, quam quisque probat auditam.

Ne hunc rerum omnium] Euidenter probat Dei summique boni unam et eamdem esse substantiam.

Precellentissimum] Prestantissimum.

Fingat qui potest] Q. d. nemo fingere potest.

Postremo quod a qualibet] Idem quod modo, nunc noua ratione probat.

Geometre] Professores geometrie, que est bene mensurandi scientia.

 Porismata] Corollaria. Georgius ualla libro Expetendorum et Fugiendorum II: Est et porisma, cum ex demonstratis aliud aliquid apparet, simul et theorema nobis non proponentibus: unde et nomen habuit, quasi lucrum quoddam existens scientialis demonstrationis, id Latine corollarium nominatur, Grece scribitur .

Corollarium] Corollarium  significat id quod additum est, preterquam quod debitum, tanquam auctarium quoddam. Ita enim dicebant antiqui: et dixit Plautus id quod supra mensuram uel pondus iustum adiiciebatur. uocabulum corollarii est a corollis: quod ee, cum placuerant actores, in scena dari solite sint. Unde et corollaria dicuntur ipse corone  apud Plinium. Suetonius: Itaque corollaria et premia, alienis quoque muneribus ac ludis, et crebra et grandia de suo offerebat. Seneca libro de Beneficiis sexto: Sordidissimorum quoque artificiorum institoribus supra constitutum aliquid adiecimus, si nobis opera illorum enixior uisa, et gubernatori, et opifici uilissime mercis, et in diem se locanti corollarium aspersimus.

Deos fieri] Diuus Augustinus libro de Ciuitate Dei nono, capite uigesimo tertio: Sed homines quoque in populo Dei eadem Scriptura deos appellat. Ego dixi, inquit, dii estis, et filii Excelsi omnes . Hieronymus in sermone de Natiuitate dominica: Deus factus est homo, ut homo Deus fieret.

Cum multa] Docet bonum beatitudinis substantiam  complere, et ad illud quidquid beatitudo continere uidetur, ueluti ad uerticem referri.

Substantiam] Essentiam, rationem.

Iucunditate] uoluptate. Franciscus Philelphus in oratione ad uiros Papienses uoluptatem, iucunditatem nominat: quippe que et mentem et sensum iuuet.

Omnium igitur expetendorum summa] Aristoteles Moralium lib.: Omnis ars, omnisque doctrina atque actus, itidem et electio, bonum quoddam appetere uidetur. Quapropter bene ueteres bonum ipsum id esse dixerunt quod omnia appetunt. Dionysius quarto cap. de Diuinis Nominibus: Omnia, inquit, bonum et optimum concupiscunt.



IN METRUM X.

Carmen est constans alternis phaleciis et sapphicis,  excepto secundo uersu, qui phalecius est, qui sic posset in sapphicum mutari, uerum una dictione transformata:

Quos ligat fallax grauibus catenis,
sicut ex quarto liceret mutato dictionum ordine facere phalecium:

Hic uobis requies erit laborum.

uerum Betius noster prius tres phalecios continuos cecinit, deinde sapphicum addidit, syllabarum numero et temporum proportione hendecasyllabo equalem. Postquam autem Philosophia summi boni beatitudinisque eamdem cum Deo substantiam indicauit, nunc mortales alacriter inuitat et adhortatur, ut ad hanc ueram felicitatem pariter contendant, relictis terrenis fallacibusque uilium bonorum studiis,  que mentem excecant, non illuminant; ligant, non absoluunt; irritant cupiditatibus, non satiant.

Capti] Diuus Hieronymus in epistola ad amicum egrotum consolatoria: Liberos tu iudicas, aut a moribus alienos, quos uoluptates barbare deuinxerunt. Non habent catenam, sed eos luxuria ferali mordacitate in uinculis tenet. Ita inciderunt in laqueos feralium uoluptatum, sicut aues aucupali fraude captiue: que quo magis conantur euadere, eo innumeris se nexibus illigant, et in profundiores sinus demergunt. Diuus Ambrosius lib. Epistolarum II: Renuntiemus luxurie ac deliciis, que nos quibusdam astringunt nexibus cupiditatum. Nihil enim prosunt delicie stulto. Marsilius Platonicus: Moderata iuuentus facilem efficit senectutem, immoderata difficilem. Qui corporis obsequitur  libidinibus, procul dubio insanis seruit tyrannis.

Terrenas] Terrenarum rerum cupiditatibus obrutas.

Hebetans] Obtundens, hebetes et inertes reddens. Aristoteles in septimo Ethicorum hinc probat uoluptatem non esse summum bonum, quoniam  uoluptates impediunt prudentiam: et quanto maiores sunt, tanto magis obnubilant, quod in aphrodisiis, id est in rebus uenereis, patet. Nemo enim dum ueneri operatur, perspicere mente quidquam potest.

Hic] In summo bono. Asylum Grece , intemeratum templum est consecrationis lege concessum, ab priuatiua particula, et rapio, spolio, aufero, uioloue; aut, sicut exponit Seruius, dicitur  asylum quasi , quod inde per uim extrahi nullus posset. Nam in id fugientes, tuti erant, nec inde extrahi poterant: quod prius Athenienses, post Romulus construxit. Diuus Augustinus libro de Ciuitate Dei primo: Romulus et Remus asylum constituisse perhibentur, quo quisquis confugeret, ab omni noxa liber esset, augere querentes creande multitudinem ciuitatis. Hec ille. Pulchra igitur translatione locum beatitudinis asylum uocat. Patens autem miseris haud eo dicit, quod id miseri possint ingredi; sed subintelligendum alioqui, qui miseri forent manerentque, nisi in uere felicitatis asylum ad euitandum miseriam se reciperet.

Tagus] Fluuius aurifer Lusitanie.

Hermus] Fluuius Lydie aurifer. uirgilius:

 Aut auro turbidus Hermus.

Rutilante] Aureis arenis resplendente.

Indus] Maximus Indie fluuius, uariis gemmis abundans.

Calido orbe] Plage Orientali, ubi sol oritur.

Illustrant] Illuminant.

Aciem] uisum animi.

Cecos] Praua cupiditate cecatos.

In suas tenebras] Sibi proprias: nam metalla et lapilli plerumque in obscuris terre cauernis delitescunt.

uiget] uim habet.

uitat] Non admittit.

Obscuras ruinas] Perturbationes, errores, in scelera per ignorantiam uel imprudentiam prolapsus.

 Notare] uidere.

Hanc lucem] Summi boni claritatem.

Candidos Phebi radios negabit] Id est, pre ea solem nichil lucis aiet habere.



IN PROSAM XI.

Hactenus Philosophia disseruit summum bonum esse, et in quo consistat: iam docebit quid sit bonum, concludens nichil esse bonum nisi idem sit unum. Sublata enim unitatis ratione, quidquid est, bonum esse desinit.

Infiniti] Subaudiendum estimabo.

Boni participatione] Socrates Platonicus in Gorgia: Est autem uoluptas, qua presente gaudemus: bonum uero, quo presente boni sumus. Prorsus boni uero sumus, et nos, et quecunque alia bona sunt, ob uirtutem  quamdam que adsit.

Simili ratione] Quia, ut concessum est, tum unitatis adeptione bona fiunt, quecunque sunt bona, tum boni participatione. Quorumcunque naturaliter idem est affectus, eorum eadem est substantia. Unius autem et boni, naturaliter idem est affectus. Unius igitur et boni eadem est substantia.

Nostine igitur] Docet unumquodque subsistere, dum unum est: cum uero unum esse desinit, interire. Quod spectat eorsum, ut ostendat omnia naturali intentione unum desiderare, et cum unum id ipsum sit quod bonum, bonum ab omnibus appeti. Et ita Betio in mentem reuocat, quod se paulo ante confitebatur ignorare, bonum esse rerum omnium finem.

 Omne quod est, tandiu manere atque subsistere, quandiu sit unum] Exstat pulcherrimus et aureolus de unitate et uno Betii nostri libellus, quem studiose lector  ad hunc locum penitus intelligendum, lectita diligenter: ex quo et hec nobis libitum est apponere, ut etiam librorum copiosa supellectile carentibus industrie nostre labor prosit: Unitas est qua unaqueque res dicitur esse una: siue enim sit simplex, siue composita, siue spiritualis, siue corporea, res uni tate una est, nec potest esse una nisi unitate, sicut nec alba nisi albedine, nec quanta nisi quantitate. Non solum autem unitate una est, sed etiam tandiu est, quidquid id quod est, quandiu in se unitas est. Cum autem desinit esse unum, desinit esse id quod est. Unde est hoc: Quidquid est, ideo est, quod unum est. Quod sic  ostenditur: Omne enim esse ex forma est in rebus creatis: sed nullum esse ex forma est, nisi cum forma materie unitas est. Esse enim non est, nisi ex coniunctione forme cum materia. Unde philosophi dicunt illud describentes: Esse est existentia forme in materia. Cum autem forma materie unitur, ex coniunctione utriusque necessario aliquid unum constituitur: in qua constitutione illud unum non permanet, nisi quandiu unitas formam cum materia tenet. Sed destructio rei non est aliud quam separatio forme a materia. Sed separatio et unitio contraria sunt: igitur separatione si res destruitur, profecto in suo esse non nisi unitate contraria conseruatur. Diuus Aurelius Augustinus libro de Ordine rerum secundo: Lapis ut esset lapis, omnes eius partes, omnisque natura in unum consolidata est. Quid arbor?  nonne arbor non esset, si una non esset? Quid membra cuiuslibet animantis, ac uiscera, et quidquid est eorum quibus constat? certe si unitatis patiantur diuortium, non erit animal. Omnia quid aliud, quam unum esse conantur? Diuus Bernardus libro ad Eugenium secundo: Ubi unitas, ibi perfectio. Reliqui numeri perfectionem non habent, sed diuisionem, recedentes ab unitate.

Atqui non est quod de hoc] Betio dubitationis scrupulum eximit, id quod de animalibus confessus est, ei de plantis quoque et inanimatis luce clarius ostendens.

Nam alie quidem campis] Maro libro Georgicon secundo:

Nec uero te re ferre omnes omnia: possunt
 Fluminibus salices, crassisque paludibus alii
Nascuntur; steriles saxosis montibus orni.
Littora myrtetis letissima: denique apertos
Bacchus amat colles, aquilonem et frigora taxi.
Ouidius libro de Arte amandi primo:

Nec tellus eadem parit omnia: uitibus illa
   Conuenit, hec oleis, hic bene farra uirent.

ueluti in terras ore demerso, trahunt alimen a radicibus] Aristoteles libro de Anima secundo: Quod est os et caput in animali, radix est in arbore.

Nobilissimum quidque] Legitur et mollissimum quidque.

Tuetur] Defenditur. Passiue protulit uerbum deponens.

Iam uero quanta] Docet summa diligentia naturam curare, ut propagatione rerum seminibus multiplicata,  cum singula subsistere nequeant, saltem species conseruentur atque incolumes perdurent. Officiorum uegetabilis anime  naturalissimum et precipuum est, sibi simile generare omnibus uiuentibus  conueniens, ut animali animal simile generare, et plante similem plantam. Sic enim semper secundum suum simile  perseuerant, assimilationem conditionemque assequuntur diuinam, quantum eis conceditur, quam appetunt omnia, cuiusque gratia agunt omnia que sunt in natura.

Generatim] Per singula genera.

 Neque nunc nos] Ait se non de uoluntariis anime cognoscentis motibus, uerum de naturali intentione disseruisse.

Sed unum id ipsum] Descriptio boni ex libro Moralium Aristotelis primo desumpta, ut supra relatum est.

Uno] Unitate.

uertice] Capite.

Ipsam enim medie ueritatis notam mente fixisti] Elegantissima allusio seu metaphora a sagittariis sumpta: qui tum demum uoti compotes fiunt, cum scopum attigerunt.

Notam] Scopum, hoc est signum in medio propositum, ut in id sagitte coniiciantur.

Mente] Non sagitta, sed animi coniectura et cogitatione.



IN METRUM XI.


Carminis iambici genus est, quod scazon  appellatur. Habet enim in sexta regione spondeum. Simile est illi Persiano:

Nec fonte labra prolui caballino.
Antequam Philosophia eo perueniret ut ostenderet Betio rerum omnium finem esse bonum, longiu cula disputatione usa  rem patefecit. Docet igitur nunc ueritatem obscuris ambagibus inuolutam, falsisue sepius opinionibus demersam, non nisi exacta mentis contemplatione comprehendi. uult etiam eam non in externis rebus esse frustra querendam, sed in intimis animi thesauris diligenter  inuestigandam.  Sunt enim animis nostris insita, tam uirtutum quam scientiarum semina.

Profunda mente] Penitissima contemplatione.

uestigat] Inquirit.

uerum] ueritatem.

Inde] Sic legendum, non ille, ut uulgo legitur.

Inde] A ueri uestigatione.

Intimi uisus] Intellectus.

Longos motus] Actus anime in longum tendentes.

In orbem] In circulum.

Inflectens] Incuruans.

Retrusum] Ad se conuersum.

Thesauris] Potentiis, memoria scilicet et intellectu.

Dudum] Paulo ante.

 Atra] Obscura.

Texit] Obduxit

Lucebit] Euidenter apparebit, et dilucide emicabit.

Perspicacius] Clarius.

Phebo] Sole.

Non omne namque mente depulit lumen] Platonicum dogma est, animas e celo descendentes, haurienda obliuionem rerum diuinarum, quarum in celo erant conscie, alias uero magis, alias minus. Et ideo in terris non discere, sed reminisci, quod illic ante cognouerint. Hinc est quod que apud Latinos lectio, apud Grecos uocatur repetita cognitio; quia cum uera discimus, ea recognoscimus que naturaliter noueramus, antequam materialis influxio in corpus uenientes animas ebriaret. Et ita Plato in dialogo de  uirtute, qui inscribitur Menon a Menone cum Socrato sermocinante: Querere, inquit, ac discere, reminiscentia est: et Hieronymus testatur a philosophis dici, discentias esse reminiscentias. Hanc Platonis opinionem improbat, et confutat diuus Aurelius lib. de Trinit. XII, cap. 15.

Obliuiosam molem] Grauitatem perturbationum et obliuionem, non eorum que quis in alia uita nouit , sed eorum que apta esset suapte natura  anima cognoscere. Sapientie lib. I, cap. IX, ita scriptum est: Corpus enim quod corrumpitur, aggrauat animam, et terrena inhabitatio deprimit sensum multa cogitantem.

 Heret] Inest.

Profecto] Certe.

Semen] Principium et inchoatio quedam qua est homo ueritati percipiende et acquirende scientie naturaliter aptus.

Introrsum] Interiora uersus, intrinsecus, intus.

Quod] Semen.

Excitatur] Metaphora ab igni sumpta, qui uentilatione in fomentis excitatur.

uentilante] Mouente, discutiente. uentilo, moueo ad uentum captandum. uentilare triticum, est purgare. uentilare faciem, est uentulo refrigerare, et uentilare aurum digitis sudantibus, dixit Iuuenalis.

Doctrina] Doctoris actione.

Cur] Quare.

 Rogati] Interrogati. M. Tullius libro Tusculanarum Questionum primo: Habet primum memoriam, et eam infinitam rerum innumerabilium. Quam quidam Plato recordationem esse uult uite superioris. Nam in libro qui inscribitur Menon, pusionem quemdam Socrates interrogat quedam geometrica de dimensione quadrati. Ad ea sic ille respondet ut puer, et tamen ita faciles interrogationes sunt, ut, gradatim respondens, eo perueniat quasi geometrica didicisset. Ex quo effici uult Socrates, ut discere nichil aliud sit quam recordari. Quem locum multo etiam accuratius explicat in eo sermone, quem habuit eo ipso die quo excessit e uita. Docet enim quemuis, qui omnium rerum rudis esse uideatur, bene interroganti respondentem declarare  se non tum illa discere, sed reminiscendo recognoscere: nec uero fieri ullo modo posse ut a pueris tot rerum atque tantarum insitas et quasi consignatas in animis notiones  haberemus, nisi animus  in rerum cognitione uiguisset.

Recta] uera.

Censetis] Opinamini, respondetis.

Ni] Nisi.

Mersus] Insitus.

Alto corde] In profunda mente.

Fomes] Semen et principium scientie.

Si Platonis musa personat uerum] Recte dubitat in re ambiguitatis plena, uerumne an falsum dixerit Plato. Musa autem ideo dicitur quod Plato usus est  summa et incredibili eloquentia, ob quam et Xenophon Attica Musa cognominatus est. uel per musam Platonis accipe carmen ex Platonis doctrina compositum, et eius opinione imbutum.

Immemor] Oblitus.



IN PROSAM XII.

Hec ultima huius tertii uoluminis prosa continet quibus gubernaculis mundus gubernetur, quod etiam ante Betius ignorabat. Unde opinabatur bonos suppliciis affici, malos uero premiis ad flagitia inuitari. Nunc autem Philosophia docet bonitate diuina mundum regi, eumque qui summum bonum est, quia Deum, nullius mali causam esse, nec id quidem posse. Proinde malum nichil esse nisi a bono defectionem: cuius is qui potest omnia, non possit malum. Quo fit  ut mali nequaquam floreant, sed miseri potius sint et infelices, ut proximo uolumine latius disseretur.

uehementer] ualde.

Horum] Quod discere nostrum sit reminisci, et quod lumen animi corporis caligine sit obnubilatum.

Commemoras] Memorem facis. Et notanda est hec locutio.

Corporea contagione] Corporis cum anima coniunctione.

Mole] Grauitate.

Quin] Ut.

Dudum] Paulo ante.

Inscitiam] Ignorantiam.

Accedam] Assentiar.

Diuelleret] Distraheret.

 Sospes] Incolumis.

Reuisas] Repetas.

Alioquin] Nisi hoc ita se habeat.

uigilantius] Diligentius.

Diducis] Aperis.

Cum Deus inquit] Docet a Deo suauiter et conuenientissime omnia disponi, cum uoluntarie diuine bonitati obtemperent seque subiiciant.

Detrectantium iugum] Metaphora a bobus sumpta. Unde peta:

Non iuga taurus amat, que tamen odit, habet.

Deo contraire] Contra Dei uoluntatem.

Iure beatitudinis] Que ut cetera, sic et summam potentiam complectitur.

 Fortiter] Potenter.

Suauiter] Ordinale, bona contemperantia, conuenientissime.

Lacessentes] In bellum prouocantes.

Celum] Deos celestes.

Gigantes] Hi uastissimorum corporum fuisse dicuntur, terre filii, sine patre, qui cum deos celo pellere conarentur, ab Ioue fulminibus missis sunt interempti. Macrobius lib. Saturnalium primo: Gigantes autem  quid aliud fuisse credendum est quam hominum quamdam impiam gentem, deos negantem, et ideo existimatam deos pellere de celesti sede uoluisse. Horum pedes in draconum uolumina desinebant: quod significat nichil eos rectum, nichil superum cogitasse, totius uite eorum gressu atque processu in inferna mergente.

 Uti condignum fuit] Parenthesis, id est sicut decuit.

Benigna] Meritis benefica, male autem meritis infesta.

Fortitudo] Potentia diuina.

Rationis] Argumentationes.

Collidamus] ualde committamus, acriter conseramus.

Ex huiusmodi conflictatione] Ex eiusmodi philosophico certamine.

Scintilla] Translatio ab iis qui, chalybe et silico collisis, ignis scintillam excutiunt, quam dissilientem in fomitem excipiunt ad lumen excitandum.

Arbitratu] Arbitrio.

Malum igitur] Concludit malum nichil esse huiusmodi ratione: Quidquid est aliquid, Deus omnipotens id potest. Malum autem Deus omnipotens non potest. Malum igitur nichil est. Beatus Augustinus libro de  Ciuitate Dei XI, cap. 9: Mali enim nulla natura est, sed amissio boni mali nomen accepit.

Labyrinthum in etricabilem] Insolubilem, indeprehensibilem, unde nemo se facile possit expedire. Labyrinthus, locus est uiarum ambagibus adeo implexus, ut eum ingresso non pateat exitus. Hoc autem loco metaphoricos posuit.

Orbem] Circulum.

Munusculum] Corollarium.

Dudum] Paulo ante.

Exegimus] Absoluimus. Ouidius:

Iamque opus exegi.

De ea] Diuina substantia.

Parmenides] Hic Eleates Anaxagore discipulus, ut Suidas ait: ut uero Diogenes, Xenophanis: cuius meminit  Plato, qui eius nomine dialogum scripsit, uocauitque Parmenidem, siue de Ideis. Hic carmine physiologiam expressit, sicut Empedocles et Hesiodus, duplicemque eam esse dixit, unam que ueritate constaret, alteram que opinione. Emicuit Olympiade LXuIII. Huius Grecus uersus est,

.
Id est, undique in circulis ducis similem aceruum. Quod autem in uulgatis exemplaribus additum est, id est, rerum orbem mobilem rotat, dum se immobilem conseruat, non est Betii, sed glossema nescio cuius, prius in margine adiectum, deinde Betii uerbis insertum. Parmenidis dictum Iamblicus Platonicus hunc in modum exponit: Omnia ex Deo ita sunt,  ut nusquam uel minima queque deserantur a Deo. Ubique enim diuina uiget unitas, per quam res queque consistunt, ac perpetuo quodam, intimoque circulo ad Deum ipsum, a quo et in quo sunt, mirabiliter reuoluuntur. Alioquin in nichilum repente proruerent.

Cum Platone sanciente didiceris] Timeus apud Platonem: Rationes utique cum iis rebus quas exprimunt, cognationem quamdam habere uidentur. Ergo cum de re firma et stabili, et mente comprehendenda disseritur, stabiles similiter immutabilesque et quam maxime fieri potest, inexpugnabiles rationes esse oportet. Cum uero de ipsius rei firme stabilisque simulacro disputatur, uerisimiles rationes sufficiunt: que ita se ad superiores habeant rationes, ut simulacrum ad exemplum. Nempe quod est ad generationem essentia, id ad finem est ueritas.



IN METRUM XII.


Metrum est Glyconium, simile sexto primi uoluminis. Hortatur Betium Philosophia ut summi boni prestantiam contemplari perseueret, ne praua cupiditate uictus, ad rerum terrenarum desideria relabatur. Nam ut quidam non ineleganter ait, Deo mente defixus, a passionibus dum titillatur, a celo in terram deuoluitur. Ad hoc autem ostendendum lepidissime inducitur Orphei fabula, que a Diodoro Siculo copiose refertur, et elegantissime a uirgilio libro Georgicon ultimo, et a Nasone libro Metamorphos. decimo. Quam quidam sic interpretantur: Orpheus uxorem habuit Eurydicen, que dum Aristeum fugeret per loca herbis floribusque ornata, latentem serpentem calcauit, cuius uenenato morsu exstincta, ad inferos  descendit. Est autem Eurydice humana anima, que dicitur Eurydice, id est latum iudicium habens, propterea quod rationalis est. Hec nubit Orpheo, cum corpori coniungitur, et amatur ab Aristeo, id est ab optimo. Illa autem corporeis uoluptatibus irretitur. Id enim sunt flores atque herbe que terre sunt pulchritudines. Optimum quod est Deus, per illa fugit, atque a serpente, id est a peccato, quod inter illas uoluptates latet, interimitur, et ad inferos demergitur. Sed conceditur Orpheo, ut illam sono cithare, id est actionum optima compositione, que maxima harmonia est, unde uirtus exoritur, ab inferis reuocet, id est a uitiis liberet, sed ea lege, ne respiciat, hoc est ne in uitia relabatur.

Felix] Beatus, subaudi est is.

 uisere] uidere, ad uidendum peruenire, intueri.

Lucidum fontem boni] summum bonum, longe clarissimum.

Soluere] Abiicere, deponere.

uincula] Nexus rerum terrenarum, quibus plerique nimis astringuntur.

uates Thraicius] Orpheus Thrax, Apollinis et Calliopes, uel (ut alii scribunt, Oeagri fluuii et Polymnie muse filius, uates musicusque prestantissimus. Legitur autem recte, Thraicius per a, et more Ionico per e Threicius. Dicitur et Thracius et Thracensis in eodem significatu.

Flebilibus modis] Flebili cantu.

Siluas currere mobiles] uirgilius:

 Mulcentem tigres, et agentem carmine quercus.
Seneca in Hercule furente:

Immites potuit flectere cantibus
Umbrarum dominos, et prece supplici
Orpheus, Eurydicen dum recipit suam.
Que siluas et aues saxaque traxerat.
Ars que prebuerat fluminibus moras,
Ad cuius sonitum constiterant fere,
Mulcet non solitis uocibus inferos,
Et surdis resonat clarius in locis.
Deflent et lacrymis difficiles dei
Deflent Eurydicen Threicie nurus:
Et qui fronte nimis crimina tetrica
Querunt, ac ueteres excutiunt reos,
Flentes Eurydicen iuridici sedem.
Tandem mortis ait, uincimur, arbiter:
Euade ad superos, lege tamen data.
Tu post terga tui perge uiri comes,
Tu non ante tuam respice coniugem,
Quam cum clara deos obtulerit dies,
Spartanique aderit ianua Tenari.
Odit uerus amor, nec patitur moras.
 Munus dum properat cernere, perdidit
Idem in Hercule Oeteo:

Tunc solamina cantibus
Querens, flebilibus modis,
Hec Orpheus cecinit Getis.
Perperam igitur in nonnullis exemplaribus legitur debilibus, pro flebilibus.

Amnes] Fluuios.

Intrepidum] Cerua ipsa intrepida. Figurate, quod totius est parti dedit. Seneca in Hercule Oeteo:

Iuxtaque im pauidum pecus
Sedit marmaricus leo:
Nec dame trepidant lupos,
Et serpens latebras fugit
Tunc oblita ueneni.

Flagrantior] Ardentior.

Intima] Partes intimas.

 Feruor] Ignis amoris.

Subegerant] uicerant.

Modi] Moduli, cantus.

Querens] Prima correpta, a deponenti queror, id est querimonia testificans superos subaudi esse immites, id est inexorabiles.

Illic] Apud inferos.

Chordis] Fidibus.

Dee] Matris Calliopes.

Impotens] Non potens se cohibere, uel nimium et supra modum potens querimoniis et lamentis effundendis.

Deflet] Deflendo effundit.

Tenara] Inferos. Tenarus Laconie promontorium, per cuius horribilem specum fabulantur iter esse ad  inferos, pro quibus interdum accipitur.

ueniam] Beneficium. Ouidius:

Quod si fata negant ueniam pro coniuge.

Umbrarum dominos] Deos inferos.

Tergeminus] Triceps, id est trium capitum. Idem libro de amandi Arte tertio:

Saxa ferasque lyra mouit Rodopeius Orpheus,
   Tartareosque lacus, tergeminumque canem.
Tergeminus modo triformis. Maro:

Tergeminamque Hecaten, tria uirginis ora Diane.
Modo tergemini dicuntur tres nati eodem partu.

Captus] Delectatus.

Ianitor] Ianue custos, qui uestibulum seruat.

Cerberus] Typhonis filius et Echidne, frater Hydre ac Orthri, canis Geryonis, ut est apud Hesiodum qui  pro foribus Orci custos excubat. Tibullus:

Nunc niger in porta serpentum Cerberus ore
   Stridet, et eratas excubat ante fores.
Claudianus:

Datratum triplicem compescuit ingens
   Ianitor.

Sontes] Nocentes, qui turpia facinora perpetrarunt.

Agitant] uexant, persequuntur.

Dee] Furie infernales. Furias tres Hesiodus et Epimenides, easque e sanguine pudendorum Saturni  editas aiunt. Nocte genitas autumat Aeschylus et Maro:

Hunc mihi da proprium uirgo sata nocte laborem.
Statius Acherontem patrem tribuit:

Totidemque satis Acheronte nefasto
   uirginibus.

 Non Ixionum caput] Ixion, ut Euripides ait, Phlegya patre natus: ut Pherecydes, Aethone, cum de medio sustulisset Eioneum, cuius filiam nomine Dian uxorem duxerat: quod is a genero debita promissaque munera ueteri more flagitaret, atque supposito tigno in accensam foueam excepisset, ab ea cede cum ceteris nec aque aspersione, neque sufficionibus, aut dierum numero tolli posse uideretur, ab Ioue expiatus est. Sed is eam rem parum gratam habuit, ausus ad stuprum Iunonem prouocare. Dea communicato cum Ioue consilio, immisit nubem, quam pro Iunone complexus, Centauros genuit, et damnatus apud inleros assidua rote uertigine rapitur. Tibullus:

Illic Iunonem tentare Ixionis ausi,
   uersantur celeri noxia membra rota

uelox] Celeri uertigine uersatilis.

 Precipitat] Deiicit.

Site] Siti. Perperam indocti legunt hoc loco siti, contra metri rationem, cum licentia petica Betius site conscripserit, ut libro Aeneidos uI uirgil.:

Gaude cognomine terra.
pro cognomini, teste Seruio, et Ouid. in Fastis:

Extaque de porca cruda bimestre tenet:
pro bimestri. Idem libro de Tristibus quinto:

Exiguum pleno de mare demat aque.
pro mari.

Longa] Diuturna.

Perditus] Excruciatus.

Spernit] Contemnit. Cantu enim musico delinitus, siti non laborat.

Tantalus] Hic Smyrnam Phrygie uel   Sypilum tenuit. Is apud inferos  aquis ori allabentibus perpetua siti laborat. Supplicii causam non omnes eamdem tradunt. Nam quidam dicunt eum penas luere, quod Pelopem filium diis hospitibus epulandum apposuerit. Nonnulli referunt canem templi Iouis in Creta custodem a Pandareo Milesio surreptum, ad Tantalum peruenisse, quem cum repetenti Mercurio abiurasset, hac affectum pena. Canis aureus erat et spirans. Ut Asclepiades ex Fabula refert, quoniam deorum secreta mortalibus reuelarit. Ouidius:

Querit aquas in aquis, et poma fugacia captat
   Tantalus, hoc illi garrula lingua dedit.
Euripides ait in acre suspensum impedimenti saxo  torqueri. Sunt qui subiectum Sypilo monti tradant in Lydia. Petronius in Tantalo representari auaros autumat, quibus opes usui non sunt, et siccis faucibus conditis pecuniis incubant. uersus eius apud Fulgentium hi sunt:

Nec bibit inter aquas, nec poma patentia carpit
   Tantalus infelix, quem sua uota premunt,
Diuitis hec magni facies erit, omnia late
   Qui tenet, et sicco concoquit ore famem.

Modis] Cantu Orphei.

Tityi] Hic  Iouis et Elare filius fuit, eius quam genuit Orchomenus. Telluris tamen dictus est, quod eo grauida mater Elara, Iunonis metu terre cauernam subiens, illic puerum peperit. Indicat in Beotia Strabo specum Elaram a re gesta nominatam. Alii sentiunt ideo terre filium dici, quod ex hominum genere seuos et immanes  fabule ex terra natos fingunt, et Callimachus atrocissimas quasque bestias terre genus appellat. In nouem iugera distentus apud inferos pascit uultures, ut auctor est Homerus, quoniam uim Latone inferre tentauit, uel  Diane uitium intulit: quapropter Apollinis et Diane telis exstinctum refert Pindarus.

uultur] Homerus geminos uultures admotos Tityo canit, Ouidius et Claudianus unum. Sic et Seneca in Hercule furenti:

Prebet uolucri Tityus eternas dapes.
ueteres theologi  uulturem iecur immortale tundentem, nichil aliud intelligi uoluerunt quam tormenta conscientie obnoxia flagitio, uiscera interiora rimantis, et  ipsa uitalia indefessa admissi sceleris admonitioni laniantis, semperque curas, si requiescere forte tentauerint, excitantis, tanquam fibris renascentibus inherendo, nec ulla sibi miseratione parcentis, lege hac qua se iudice nemo nocens absoluitur, nec de se suam potest uitare sententiam. Illos autem epulis ante ora positis excruciari fame et inedia tabescere, quos magis magisque acquirendi desiderium cogit presentem copiam non uidere, et in affluentia inopes egestatis mala in ubertate patiuntur, nescientes parta respicere dum egent habendis. Illos radiis rotarum pendere districtos, qui nichil consilio preuidentes, nichil ratione moderantes, nichil uirtutibus explicantes, seque et actus suos omnes fortune permittentes, cesibus et fortuitis semper rotantur. Saxum ingens  uoluere, inefficacibus laboriosisque conatibus uitam terentes. Atram silicem lapsuram semper, et cadenti similem, illorum capitibus imminere qui arduas potestates et infaustam ambiunt tyrannidem, nunquam sine timore uicturi, et cogentes subiectum uulgus odisse, dum metuant, semper sibi uidentur exitium  excipere. Hic Macrobius.

Arbiter] Dominus, iudex.

Umbrarum] Animarum.

uiro] Orpheo.

Emptam] Redemptam.

Coniugem] Eurydicen.

Dum tartara liquerit] Dum inferorum sedem exierit.

Lumina flectere] Respicere.

 Quis legem det amantibus] Quis  tam crudelis est, ut amantibus legem imponat? Amor enim maior lex est sibi quam ulla lex prescripta, ac si dicat, Tanta uis amoris est ut legem aliam non admittat.

Heu noctis prope terminos] Id est, sub ipsius lucis accessum. Sic Maro:

Eurydicenque suam iam luce sub ipsa
 Immemor heu, uictusque animi, respexit.

Perdidit] Amisit.

Occidit] Media contracta legendum. Sensus est, Orpheus ipse Eurydices amissione una cum ea periit. uirgilius:

Illa. Quis et me, inquit, miseram et te perdidit, Orpheu.

In superum diem] In summi boni lucem.



LIBER QUARTUS.



IN PROSAM PRIMAM.


Dixerat primo uolumine Betius, uidere autem uideor nefarias sceleratorum officinas gaudio letitiaque fluitantes, perditissimum quemque nouis delationum fraudibus imminentem, iacere bonos nostri discriminis  terrore prostratos, flagitiosum quemque ad audendum quidem facinus impunitate, ad efficiendum uero premiis incitari, insontes autem non modo securitate, uerum ipsa etiam defensione priuatos. Itaque libet exclamare:

O stelliferi conditor orbis.
In quo quidem carmine, ut animi nimium perturbatus, inter cetera et hec subdit:

   Premit insontes
Debita sceleri noxia pena.
At peruersi resident celso
Mores solio, sanctaque calcant
Iniusta uice colla nocentes.
Et reliqua in eamdem sententiam. Hoc igitur libro Philosophia  eam Betii opinionem grauiter redarguit atque confutat, docens semper quidem potentes bonos esse, malos  uero abiectos semper atque imbecilles, nec sine pena unquam esse uitia, nec sine premio uirtutes; bonis felicia, malis semper infortunata contingere. Super quibus lege Gorgiam Platonis, diui Gregorii Moralia, caput quintum octaui libri Cesariensis Eusebii de Preparatione euangelica, Lactantii Firmiani de Iustitia caput 23, epistolam diui Hieronymi ad uirginem exsulem consolatoriam, et eiusdem alteram ad amicum egrotum, et rursus aliam que inscribitur ad Oceanum, Baptiste Mantuani lib. u de Patientia, et id genus alia.



IN METRUM PRIMUM.

Carmen est dicolon distrophon, constans altero uersu Alcmanio dactylico tetrametro acatalecto, altero Archilochio iambico dimetro acatalecto. Pendet  autem eo, quod proxima prosa dixit: Pennas etiam tue menti, quibus se in altum tollere possit, affigam. Nunc igitur ait Philosophia ad ueram beatitudinem peruenire neminem posse, nisi animo uirtutum alis sublato, terrenisque omnibus despectis celos transcendat, et summo bono contemplatione se coniungat.

Penne uolucres] uires mentis per ueritatis speculationem subleuande.

Celsa] Altas partes.

Poli] Celi.

Quas] Pennas.

Qui] Ignis.

Agili motu] Ob uelocissimam conuersionem.

Aetheris] Celi.

 uerticem] Summitatem.

In astriferas domos] In orbes planetarum.

Phebo] Soli.

Coniungat uias] Appropinquet et sese applicet.

Aut comitetur] Ordo est: Aut donec mens ipsa miles,  id est ministra et comes. Translatio inde sumpta, quod sicut miles ducem suum comitatur, ita mens diuinarum rerum contemplationi philosophie studiis dedita, eas indefesso labore prosequitur. Corusci sideris, id est Iouis, cuius fulgor  hominum generi prosperus est et salutaris; comitetur iter gelidi senis, id est Saturno se adiungat planetarum summo, qui apud priscos pingebatur homo senex, canus, prolixa barba, curuus, tristis, pallidus, tecto capite: et qui dextra falcem, et in eadem serpentis imaginem caudam suam ore mordentis, sinistra infantem filium ori deuoraturus admouebat. uirgilius in Georg.:

Frigida Saturni sese quo stella receptat.

uel quocunque] Ordo est: uel recurrat circulum  astri, quocunque micans nox pingitur.

Recurrat] Repetat, reuisat. Recurrat autem ideo, quod anime celestis origo sit: itaque contemplatione in patriam suam recurrat, tametsi quidam legant percurrat. Per astri circulum celum significat stelliferum, quod et firmamentum dicitur.

Ubi] Postquam.

Exhausti] Exhaustionis, finitionis, exacte speculationis. Imitatio est uirgiliani illius in libro Georg. II:

Cui nunquam exhausti satis est.
Perperam igitur indoctis legitur exhaustum.

Polum extimum] Supremum celum. Lucretius lib. de Rerum Natura I:

Ergo uiuida uis animi peruicit, et extra
Processit longe flammantia menia mundi,
Atque omne immensum peragrauit mente animoque.
 Diuus Hieronymus contra Iouinianum ex Theophrasto: Sapiens autem nunquam solus esse potest, habet secum omnes qui sunt, quique unquam fuerunt boni, et animum liberum quocunque uult transfert. Quod corpore non potest, cogitatione complectitur: et si hominum inopia fuerit, loquitur cum Deo. Nunquam minus solus erit quam cum solus fuerit. Rodolphus Agricola in Protreptico: Que potest autem maior esse, que certior philosophie diuinitas, quam nullis claudi terminis, nullo spatio contineri? uadit enim sacer uiri animus liber, solutus, nullisque cercitus metis: et quacunque rerum natura potest, uagatur: nec terras et maria solum, sed sidera ipsa cognatosque celos pererrat. Non tenuissima resistunt: comprehendit, exsuperat, penetratque cuncta.

 uerendi luminis] Diuine lucis.

Hic] Ultra supremum celum.

Regum] Omnium principum.

Sceptrum] Dominium, imperium.

Habenas] Moderamina.

Temperat] Dirigit.

uolucrem currum] Celum quod certissima conuersione circumagitur.

Rerum coruscus arbiter] Deus Dominus, inspector et iudex omnium longe illustrissimus.

Huc] Illuc, puta ad sedem uere beatitudinis.

Reducem] Incolumem, saluum

Referat] Reducat.

Quam] Patriam.

Immemor] Corporea contagione oblitus.

 Sistam] Stare faciam, nec ultra tendam.

Toruos] Terribiles.

Cernes tyrannos exsules] A uera patria procul aberrantes. Seneca in Thebaide: Regna cum scelere, omnibus sunt exsiliis grauiora.



IN PROSAM II.

Affert rationes pulcherrimas firmissimasque Philosophia, quibus arguit bonos et uirtute preditos semper potentes esse: contra uero malos imbecilles et omnibus uere potentie uiribus destitutos.

Nam cum bonum malumque contraria sint] Teste Cicerone libro Tusculanarum Questionum quinto: Contrario um contraria sunt consequentia.

ueramque illam Platonis] Hec sententia est apud Platonem in Gorgia, ubi Socrates ad Polum hec ait:  Assero equidem, o Pole, tam rhetores quam tyrannos minimam in ciuitatibus habere potentiam, quemadmodum paulo ante dicebam. Nihil enim  facere ex his que uolunt, facere tamen, quod sibi opinantibus optimum uideatur.



IN METRUM II.

Carmen est dicolon, distrophon, altero uersu constans Alcmanio trochaico dimetro acatalecto, altero Pherecratio. Docet tyrannos, tametsi uulgo uideantur iudicenturque, minime tamen potentes esse: cum grauissima cupiditatum suarum iugiter opprimantur seruitute. Diogenes Cynicus recte seruos quidem dominis, malos autem cupiditatibus seruire dixit. Teste Ioanne euang.: Omnis qui facit peccatum, seruus est peccati . Diuus August. libro de Ciuitate  Dei quarto, capite tertio: Malorum uero regnum magis regnantibus nocet, qui suos animos uastant scelerum maiore licentia. Et non multo post subdit: Proinde bonus, etiamsi seruiat, liber est; malus autem, etiamsi regnet, seruus est. Nec unius hominis, sed  tot dominorum quot uitiorum.

Septos] Circumdatos, constipatos.

Tristibus] Tristitiam inferentibus.

Toruo] Terrifico.

Rabie] Feritate.

Intus] In eorum conscientia.

Hinc] Ex una parte.

uersat] Exagitat.

Auidis uenenis] Illecebrosis affectionibus.

 Hinc] Ex alia parte.

Flagellat] uerberat, concutit. Ordo est: Ira turbida tollens fluctus, flagellat mentem.

Fluctus] Motus et animi estus.

Turbida] Turbulenta.

Tollens] Suscitans.

Captos] ui tristitie uictos.

Lubrica] Instabilis, inconstans, metui cedens.

Ergo] Ordo est: Ergo ipse pressus iniquis dominis, non facit quod optat, cum cernas unum ferre tot tyrannos.

Unum caput] Unum flagitiosum hominem.

Tot tyrannos] Tot uitia ei dominantia.

Ferre] Pati.

Non facit quod optat] Non efficit quod uult, eoque  nec liber nec potens esse conuincitur.



IN PROSAM III.

Acute et dilucide disserit, nunquam bonis premia, nunquam sua sceleribus deesse supplicia: docetque uirtutum splendore mortales eo prestantie peruenire, ut ab improbis nichil neque detrimenti, neque offuscationis pati queant, et  deos euadere. Contra uero scelerum infectione adeo ab humane nature dignitate degenerare, ut in bestias transformentur.

In stadio] In curriculo. Stadium Grece seu , Latine curriculum, locus est in quo equi hominesue currunt, et certant athlete, dictum , hoc est, a statione, quod Hercules ed spatio uno spiritu confecto constitisset. Stadium continet  octauam mille passuum partem. Diuus Hieronymus: Stadium est hec uita mortalibus. Hic contendimus, ut alibi coronemur. Diuus Ambrosius, libro Officiorum primo, capite decimo sexto: Quid alibi poscis, quod alibi debetur? Quid prepropere coronam exigis, antequam uincas? Quid detergere puluerem, quid requiescere cupis? Quid epulari gestis antequam stadium soluatur? Adhuc populus spectat, adhuc athlete in stemmate sunt, et tu iam otium petis? Sed forte dicas, cur impii letantur? cur luxuriantur? cur etiam mecum non ipsi laborant? quoniam qui non subscripserint ad coronam, non tenentur ad laborem certaminis. Qui in stadium non descenderint, non se perfundunt oleo, non oblinunt puluere. Quos manet gloria, exspectet iniuria: unguentati spectare solent, non decertare; non  solent estus, puluerem, imbresque perpeti. Dicant ergo et ipsi athlete: »uenite, nobiscum laborate.« Sed respondebunt spectatores: »Nos hic interim de uobis iudicamus, uos autem sine nobis corone  gloriam uindicabitis.« Isti igitur qui in deliciis, qui in luxuria, rapinis, questibus, honoribus studia posuerunt sua, spectatores magis sunt quam preliatores. Habent lucrum laboris, fructum uirtutis non habent. Fouent otium astutia, et improbitate aggerant diuitiarum aceruos, sed exsoluent  nequitie sue penam.

Neque enim bonus ultra iure uocabitur, qui careat bono] Sententia est Socratis Platonici in Gorgia, quia bonum  est, quo presente boni sumus. Prorsus boni uero sumus et nos, et quecunque alia bona sunt,  ob uirtutem quamdam que adsit. Socratice Platoniceque sententie M. Tullius subscribit libro Tusculanarum Questionum quinto his uerbis; Omnes bonos semper beatos uolumus esse. Quos dicam bonos, perspicuum est. Omnibus enim uirtutibus instructos et ornatos, tum uiros bonos dicimus. uideamus qui dicendi sint beati. Equidem hos existimo, qui sunt in bonis, nullo adiuncto malo. Nec ulla alia huic uerbo  subiecta notio est, nisi secretis malis omnibus, cumulata bonorum complexio. Hactenus Cicero. At Laurentius ualla, uir alioqui doctissimus et acris tum ingenii tum iudicii, libro de uero Falsoque Bono tertio, nimia cauillandi libidine percitus, nimis quam insipienter in Betium nostrum fertur, ubi contendit cum in boni uocabulo errasse, quod tum uirtutem  tum felicitatem significet, perperamque ita collegisse: Quicunque est bonus, is habet bonum. uerum  ualla ipse pudendo errore labitur, cum Betium insectans, scribit uirtutem ac uitium actiones esse, felicitatem uero atque infelicitatem qualitates, res etiam effectu ipso inter se longissime distantes. Non enim  uirtus et uitium actiones sunt, sed qualitates et  in eodem qualitatis genere cum felicitate et infelicitate, in eo scilicet, quod Aristoteli habitus et dispositio uocatur. Sed ne quis erret, animaduertendum est duplicem esse felicitatem, alteram quidem inchoatam, quam Dei gratia homo in hac uita uirtutum studiis consequitur, et hanc dicimus esse in prima specie qualitatis: alteram uero perfectam et omnibus numeris absolutam, cuius nemo  ante mortem compos fit, que et cum summo bono Deoque eiusdem est substantie, ut supra probatum est: eamque ob infinitatem sub nullo predicamento collocandam censemus. Proinde recte dixit Betius non bonum ultra iure uocari, qui careat bono, hoc est, quicunque bonus est, eum habere bonum, siue uirtutem, siue malis felicitatem accipere, non perfectam quidem illam, sed inchoatam, que non differt a uirtute, sed ui est eadem: quod et propheta testificans: Beatus uir, inquit, cui non imputauit Dominus peccatum, nec est in spiritu eius dolus . Et beatus Ambrosius libro de Officiis secundo: Certum est solum et summum bonum esse uirtutem, eamque abundare solam ad uite fructum beate, nec externis aut corporis bonis, sed uirtute sola uitam prestari beatam, per quam uita eterna  acquiritur. Et subdit idem eodem in libro: In quo una uirtus est, concurrunt cetere. Quod ideo apposui, ne quis forsan stultus et impius opinetur uirtuti uitia, que miseros homines reddunt, coherere. Socrates apud Platonem: Quamobrem omnino necessarium est, inquit, o Callicles, temperatum uirum, cum  iustus et fortis sit et pius, esse perfecte bonum. Bonum uero bene honesteque agere, quidquid agat. Eum autem qui bene agit, felicem esse atque beatum. Improbum uero ac male agentem, esse miserum.

Quare probos mores sua premia non relinquunt] Diuus Ambrosius Officiorum libro primo: Ergo impius ipse sibi pena est, iustus autem ipse sibi gratia. Et utrique aut bonorum aut malorum operum merces ex  seipso soluitur. Silius Italicus libro decimo tertio:

Ipsa quidem uirtus sibimet pulcherrima merces.

Euenit igitur] Ioannes Franciscus Picus in commentariis secundi hymni heroici: Dicuntur in ea homines bruta conuerti, quorum affectus nimia uoluntatis propensione, usuque rationis posthabito, consequuntur. Sic in leonem iracundus, in uulpem astutus, in suem uenereus conuerti dicitur. Hinc apud Pythagoreos et Platonicos hominum transformationes in bruta, quas lepide quoque Seuerinus adnotans subindicauit. Antonius Codrus sermone primo: Sicut anima rationalis et proba formam prestat homini, et illum diuinitatis participem facit: sic irrationalis, et improba pecori formam tribuit, et hominem a recto discedentem transformat in belluam. Corpus ergo  non  facit hominem, sed anima. Unde recte Plato  dicere solebat, , id est non est homo id quod uidetur. Quare uos Codram non uidetis, sed faciem, sed manus et membra Codri. Ergo alienarum opum uiolentus ereptor, lupum se facit. Qui insidiator est et fraudulentus, astutam uapido portat sub pectore uulpem. Qui libidinosus est et spurcis uoluptatibus immersus, in hircum se uel in suem transformauit. Qui linguam hunc et illum mordendo exercet, canis est. Ita et in alias belluas hominem mutari dicimus, cum deserta ratione irrationalem sumit appetitum.



IN METRUM III.

Carmen est Glyconium, simile sexto primi uoluminis, uerum in hoc fere primus pes trocheus est, ultimo tantum uersu excepto, ubi spondeus primam  regionem tenet: quem si quis ita legerit. Mentis ulcere seuiunt, ubique prime regioni trocheum dederit, at ea communis est spondeo, trocheo, et iambo, ut et supra docuimus, et facile nobis astipulabitur, quicunque diligenter Catullum, Horatium, Senecam tragicum, Terentianum, et ex recentioribus Marullum legerit. Ait autem Philosophia, multo pestilentiora esse animi uitia Circes magicis incantationibus et ueneficiis, que corporibus tantum, non etiam mentibus nocuisse traduntur. uitia uero teterrimain animis perniciem inferunt.

Neritii ducis] Ulyssis. Neritus  mons est frondosus in insula Ithaca, quam tenuit Ulysses, qui dicitur inde dux Neritius. Ouidius:

Pro duce Neritio docti mala nostra pete
 Scribite, Neritio nam mala plura tuli.

Pelago] Mari, per mare.

Rates] Naues.

Qua] In qua insula.

Dea] Circe. Hec  filia fuit Solis ex Perse Oceani filia, soror Oete Colchorum regis, magice sapientie peritissima. Habitauit autem in Aea insula editiori in loco, quem circum errabant et ursi et leones, quos illa ueneficiis cibo et potui immistis ex hominibus feras fecerat, tamen in homines non seuiebant, sed ueluti canes adulabantur. Illa socios Ulyssis uertit in porcos, preter Eurylochum, qui fraudem in edificio esse suspicatus, non intrauit. Legatur Homerus libro Odyssee X, uirgilius Aeneidos  uII, Ouidius XIu Metamorph., Diodorus uero Siculus lib. u.

Solis edita semine] uel filia Solis, ut ait Homerus, cui Maro subscribit:

Diues inaccessos ubi Solis filia lucos
Assiduo resonat cantu:
et Ouidius:

uenerat in siluas et filia Solis easdem.
uel  ex patre Solis neptis, ex matre Hecate proneptis eius.

Carmine] Incantatione. uirgilius:

Carminibus Circe socios mutauit Ulyssei.

Quos] Hospites.

Ut] Postquam.

In uarios modos] In diuersas belluarum formas.

uertit] Mutauit.

 Herbipotens] Herbis potens.

Marmaricus] Ab Africe regione, ubi plurimi sunt leones.

Dente crescit et unguibus] Maiores sibi et dentes et ungues transformatus in leonem accepit.

Superadditus] Perperam legunt indocti, nuper additus.

Ululat] Prima extenta positum, quam Maro contraxit:

Ac forme magnorum ululare leonum.

Tigris Indica] Sic Iuuenalis satyra 15.

Indica Tigris agit rabida cum tigride pacem.
Pomponius Mela libro tertio: Silue alia quoque dira animalia, uerum et Tigres ferunt utique Hyrcanie seuum ferarum genus, et usque eo pernix, ut illis longe  quoque progressum equitem consequi, nec tantum semel, sed aliquoties etiam cursu unde ceperit, subinde repetito, solitum et facile sit. Causa ex eo est quod ubi ille interceptos earum catulos citus cepit auehere, et rabiem appropinquantium frustraturus, astu unum de pluribus omittit, he proiectum accipiunt, et ad cubilia sua referunt, rursumque et sepius remeant, atque idem efficiunt, donec ad frequentiora, quam adire audeant, profusus raptor euadat. Tigris  ubi uacuum rapte sobolis cubile reperit, illico uestigiis raptoris insistit. At ille quamuis equo uectus fugaci, uidens tamen uelocitate fere se posse preuerti, nec euadendi ullum suppetere sibi posse subsidium, technam huiusmodi fraude molitur: ubi se contiguum uiderit, spheram de uitro proiicit.  At illa imagine sui luditur, et sobolem putat, reuocat impetum, colligere fetum desiderans. Rursus inani specie retenta, totis se ad comprehendendum equitem uiribus fundit, et iracundie stimulo uelocior, fugienti imminet. Ille iterum sphere obiectu sequentem retardat. Nec tamen sedulitatem matris memoria fraudis excludit. Cassam uersat imaginem, et quasi lactatura fetus residet. Sic pietatis sue studio decepta, et uindictam amittit et prolem.

Mitis] Nemini uim inferens. Sic ex Homeri sententia Ouidius:

Mille lupi, mistique lupis ursique leeque
Occursu fecere metum, sed nulla timenda.
Nullaque erat nostro iactura in corpore uulnus,
Quin etiam blandas mouere per era caudas.
 Nostraque adulantes comitant uestigia.

Licet] Quamuis.

Numen] Potentia.

Arcadis alitis] Mercurii in Arcadie monte Cyllene geniti, qui fingitur a petis alatus.

Ducem] Ullyssem.

Soluerit] liberauerit.

Peste] Pernicie, in suem transformatione.

Hospitis] Circes. Mercurii enim tum consilio, tum beneficio  Ulysses ne in belluam transformaretur, seruatus est. Unde Ouidius Homerum imitatus,

Pacifer huic dederat florem Cyllenius album,
Moly uocant superi, nigra radice tenetur
Tutus eo, monitisque simul celestibus intrat
Ille domum Circes.

 Remiges] Ulyssis socii.

Mala] Noxia, uenefica, perniciosa.

Traxerant] Biberant.

Cerealia pabula] Panes.

Glande] Porcorum pabulo.

uerterant] Mutauerant.

uoce] Loquela.

Corpore] Deest et.

Nihil] Subaudi preter mentem.

Super] Insuper.

Monstra] Transformationes. uirgilius:

Que ne monstra pii paterentur talia manes.

Leuem] Parum efficacem.

Manum] Potentiam.

Licet] Quamuis.

 Corda] Animos.

Hec uenena] uitia

Potentius] Efficacius quam Circes uenena.

Sibi] Ei ipsi. Acyrologia est metri gratia.

Dira] Pestifera.

Penitus] Intra animum.

Mentis uulnere] Quod profecto maxime ledit hominem. Diuus Ambrosius libro Epistolarum quinto: Nullus enim maior est dolor quam is qui peccati mucrone uulnerat conscientiam: neque ullum grauius est onus quam peccatorum sarcina et pondus flagitiorum. Deprimit animam, curuat usque ad terram, ne se erigere possit. Grauia fili, grauia nimis delictorum pondera. Idem libro de Officiis primo: uides conuiuium peccatoris, interroga conscientiam eius. Nonne grauius omnibus  fetet sepulcris? Intueris letitiam eius, et salubritatem miraris corporis, filiorum atque opum abundantiam. Introspice ulcera, et uiuacis anime eius, cordisque mestitudinem. Rursus Officiorum III: Que enim pena grauior quam interioris uulnus conscientie? Lodouicus Bigus:

   Breui damnosa uoluptas
Nequitie transit, sed uulnerat ossa, medullas,
Mentem, animumque simul.
Idem:

Fallimur heu miseri, non est extrinsecus ullum
   Flagitium: in medio pectore regna tenet.
uulnus hiat lethale, tamen medicina paratur
   Nulla, nec a nobis curritur ad medicum.
Ilia si doleant, terris peragramus et equor,
   Curam animi nullus deficientis habet.
Nos quoque olim iuuenes admodum, in elegiis moralibus  sic lusimus super re minime ludicra:

Splendida magnifici cernis conuiuia regis,
   Astantes pueros, aurea uasa uides.
Illius mentem si forte uidere liceret,
   Ulcera perspiceres sordidiora luto,
Innumeras pestes, et plurima monstra uideres,
   Inferno longe plus fugienda cane.



IN PROSAM Iu.

Hac prosa primum quidem fatetur Seuerinus uitiosos, tametsi speciem humani corporis retineant, animorum tamen qualitate in belluas transformari. uerum id sibi mirabile cum primis, indignumque uideri ait, in tantam uilitatem abiectos in bonorum perniciem grassari posse, et male concupita perpetrare: cui uerissimis rationibus occurrens Philosophia, duo disserit a uulgari quidem opinione longe aliena, nec tamen minus uera. Quorum alterum est, multo miseriores improbos  fieri, cum libidini sue fecerunt satis, quam cum perperam appetita exsequi nequiuerint. Alterum uero, minus miseros esse malos, facinorum suorum penas expendentes: tametsi nulla correctionis ratio, nullus exempli respectus habeatur, quam si eo impune ad tempus elabentes nulla iustitie pena cerceat.

Conuenienti loco] In huius libri prosa sexta.

Multo igitur infeliciores] Socrates apud Platonem in Gorgia: Secundum uero sententiam meam, o Pole, qui iniuriatur, iniustusque est, omnino est ante alios miser: miserior autem, si iniuriarum penas nunquam luat; minus uero miser, si luat, suppliciumque iussum apud deos hominesque reportet. Diuus Augustinus libro de Ciuitate Dei XII, capite 3: Et cum in penis est natura uitiosa, excepto eo quod natura est, etiam hoc ibi bonum est,  quod impunita non est: hoc enim est iustum, et omne iustum, procul dubio bonum.



IN METRUM Iu.

Carmen est dicolon distrophon, altero uersu hendecasyllabo constans, altero elegiaco pentametro. Exsecratur eo Philosophia mores hominum efferatos, qui cum plurimis periculis sint obnoxii, nichilo secius inuicem bellis gerendis mortem properant, et mutua strage deseuiunt: cum boni iure sunt diligendi, mali uero magis miserandi, quam insequendi.

Fatum] Mortem.

Ense] Gladio. Legatur elegia Tibulli, cuius initium:

Quis fuit horrendos primus qui protulit enses?

Miseresce] Miserere. Miseresco deductum est a misereo,  quod apud ueteres fuit personale uerbum. Ennius libro Annalium quinto:

Cogebant hosteis lacrymantes, ut misererent.



IN PROSAM u.

Hactenus disseruit malos omnes miseros esse et animorum qualitate degenerare in belluas, bonos autem beatos et deos euadere. uerum his Seuerinus nondum omni ex parte consolatus, pristine sue dignitatis memor, et exsilium acceptamque contumeliam etiamnum egre ferens  neminem tamen uel sapientum uiuere dicit, qui non fortune bona calamitatibus et suppliciis anteponat, que passim ab improbissimo quoque uirtute preditis infligi lamentatur,  ut uincula, ut carceres, squalores, ut uerbera, que ex legum prescripto perniciosis constituta sunt. At hi impune euadunt, insontes autem plectuntur. Cuius causam confusionis admirabundus ex Philosophia Betius sciscitatur.



IN METRUM u.

Exemplis colligit e causarum ignoratione admirationem oriri, quibus acceptis et penitus cognitis, hec e medio tollitur, succeditque scientia. Carmen dicolon est distrophon, tametsi Nicolaus Perottus uir alioqui doctissimus, parum perpensa uersuum ratione, tradiderit hoc carmen esse dactylicum, alcmanium tetrametrum hypercatalectum, cuiusmodi est illud primi libri.

Heu quam precipiti mersa profundo.
 Ab eo namque differt hoc  quod hic in prima regione semper trocheus, ibi non trocheus, sed spondeus uel dactylus est. Primus igitur huius carminis uersus mistus uidetur ex Sapphico et Alcmanio, constans primo trocheo, secundo spondeo uel dactylo, ac spondeo seu trocheo. Secundus autem uersus Alcaicus est tetrameter, iambicus, constans pentemimeri iambica, dactylo et spondeo, differens ab illo Horatii tantum postremo pede:

uides ut alta stet niue candidum.
Nam illic dactylus est, hic spondeus temporibus ei respondens. Quid si dixerimus et secundum uersum compositum ex Alcaico dimidiato Alcmanio? Sed hec nemini miranda uideantur, si Seuerinus noster artis musice longe doctissimus, suo iure uersibus nouis  utatur, qui apud alios Latinos petas minime inueniantur; cum eum constet temporum proportiones diligenter obseruasse, et ex arte musica modulatos hos uersus sane quam dulciter cecinisse.

Cardine] Cardini. Antiptosis est: casus enim pro casu ponitur. Sic uirgilius:

Et magno se corpore miscet:
pro corpori.

Legat] Pretereat.

Bootes] Arctophylax. Bootes oritur tertio idus Februarias, ut docet Ouidius in Fastis. Arctophylax autem interpretatur Ursi custos. Idem etiam appellatur Bootes. Manlius:

A tergo nitet Arctophylax, idemque Bootes.
 Et Cicero de Natura deorum Arati uersum ita refert:

Arctophylax uulgo qui dicitur esse Bootes:
Quod quasi temone adiunctam pre se quatit Arcton.
Dicitur etiam Arcturus, ut docet Lactantius grammaticus. Seruius tamen scribit Arcturum proprie esse stellam in signo Boote, cuius ortus et occasus tempestates grauissimas facit. Bootes autem non oritur, aut occidit, ut alia signa. Sed cum plaustro proximus sit, quod uertitur circa cardinem, in ipsa uertigine uidetur occidere et, cum se eleuat, oriri. Huius manum sinistram  circulus arcticus includit, ut neque occidere, neque oriri uideatur. Ipse enim positus ab arctico circulo ad estiuum definitur, inclinatus in longitudinem dextro pede, estiuo circulo nixus. Huius humeros et pectus a reliquo  corpore diuidit circulus, qui per utrosque polos transiens tangit Arietem et Chelas. Hic quidem cum Tauro, Geminis, et Cancro, et Leone occidit. Ideo sero occidere dicitur, quod magis erectus a pedibus peruenit ad terram. At exoriens citius, quam Chele uidetur. Unde a petis modo tardus, modo piger appellatur. Huius enim occasus quatuor signorum zodiaci tempus absumit, ut diximus.

Palleant] Deest si uel cur.

Palleant] Obscurentur deliquio.

Infecta] Obscurata.

Metis] Obiectu.

Noctis opace] terre obscurantis. Deliquium enim lune fit ex interpositione terre inter solem et lunam.

Queque] Et que.

 Fulgenti ore] Clara facie.

Texerat] Occuluerat, condiderat, offuscauerat. Natura enim fert, ut maius lumen offuscet minora.

Confusa] Defectione laborans.

Detegat] Splendere permittat.

Lassantque crebris pulsibus era] Nam, ut scribit Plinius libro secundo, capite duodecimo: uiri ingentes, inter quos fuit Stesichorus, et Pindarus, crediderunt lunam eclipsim et quasi mortem pati ex cantationibus: unde ne id luna pateretur, dissono crepitu succurrebant. Hinc de clamosa muliere satyra sexta Iuuenalis:

   Iam nemo tubas atque era fatiget:
Una laboranti poterit succurrere lune.
Auctore Plutarcho, Aganice Agetoris Thessali filia,  quod pleniluniorum defectuum esset gnara, tempusque prenosceret, quo lunam ab umbra terre intercipi contingeret, mentem mulierum exturbabat, illisque se lunam deducere persuadebat.

Cori] uenti.

Frementi] Grauiter resonanti

Tundere] Percutere.

Soluier] Solui, liquefieri.

Latentes] Subaudiendum cause.

Inscitie] Ignorantie Et animaduertendum in uersus scansione per syneresim ex tetrasyllaba trisyllabam factam dictionem, ita ut i posterior sit consonans, ut apud Senecam tragicum in Sapphico:

Cuncta diuitias metuitque casus.



IN PROSAM uI.

 Hac prosa Philosophia causas eorum reddit que supra Betius attigit, sibique supra modum miranda uideri dixit, nisi ratio deprehendatur. Ait autem hec omnia a diuine intelligentie prouidentia, seu fato progressus suos sortiri, et quid inter Dei prouidentiam, ac fatum intersit, docet.

Tui muneris] Officii tui.

Euoluere] Excutere.

uelatas] Obductas.

Caligine] Tenebris ignorantie.

Queso] rogo. Petit sibi causas explicari eorum quorum admiratione tenetur.

Exhausti] exhaustionis.

Hydre] Latine dicitur excetra, quam Simonides  nonaginta capita habuisse canit, Alceus quinquaginta, ex quibus si quod amputaretur, duo renascebantur. Hanc Hercules adiutus ab Iolao superauit, qui recisum continuo caput subiectis flammis inurebat Herculis iussu, ut est apud Hesiodum. De hac meminit Ouidiana Deianira:

Queque redundabat fecundo uulnere serpens
   Fertilis, et damnis diues ab ipsa suis.
Seneca Tragicus:

Quid seua Lerne monstra numerosum malum,
   Non igne demum uicit, et docuit mori?
Quidam scribunt hydram in Lerna Argiuorum palude exstitisse, aquas euomentem, que uastabant uicinas ciuitates, in qua uno meatu clauso, multi erumpebant. Quod Hercules uidens, loca ipsa exussit, et  sic aque meatus clausit. Socrates in Euthydemo Platonico: Hercule quidem multo sum imbecillior, qui pugnare simul non ualuit aduersus hydram sophisticam, cui propter sapientiam pro uno sermonis capite amputato, multa repullulabant: ac etiam aduersus Cancrum sophistam quemdam ex mari aduentantem, et nuper  aduectum naui, a quo cum Hercules ad sinistram angeretur, uerbisque acriter morderetur, nepotis sui Iolai auxilium implorauit, qui summopere illi succurrit.

Mentis igne] Intellectus uigore.

In hac] Materia.

De prouidentie simplicitate] Quinque questiones recenset, easque obscurissimas, et nunquam satis explicatas, ad propositam materiam pertinentes.

 Sed quoniam hec quoque] Promittit Philosophia se explicaturam rei petite causas.

Septi] Circumdati tu et ego.

Omnium generatio rerum] Acutissima pariter et iucundissima dissertatio de diuina prouidentia et fato.

Stabilitate] Constantia, immutabilitate.

Sortitur] Nanciscitur.

Hec] Diuina mens.

In arce] Summitate.

Gerendis] Administrandis, efficiendis.

Statuit] Prescribit.

Puritate] Simplicitate.

Conspicitur] Consideratur.

Que] Prouidentiam et fatum.

 Nam prouidentia] Describit prius prouidentiam, deinde et fatum.

Fatum uero inherens] Ex Chrysippi Stoici sententia, fatum est sempiterna quedam et indeclinabilis series rerum, et catena uoluens semetipsa sese, et implicans per eternos consequentie ordines, ex quibus apta connexaque est. De fato qui plura nosse cupit, legat M. Tullium et Marcilium Ficinum Platonicum, Landinum in sexto Aeneidos Commentario, Gellium libro sexto, et Eusebium libro sexto de Preparatione euangelica.

Prouidentia namque] Ostendit quid intersit inter prouidentiam et fatum.

Que licet diuersa sint, alterum tamen pendet ex altero]  Docet quo participent ea que modo diuersa esse censebat.

Quedam uero] Ait quedam tametsi diuine prouidentie subiecta sint, fatalem tamen seriem superare.

Nam ut orbium] Pulcherrima orbium similitudine docet alia maioribus fati nexibus implicari, alia minoribus, nonnulla uero fatalem supergredi necessitatem.

Extimus] Extremus orbis.

Illi] Puncto.

Cogitur] Constringitur.

Tanto] Subaudi Magis.

Igitur uti] Graphica comparatio. Quemadmodum  ratiocinatio est ad intellectum, et id quod gignitur, ad id quod est, et tempus ad eternitatem,  et circulus ad punctum medium: ita mobilis fati series est ad stabilem et immobilem prouidentie simplicitatem.

Ea series] Quatenus fati uis se explicet ostendit.

Indeclinabilem] Ineuitabilem.

Fluituras] Fluctuaturas.

Quo fit] Pulcherrima conclusio, et Philosophia sane quam digna.

Que uero inquies] Occurrit tacite obiectioni, quam Betii uerbis subiicit, et ostendit longe aliter Deum atque mortales iudicare, Deique iudicia esse abyssum multam, et sensibus nostris cogitationibusque inaccessam.

Num] Nunquid.

Degunt] uiuunt.

 Censuerint] Existimauerint.

Uti] Quemadmodum.

Temperiem] Temperatam constitutionem.

Num enim dissimile] Pulcherrimam affert comparationem.

A sciente] Deo.

Ignorantes] Homines.

Perstringam] Colligam et breuiter complectar.

Aequi] Aequitatis, imitatione Maronis.

Lucanus] M. Anneus Lucanus natione Hispanus, patria Cordubensis fuit. Scripsit opus de bello Cesaris et Pompeii cui titulus Pharsalia, Saturnalia, Siluarum libros decem, tragediam Medeam, quam non absoluit, de Incendio Troie cum Priami calamitate, Orpheum, fabulas complures et epistolas.  Ex libris Pharsalie tres primos emendauit cum uxore Argentaria, reliquos imperfectos, atque inemendatos reliquit propter intempestiuum interitum a Nerone imperatum. uersus eius sunt in lib. Pharsalie primo:

Nec quidquam iam ferre potest, Cesarue priorem,
Pompeiusue parem: quis iustius induat arma,
Scire nefas, magno se iudice quisque tuetur.
uictrix causa diis placuit, sed uicta Catoni.
M. Tullius in oratione pro Quinto Ligario: Causa tamen dubia, quod erat aliquid in utraque parte quod probari posset. Nunc melior certe iudicanda est, quam etiam dii adiuuerunt.

Familiaris noster] ueri enim pete de Philosophie familia sunt. Unde ait Horatius:

 Scribendi recte sapere est et principium et fons.

Citra spem] Preter spem et exspectationem tuam.

Sed sit aliquis] Ostendit uarias et diuersas diuine dispensationis rationem.

Quidam me quoque excellentior] Theologus Grecus, eoque philosophia prestantior. Nam quod aiunt indocti, excellentior me, id est, per me, plane ridiculum est. Subiecit autem Grecum theologi, quem non dubito inter Christianos prestantem fuisse, uersum:

.
In quo animaduertendum in dictione produci ob liquidam sequentem, ut apud Homerum et Persium prima syllaba legitur extenta, tametsi quidam mutent in , legentes . Latine sic sonat ad uerbum facta interpretatio: uiri sacri corpus  uirtutes edificauere. uersus autem hunc in modum reddi potest:

Sacri hominis corpus uirtutes edificarunt.

Mista] Partim prospera, partim diuersa.

Ne longa felicitate luxurient] Nam ut ait Ouidius:

Luxuriant animi rebus plerumque secundis,
   Nec facile est equa commoda mente pati.

Alios duris agitari sinit] Baptista Mantuanus libro Saluarum secundo:

Rebus aduersis agitata uirtus
Crescit, et robur cruciata longo
Sumit attritu, meliusque terso
   Candicat ore.
Otium clari fugiunt honores.
Nobiles ducit labor ad triumphos.
Sudor insignes iter ad coronas
   Monstrat apertum.

Tri tibus] Aduersis.

 Probris] uitiis.

Exercitii] Subaudi causa.

Nam ut probis atque improbis] Pulchre ait improbos non solum a probis discordare, sed inter se quoque nullam habere conuenientiam: at cum semetipsis discordare, uitiis conscientiam discerpentibus,

.
Grecus uersus heroicus est  Homeri, qui ad uerbum interpretatus sic sonat: Difficile autem est me sermone explicare, quemadmodum Deus omnia regat, et sua prouidentia disponat. uersus Latino sermone sic reddi potest:

Difficile est sic hec me dicere cuncta deorum.

Proditor] Productor, conditor.

Haustu] Metaphora ab iter facientibus sumpta,  qui, haustu uini accepto refecti, pergunt in itinere instituto.



IN METRUM uI.

Carmen hoc eiusdem generis est cum quinto primi uoluminis. Probat eo Philosophia id quod paulo ante dixit, omnia uidelicet mala Deum omnium principem extra reipublice sue terminos eliminare, et omnia in officio continere, ac res omnes alioqui temerariis motibus fluitaturas, optimo temperamento cercere. Reuide supra eamdem propemodum materiam in ultimo secundi uoluminis carmine.

Celsi] Altissimi.

Iura] Potentiam.

Tonantis] Dei.

 Pura] Perturbationibus et uitiis purgata.

Solers] Ingeniosus, perspicax, acuta contemplatione utens.

Cernere] uidere.

Culmina] Sublimes partes.

Illic] In celo.

ueterem pacem] Antiquam concordiam.

Phebes] Lune.

Axem] Currum, uehiculum.

Summo uertice] Apud polum septentrionalem, de quo peta:

Hic uertex nobis semper sublimis, at illum
Sub pedibus Styx atra uidet, manesque profundi.

Rapidos meatus] ueloces motus.

Ursa] Grece . Higinus scribit effigiem Urse stellis figuratam, non occidere. Negant  Occani  uxorem id recipere, cum reliqua sidera eo perueniant in occasum, quod Tethys Iunonis sit nutrix, cui Calisto succubuerat, ut pellex. Idem etiam docet Ouidius libro secundo Metamorph. Ideo autem reuera non occidit, quia cum supra nos sit polus arcticus, semper a nobis uidetur. Sic Maro:

Arctos Oceani metuentes equore tingi.

Oceano tingere flammas] Occidere.

Astrigeris] Celestibus.

uicibus] Per uices.

Sidant] Deorsum uergant, deprimantur.

Iisdem causis] Ex eadem mundi concordia.

Spirat] Spirando emittit.

Florifer] Flores ferens.

Annus] Hic equaliter in quatuor diuiditur partes,  iuxta illud peticum:

Temporibusque parem diuersis quattuor annum.
Sunt autem uer, estas, autumnus, hiems. Utque Macrobius ait libro septimo: uer Deus omnium fabricator calidum fecit et humectum; sicca est estas et calida, autumnus siccus frigidus, hiems humida pariter et frigida est.

Pomis] Ouidius libro de Remedio amoris primo:

Poma dat autumnus, formosa est messibus estas.
   uer prebet flores, igne leuatur hiems.

Grauis] Plenus, abundans.

Defluus] Deorsum fluens.

Hec temperies] Moderatio et concordia.

uitam spirat] uiuit.

Eadem] Temperies.

 Condit] Abscondit.

Obitu] Occasu, morte.

Mergens] Obruens.

Conditor] Creator.

Aequi] Aequitatis.

Concitat] Imperat, cogit.

Ire] Moueri.

Sistit] Stare iubet.

Retrahens] Ad se uocans.

uaga] Mobilia.

Firmat] Stabilit.

Itus] Motus.

Iterum] Rursum.

In orbes flexos] Motus circulares, qui rectis longe  sunt perfectiores.

Dissepta] Separata.

Suo fonte] A Deo principio suo.

Fatiscent] Dissoluantur.

Non aliter] Non alio modo.

Refluant] Reuertantur.

Cause] Ad causam primam.

Esse] Essentiam. Sic et supra libro tertio cecinit:

Repetunt proprios queque recursus,
Redituque suo singula gaudent,
Nec manet ulli traditus ordo,
Nisi quod fini iunxerit ortum,
Stabilemque sui fecerit orbem.
Marsilius Ficinus in Commentario, oratione secunda, capite primo: Trinitatem Pythagorici philosophi omnium mensuram esse uoluerunt, ob eam arbitror rationem, quod Deus ternario numero res gubernat, atque etiam  res ipse ternario numero terminantur. Hinc Maronis illud:

Numero Deus impare gaudet.
Nempe summus ille auctor primo singula creat, secundo capit, tertio perficit. Singula quoque imprimis ab illo perenni fonte effluunt, dum nascuntur; deinde in eumdem refluunt, dum suam illam originem repetunt; postremo perficiuntur, postquam in suum principium redierant.



IN PROSAM uII.

Ex iis que supra eruditissime cum de diuina prouidentia, tum de fatali serie disseruit, pulchram nec minus ueram deducit illationem, aiens: Tametsi uulgo aliter uideatur, omnem quidem fortunam esse bonam, cum uel iusta sit, uel utilis. Proinde uiro sapienti  non esse grauiter ferendum, si in fortune certamen adducatur, quo eius exercitata uirtus magis ac magis enitescat.

Qui] Quomodo.

Nixa] Firmata, sustentata, suffulta.

Inopinabiles] Incredibiles, a uulgi opinione semotas.

Paulo ante] Prosa quarta et sexta huius libri.

Qui] Cur, quomodo.

Ut] Quomodo, sicut.

Nonne igitur bonum censes] Syllogismus est tertii prime figure modi. Quidquid prodest, bonum est: Fortuna autem exercens aut corrigens, prodest. Est igitur bona.

Hec] Fortuna, que uel exercet uel corrigit.

 Inopinabile] Incredibile et alienum ab opinione sapientum.

Quare inquit] Ex iam dictis infert, uiro sapienti minime dolendum, cum aduersus asperam fortunam certare cogitur, sic enim uirtus et probatur, et magis elucescit. Unde Ouidius:

Que latet, inque bonis cessat non cognita rebus,
   Apparet uirtus, arguiturque malis.
Et Silius Italicus libro quarto de Romanis:

   Iuuat ire periclis
Ad decus, et dextra memorandum condere nomen,
Quale dedit nunquam rebus fortuna secundis.
Rursus in eodem:

Explorant aduersa uiros, perque aspera duro
Nititur ad laudem uirtus interrita cliuo.

 Glorie propria] Faustus Andrelinus:

Fortia difficiles superantia pectora casus,
   Inclyta perpetue nomina laudis habent.

uirtus uocatur] Unde uirtus appellata sit ostendit, quod suis scilicet uiribus nitens, non superetur aduersis. M. Cicero libro Tusculanarum Questionum secundo: Appellata est enim ex uiro uirtus. uiri autem propria maxime est fortitudo, cuius munera duo maxima sunt, mortis dolorisque contemptio. Utendum est igitur his, si uirtutis compotes, uel potius si uiri uolumus esse, quoniam a uiris uirtus nomen est mutuata. Lactantius libro de Opificio: uir, inquit, nominatus est, quod in eo maior uis est quam in femina. Et hinc uirtus nomen accepit.



IN METRUM uII.

Trium fortissimorum exemplis ostendit, non nisi  per difficilia et ardua iter esse ad uirtutem et gloriam. Non igitur detrectandum est certamen, non recusandus labor, quo uirtutis et sapientie nobis materia suggeritur, iuxta peticos illos uersus:

Quisquis enim duros casus uirtutis amore
uicerit, ille sibi laudemque decusque parabit.
At qui desidiam, luxumque sequetur inertem,
Dum fugit oppositos incauta mente labores,
Turpis, inopsque simul miserabile transigit euum.

Bis quinis] Decem.

Ultor] uindex, raptor Helene.

Atrides] Agamemnon Atrei filius. Horatius in Epist.

   Nestor componere lites
Inter Peliden festinat et inter Atriden.

Phrygie] Troie.

Ruinis] Excidio.

 Fratris Menelai.

Amissos thalamos] Ereptam coniugem Helenam, mulierum longe pulcherrimam.

Piauit] Purgauit. Maro:

Et culpam miserorum morte piabunt.
Sensus est, Raptum Helene quem libidinosus Paris perpetrauit, Agamemnon uindice bello et Troie subuersione purgauit. Scelera enim uindicta purgantur emoliunturque.

Ille] Agamemnon. Hic ad bellum Troianum proficiscens, cum apud Aulidem reliquos Grecie principes exspectaret, imprudens Diane ceruam occidit. Quare dea irata, in tantam tempestatem mare excitauit, ut Grecorum classis inde discedere non posset. Cum autem etiam peste laborarent, consultus Calchas, respondit: Diane iram Agamemnonio sanguine  esse placandam. Tandem igitur Agamemnonis quoque consensu adducta Iphigenia, et mactata est. uirgil. Aeneidos libro secundo:

Sanguine placastis uentos et uirgine cesa,
Cum primum Iliacas Danai uenistis ad oras.
Alii tradunt Iphigeniam a Diana fuisse sacerdoti subreptam, ac illius loco ceruam suppositam.

Graie classi] Grecorum nauibus.

Redemit] Emit.

uentos] Subaudi prosperos.

Cruore] Sanguine filie sue

Exuit] Deposuit.

Patrem] Paternam pietatem. Sic Naso

Postquam pietatem publica causa
 Rexque patrem uicit, castumque datura cruorem
Flentibus ante aram stetit Iphigenia ministris.

Federat] Federe facto incidit et mactat.

Nate] Iphigenie.

Itachus] Ulysses.

Sodales] Socios. Propertius:

Paulatim socium iacturam fleuit Ulysses.

Ferus] Truculentus, ab humanitate nimis alienus.

Mersit] Absorpsit, recondidit.

Polyphemus] Hic fuit Neptuni filius ex Thoa Phorei filia, ad quem cum Ulysses in Siciliam profectus cum duodecim comitibus peruenisset, tres cados optimi uini secum portans, admiratus est magnitudinem, formamque hominis unicum oculum in fronte habentis, qui solus sub antro tollebat lapidem, qualem uiginti boum iuga uix mouere potuissent. Ab eo igitur sciscitatus  est Ulysses quod genus hominum, qui mores essent, et per Iouem obsecrauit ut liceret sibi tute abire. Ille uero superbe respondens, non timere Iouem dixit, duosque ex comitibus Ulyssis apprehendens, ritu fere immaniter deuorauit, totidemque postridie absumpsit prima luce: idem etiam uesperi fecit. Quamobrem Ulysses sibi iam et reliquis timens, cadum optimi uini, quod secum tulerat Polyphemo obtulit, et ut sibi ac ceteris parceret, obsecrauit. Quod Cyclops se facturum promisit, si rursus sibi uinum offerret. Oblato itaque tertio poculo mente alienatus, in medio antro immane corpus dormiturus extendit. Hunc igitur Ulysses uino somnoque sepultum animaduertens, immi so in oculum telo  excecauit. Sed ex urgens tandem Cyclops, cum aperire antri ostium gregibus cogeretur, immanem exinde lapidem amouit, uerumtamen exeuntes pecudes manibus palpabat. Quod cum Ulysses cum comitibus animaduertisset, induti pecudum pelles, Cyclops manus effugere. Lege Homerum libro Odyssee nono.

Herculem] Hercules Iouis et Alemene filius fuit, qui robore ac fortitudine ceteris hominibus supra quam credibile est, prestitit. Huius uarie res geste traduntur a Diodoro Siculo, Ouidio, Seneca Tragico, Nicolao Perotto in Cornucopie, et ceteris.

Duri labores] Herculei labores prouerbialiter celebrantur, de quo noster Erasmus abunde Adagiorum chiliade tertia, prouerbio primo.

Centauros] Hi fuerunt Thessali ex anteriori parte  uiri, ex posteriori equi. Hercules optabat eos e Peleo monte depellere, sed ipse prior iniustum bellum nolebat inferre. Curauit igitur a Pholo susceptus hospitio, ut prestantissimi uini cadus promeretur. Odore tracti Centauri, uinum rapere tentauerunt. Hercules occasionem nactus, omnes aut interemit, aut inde fugauit.

Spolium] Pellem, qua pro scuto usus est.

Leoni] uastus hic et immanis leo fuit, et qui armis domari non poterat. Hercules obseruato spelunce aditu, egredientem comprehendit, et strangulauit.

Fixit] Traiecit.

Certis] Ineuitabilibus.

uolucres] Stymphalides. Claudianus:

 Solus Amazonio cinctus Stymphalidas arcu
Appetis.
Hercules Stymphalides aues ab ipsis nubibus sagittis petiit, enectasque deiecit. Erant autem aues aquatice in Stymphalo palude Arcadie, tante magnitudinis, ut solis radios obumbrare dicerentur.

Poma] Hercules mala aurea ex hortis Hesperidum tulit, dracone, qui ea die noctuque peruigil custodiebat, interempto.

Cernenti] uigilanti.

Leua] Sinistra manu.

Cerberum] Hercules audiens Pirithoum a Cerbero infernali cane exstinctum, et Thesea apud inferos detentum, eo properauit, et capto Cerbero, triplicique  catena deuincto,  Thesea liberauit.

uictor immitem] Diemedem Thracie regem, qui equos suos aduenarum carne pascebat occidit: eumque iumentis comedendum obiecit.

Hydra] De hac diximus supra: et Claudianus:

Non cadere Anteo, non crescere profuit Hydre.

Fronte] Cum Hercules et Achelous propter Deianiram certarent, Achelousque se in uarias formas transmutaret, tandem cum in taurum frustra se transformasset, uictus Achelous, alteroque cornu mutilatus, pudore se in suum fluuium coniecit. Statius libro Thebaidos quarto:

   Et Hercules turpatus gymnade uultus
Amnis, adhuc imis uix truncam attollere frontem
Ausus aquis, glaucoque caput submersus in antro
Meret, anhelantes egrescunt puluere ripe.

Anteum] Hic Neptuni filius ex terra susceptus,  sexaginta cubitis adoleuit, ut auctor est Pherecydes. Id diu fabulosum uisum est, antequam suprema eius ossa Olympiam allata miraculo fidem fecissent. Plutarchus ait Romanorum ducem Sertorium apud Tigennam oppidum Libye, effosso sepulcro, quod incole Antei dictitabant, humanum cadauer inusitate molis inuenisse. Anteus  prostratus,  a terra matre uites accipiebat, et quidem maiores. Ea re cognita, a terra abstinuit Hercules, et sublime domuit. Describit hoc certamen eleganter Lucanus libro Pharsalie quarto.

Cacus] Hic secundum Fabulam uulcani filius fuit, ore ignem ac fumum uomens, qui uicina omnia populabatur. ueritas tamen secundum philologos et historicos hoc habet, hunc fuisse Euandri nequissimum seruum ac furem. Sunt qui dicunt eum, occupato circa uulturnum et Campaniam regno, dum tractat etiam ea que concesserant in Euandri Arcadum regis iura, duce Hercule, qui tum forte aderat, oppressum fuisse. De hoc uirgilius libro octauo.

Setiger] Aper. Erymantheum aprum uiuum cepit Hercules astu, quod narrat Polyenus. uersabatur   Erymantheus aper in quadam ualle niuibus oppleta: quod ubi animaduertit Hercules ex eo uallis supercilio, qua maior niuium uis erat, feram iactis lapidibus incessebat; ita irritata, dum in Herculem conatur irruere, incidens in altitudinem niuium, demersaque nullo negotio ab Hercule capta est, quam tergo impositam Mycenas detulit, et in media concione dimisit, cum summa omnium trepidatione  et in primis Eurysthei, qui se coniecisse dicitur in uas eneum.

Ultimus celum] Hercules pro Atlante celum humeris sustinuisse dicitur. Claudianus:

   Te maximus Atlas
Horruit, imposito cum premerere polo.
Ad Atlantem profectus est Hercules, cum didicisset a Nereo se malis Hesperidum potiri non posse sine  illius ope. Sed interim dum Atlas Herculi operam nauat, ipse celum subiit: cumque iam recepturus Atlas non uideretur, Herculis astu elusus est. Impetrat, ut ille tandiu celo succedat, quo afferendo oneri puluillum sibi aptet, atque ita correptis malis, que humi iacebant, euestigio uictor abiit.

Pretium] Premium.



LIBER QUINTUS.



IN PROSAM PRIMAM.


Proximo uolumine disseruit Philosophia solos quidem bonos potentes esse, malos autem omnes imbecilles, malum item nichil esse: cum optimi maximi  regis prouidentia, et fatalis necessitatis serie in bonum  omnia dirigantur. Ex quo fit quod  bonis nunquam mala accidant, quod aduersitas eis potissimum uirtutis exercende materia est iuxta Ouidianum:

Scilicet aduersis probitas exercita rebus,
   Materiam tristi tempore laudis habet.
uerum cum supra dictum sit fatum ab immobilis prouidentie exordiis proficisci, et ita ipsas quoque fatales connexiones immobiles esse oportere, dubium fit, quomodo stare possit humani libertas arbitrii, cum ineuitabili diuine prouidentie fatique necessitate. Frustra quoque credi uidetur, casum quidpiam esse: cum nichil cadere possit, quod Dei prouidentiam  non promeruerit. Toto igitur hoc libro de casu liberoque hominis arbitrio disputatur. Primum autem quid sit casus exponitur, idque hunc in modum: Casus est inopinatus ex confluentibus causis in his  que ob aliud geruntur euentus.

Sed quod tu dudum de Prouidentia dixisti, re experior] Ita est legere in codicibus antiquis. Est autem sensus, Sed experior re, id est, experientia uerum cognosco id quod tu dixisti dudum de Prouidentia, puta talem esse materiam, ut una dubitatione succisa innumerabiles alie, uelut hydre capita succrescant. In aliis exemplaribus, additis quibusdam, hec leguntur. Sed quod tu dudum de Prouidentia questionem pluribus aliis implicatam esse dixisti, re experior.

Hec] An casus aliquid sit, et quid sit.

Tramite] Methodo, uia compendiosa.

Decerno] Statuo.

 Nihil ex nichilo existere] Puta naturaliter et per causas particulares. Nam Deus uniuersalis omnium causa ex nichilo mundum creauit.

De operante principio] De causa efficienti.

Rationum] Formarum.

In Physicis] Libro Physicorum secundo.



IN METRUM PRIMUM.

Hoc elegiaco pulchra quadam similitudine docet Philosophia, casum non esse de nichilo, tametsi non sit de agentis intentione. Quemadmodum enim, si duorum fluminum cursus iungantur, naues quoque et trunci in diuersis adhuc alueis ab aqua recepti, necessitate fluuiorum in unum tandem alueum defluentium coniunguntur, licet hoc preter spem intentionemque accidat: ita et casus, etsi non ex agentis  animo fit, suas tamen peculiares causas habet.

Rupis Achemenie] Montis Armenie aut Parthie. Achemenem Parthorum regem Porphyrio uoluit esse, et ex Achemenidarum progenie deriuatos Persarum reges Herodotus scripsit. Hinc Achemenius Persicus, Parthicus, uel Armenius. Lucanus:

Passus Achemen is longe decurrere campis.
Scopulis] Saxis prominentibus.

Ubi] Ordo est, Ubi pugna fugax uersa figit spicula pectoribus sequentum. Sensus est, E monte maioris Armenie, cui iuncti sunt Parthi, qui, teste Trogo, cominus in acie preliari, aut obsessas expugna e urbes nesciunt: pugnant itaque aut procurrentibus equis, aut terga dantibus, sepe etiam fugam simulant, ut incautiores aduersum uulnera insequentes  habeant: plerumque in ipso ardore certaminis prelia deserunt, ac paulo post pugnam ex fuga repetunt. Unde peta:

Fidentemque fuga Parthum, uersisque sagittis?
Uno eodemque fonte Tigris et Euphrates oriuntur.

Pugna fugax] Gens Parthorum fugiendo pugnans.

Tigris] Hic a celeritate et cursu nuncupatus est. Nam Tigris Medorum lingua  sagittam significat, omniumque fluuiorum uelocissimum canit Dionysius. Alii tamen a tigride animali dictum uolunt Tigrim. Diuus Hieronymus: Tigris, inquit, fluuius de paradiso exiens iuxta Scripture fidem, pergensque contra Assyrios, et post multos circuitus  in mare Rubrum effluens. uocatur autem hoc nomine propter uelocitatem,  instar bestie nimia pernicitate currentis. Hoc nomen, teste Francisco Pico, facit genitiuum Tigrios, Tigritos, Tigridos, et Attice .

Euphrates] Nomen sumpsit ex eo quod bona ferret. De hoc Hieronymus: Euphrates fluuius Mesopotamie, in paradiso oriens. Porro Sallustius auctor certissimus asserit tam Tigris quam Euphratis in Armenia fontes demonstrari. Ex quo animaduertimus aliter de paradiso et fluminibus eius intelligendum. Diodorus Siculus libro tertio: Post Nilum enim et Gangem flumina totius Asie nobiliora, Euphrates ac Tigris ex Armenie montibus fontes habent. Distant autem ab inuicem stadiis mille et quingentis, delatique per Mediam et Paretanos, descendunt in Mesopotamiam,  quam undique circumdantes, regioni nomen indiderunt. Deinde per Babyloniam fluentes, in mare Rubrum deferuntur. Strabo lib. Geographie II: Crescit Amanus multum in latum et altum, et multifidus est. Pars australior est Taurus, qui Armeniam disterminat a Mesopotamia. Hinc fluunt Tigris et Euphretes, qui Mesopotamiam circumdant, et apud Babylonios inuicem coherent. Deinde in mare Persicum emittunt, quorum Euphrates maior est, et plus regionis flexuoso alueo percurrit. Fontes habet in parte Tauri boreali, fluit ad occidentem per Armeniam  usque in Armeniam minorem, quam a dextris habet, a sinistris uero Lisanam. Deinde ad austrum flexus confiniis iungitur Cappadocum, que ad dextram relinquit, ad sinistram Comagenorum confinia,  rursumque a Sicinsina, etiam Sophina maioris Armenie ad sinistram relicta, progreditur in Syriam, atque iterum flexum alium capit in Babylonios, et Persicum sinum. Tigris ex eodem monte Seleuciam illatus, ad Euphratem accedit, ibique efficit Mesopotamiam: deinde in eumdem sinum intrat. Euphratis ac Tigridis fontes inter se distant ad stadia duo millia et quinquaginta. Hactenus Strabo.

Uno fonte] Fontibus unius et eiusdem Armenie montis, cui teste Strabone nomen est Tauro.

Abiunctis] Separatis.

Quos tamen] Ordo est, Quos uagos casus decliuia, id est decliuitates terre, subaudi tegunt, et quos casus uagos defluus ordo gurgitis lapsi regit.



IN PROSAM II.

 Dubitat hoc loco Betius sciscitaturque, sitne ulla humani libertas arbitrii, an ipsos quoque animarum motus fatalis necessitas constringat. Cui Philosophia respondent, omni rationali nature libertatem adesse arbitrii, sed supernis diuinisque substantiis maiorem, deinde tametsi non equalem, tamen proximam humanis animis se in diuinitatis contemplatione conseruantibus: minus uero liberas eas esse, cum ad corpora dilabuntur, minusque etiam, cum terrenis artubus colligantur. Animaduertendum autem hoc totum ex Platonis opinione dictum, quasi anime sint, antequam corporibus coniungantur. Extremam uero seruitutem esse dicit earum que sceleribus mancipate propriam amiserint libertatem.

Inscitie] Ignorantie.

 Caligant] Obscurantur, tenebrescunt.

.
Homerici uersus pars est posterior ex Hiados libro tertio, id est, omnia uidet, et omnia inaudit:

Aspicit omnia, et omnia inaudit.



IN METRUM II.

Carmen hoc eiusdem generis est cum penultimo quarti uoluminis. Prefert eo Philosophia diuine prouidentie perspicacitatem solis claritati, de quo Homerus:

Sol qui cuncta uicet, quique omnia maximus audit.
Hic enim tametsi maximo splendore mirifice refulgeat, terrarum tamen intima penetrare nequit. Prouidentie uero lumen immensum cuncta non inspicit  solum, sed etiam penitissima queque eorum perspicit. Neque ei ulla uel noctis caligo, uel terre moles obsistere ualet.

Phebum] Solem.

Melliflui] Melle fluentis.

Canit] Carmine laudat, cum aliubi tum in Iliados tertio, ut et paulo ante dictum est: Et tu, sol, qui uniuersa et uides et audis. uide Plinium libro Naturalis Historie II, cap. 6.

Perrumpere] Penetrare.

Cuncta tuenti] Omnia intuenti. Prisca Sibylla in lib. Iustini philosophi et martyris, interprete Francisco Pico:

Unus enim Deus est, solus non editus, ingens,
Omnia conspiciens, non uisilis, induperator,
Quem moritura caro potis est comprendere nunquam.



IN PROSAM III.


Hac prosa dubitabundus Betius de libero hominis arbitrio et Dei prescientia disserit, que quo modo simul possint consistere, ut alteri alterum non officiat, minime uidet. Nam recepta diuine prescientie necessitate, omnia serie quadam indeflexa constringi tenerique uidentur. Quod si ita esset, frustra sperarent homines, aut deprecarentur, que future necessitatis legibus implicata mutari alioque conuerti nequirent.

Aut quid hoc refert uaticinio illo ridiculo Tiresie] Sensus est, aut quid, quasi dicat, nichil hoc distat ab illo ridiculo Tiresie uaticinio, quod est apud Horatium libro Sermonum secundo:

O Lertiade, quidquid dicam, aut erit, aut non:
 Diuinare etenim magnus mihi donat Apollo.
Tiresias Thebanus, cum forte duos angues ceuntes percussisset, in feminam fuit conuersus, ac septem annos in eo sexu durasse fertur. Rursusque cum eosdem serpentes uerberasset, in pristinum sexum reuersus est. Quod quidem ne quis omnino fabulosum putet, legat et Plinium in septimo Naturalis Historie, et diuum Augustinum de coniugiis ueteris ac noue legis, qui asserunt quibusdam id accidisse. Ceterum Tiresias, ab Ioue Iunoneque contendentibus utrius maior in coitu uoluptas sit, maris an femine, iudex electus, maiorem esse femine uoluptatem affirmauit. Qua sententia Iuno irata, illum obcecauit. Iupiter uero pro oculis ademptis ei,

Scire futura dedit, penamque leuauit honore.
 Callimachus et Propertius eo dicunt obcecatum Tiresiam, quod Pallada nudato corpore se leuantem in aquis aspexisset. Hinc prouerbium, , Cecior Tiresia, de eo qui supra modum cecutit.

Uti paulo ante cantabas] Carmine sexto quarti libri.



IN METRUM Iu.

Carmen est eiusdem generis cum proximo, quo Seuerinus admirabundus obstupescit, causam desiderans, cur ea duo uera, alterum de diuina prescientia, alterum de arbitrii nostri libertate, separatim secretimque perpensa, fidem admittant; eadem autem coniuncta minime nobis coherere uideantur.

Carptim] Separatim.

 Iugari] Coniungi.

Sed mens] Ignorantie animi nostri imputat, quod rerum ueritatem perspicere non ualemus.

Obruta] Oppressa.

Cecis membris] Corpore caliginem obliuionemque animo inferenti.

Luminis] Intellectus.

Igne] uigore.

Tenues nexus] Subtiles coniunctiones.

Sed cur] Platonicum hoc est. In dialogo enim Platonis de uirtute, qui Menon inscribitur, Socrates Menonem Aristippi et Gorgie auditorem ad id perducit, quod impossibile est nos inuestigando aliquid cognoscere; aut si inuestigando assequimur cognoscimusque, illud alias cognouimus. Itaque id cognoscere  non aliud esse quam reminisci et in memoriam reuocare. Quo enim tramite  inuestigabis, o Socrates, quod quidem quid sit omnino ignoras, quale tibi proponens, id quod ignoras inquires; aut etiam si in illud incidas, quonam signo id quod ignoraueras illud esse agnosces? Cui Socrates, Intelligo  quid uelis, o Menon; at tu animaduertisne quam litigiosam argumentationem in medium adduxisti, quod scilicet homo neque quod noscit, neque quod ignorat, inquirit: nam si noscit, nulla inquisitione opus est, sed neque quod nescit, id inuestigat. Non enim nouit quid querat. Quare tandem colligit, nichil inuestigando nos discere posse, nisi que antea sciuimus, etiam eodem modo.

Mentem altam] Diuinam.

 Cerneret] Contemplaretur.

Summam] Uniuersalem propositionem.

Singula] Singularia.

Neutro est habitu] Betius cum magis sit Platonicus quam Aristotelicus, medium tamen se prebet inter utrumque philosophum, et eorum concordiam se traditurum aliquando pollicitus est: quod an prestiterit Deus nouit. Aristotelis sententia est, nichil incommodi accidere, aliquo modo scire, quod quis discit, et aliquo modo ignorare. Nam nichil absurdi est, si scit quodammodo, ut in uniuersali, quod peculiariter et proprie discit. Sed si hoc modo, ut quatenus discit, sic et scit, inconueniens est. Scit igitur in uniuersali quod ignorat in particulari, et discit in particulari quod scit in uniuersali.

 Consulit] In consilium adhibet.

Alte] In diuina mente.

uisa] Perspecta.

Retractans] Reminiscens.

Oblitas] Obliuioni traditas. Passiue dixit. Sic Maro:

Nunc oblita mihi tot carmina.

Addere partes] Adonius uersus, ceteris in carminis fine subiectus.



IN PROSAM Iu.

Diluit ea Philosophia que Seuerinus hesitabundus obiecit, et singulatim obiectionum nodos enodat, ostendens Dei prescientiam et humani arbitrii libertatem simul consistere. Diuus Hieronymus in Iouinianum capite trigesimo secundo: Liberi arbitrii nos  condidit Deus, nec ad uirtutes, nec ad uitia necessitate trahimur. Alioquin ubi necessitas est, nec damnatio, nec corona est. Sicut in bonis operibus perfector est Deus  ut peruenire ualeamus ad calcem, sic in malis atque peccatis semina nostra sunt incentiua, et perfectio diaboli, cum uiderit nos super fundamentum Christi edificare fenum, ligna, stipulam , tunc supponit incendium.

Quod ita demum] Quod Betius liberum arbitrium per Prouidentiam nobis auferri suspicabatur, eiusmodi ratione colligit: Quidquid est futurum, aut necessario est futurum, aut contingenter. Si necessario, perit libertas arbitrii. Si contingenter, qui potest esse prescientia,  cum de contingentibus non sit scientia, sed magis coniectura? Primum igitur incipit Philosophia ostendere prescientiam futuris rebus necessitatem non imponere, deinde probat de contingentibus et incertis certam apud Deum esse posse prescientiam.

Quero enim] Hoc loco Philosophia tuetur aliquo modo rationem eam quam supra Betius omnino improbauit, non eo futura euenire quod Deus ea preuidit, sed quia futura sunt, Deum preuidisse. Hec ratio bona est in eo quod liberum arbitrium a necessitate uindicat; uerum in hoc falsa, quod futura prescientie causam ponit.

Que quia prescientiam] Sensus est, Quero ex te, Seuerine, cur illam soluentium rationem minus efficacem putes, an ideo quod prescientiam futuris rebus  causam necessitatis esse non existimes: uerum age modo si necessario res futuras sentis, unde trahis istius causam necessitatis, nisi ex prescientia? Si igitur tibi demonstrauero hanc prenotionem diuinam non imponere futuris necessitatem, quod et tute paulo ante fatebaris, nichil erit quo liberum arbitrium impediri putes.

Quantum ad hoc attinet] Id est ad hanc conclusionem, que ait prescientiam esse necessitatis futurorum causam.

Sed prescientia, inquies] Tacite questioni occurrit. Si forte Seuerinus obiecisset hunc in modum: Esto ut nulla sit futuris ex prescientia necessitas, est tamen signum ea necessario esse futura. Huic Philosophia sic respondet. Pari ratione etiam si nulla  foret prenotio, necessarius futuri constaret euentus. Cuius rei ratio hec est. Signum non efficit rem eam cuius est signum, sed tantum quid sit ostendit. uerbi gratia: Hedera ante cauponam suspensa uinum uenale significat, non efficit ut id sibi uenale habeatur.

Quasi uero] Sensus est, Non laboramus an euentura sint que presciuntur, sed an suapte natura ut eueniant necessitatis aliquid patiantur.

Sed hoc, inquies] Soluit eam dubitationem Philosophia quam Seuerinus supra his uerbis proposuit. Si quid ita futurum est, ut eius certus ac necessarius non sit euentus, id euenturum esse presciri qui poterit?

Cuius erroris causa] Nunc Philosophia tollende alteri  Betiane dubitationi se accingit, que est, an de incertis ulla possit esse prescientia, cum scientia nichil nisi certum comprehendatur. Proinde si incerta pro certis preuideantur, id non esse prescientiam, sed opinionis caliginem putat. Diluens autem hec obiecta, Philosophia dicit huius erroris causam esse quod opinamur omnia que cognoscuntur, suapte natura, non ui aut facultate cognoscentium, comprehendi, quod falsum est. Si enim cognitio rei quidem que cognoscitur, non autem cognoscentis facultatem sequeretur, res ab omnibus uno eodemque modo cognoscerentur, neque foret diuine humaneque intelligentie discrimen ullum, quod quam sit falsum quis non uidet?

Ille] uisus.

 Eminus] E longinquo.

Iactis] Emissis. Hoc loco Platonis opinionem sequitur, cui reclamat Aristoteles. quem impudentissima theologistarum turba contra ueterum eorumdemque doctissimorum theologorum sententiam nichil uerita est in celum recipere. Sed supra hoc alibi commodius. Stoici causas esse uidendi dicunt, radiorum ex oculis in ea que uideri queunt emissionem, erisque simul intentionem. Democritus et Epicurus opinantur per imaginum insertus uisualem potentiam accidere, radiosque quosdam ab oculis exertos, simul atque subiecte rei institerint, rursus in eosdem redire insertarique. Aristoteles acutissimo uir ingenio, sed Platone inferior, existimat uisionem fieri rei uisibilis specierum intra oculos receptu. Empedocles imaginibus  radios immiscuit, idque coniunctim imaginis radios uocauit. Hipparchus autumat ab utroque oculo ad corporum lineamenta exporrectos, perinde atque manuum admotu corpora summa pertrectante, apprehensionem eorum ad uisualem uim referre. Plato per corradiantiam uisum fieri existimat, lumine ab oculis quidem exerto ad aliquantum interualli per cognatum sibi erem effluente, a corporibus uero illato occursante illi, eremque intermedium diffusum amolituque facilem cum uisuali igne intendente. Hec enim dicitur corradiantia Platonica.

Hic] Tactus.

Orbi] Corpori rotundo.

Intelligentia] Intellectus incorporeus et a materia seiunctus. Exemplis ostendit in cognoscendo omnia  suapte potius facultate quam eorum que cognoscuntur uti.



IN METRUM u.

Hoc carmine Glyconico Stoicos erroris iam dicti seminatores, puta quod res ex sua potius natura quam cognoscentium facultate comprehendantur, acriter incessit Philosophia, eorumque opinionem confutat. Aiebant ii cognitionem solum ab exteriorum corporum similitudinibus animo impressis perfici. Quod si uerum foret, mens pateretur ab externis rebus, sed in confesso est apud omnes qui recte philosophantur, intellectum esse actiuum, mentemque, quando intelligit agere, non pati.

 Porticus] Stoicos significat, de quibus in primo commentario diximus.

Obscuros] Ex quorum uerbis implicatis uix potest colligi sententia.

Qui] Stoici.

Sensus] Sensiones.

E corporibus extimis] Ex rebus exterioribus. Licenter autem produxit, que corripienda est. Sed uidetur ueteres imitatus, qui dixerunt corpus et corpor, sicut decus et decor, algus et algor, frigus et frigor.

Ut] Quemadmodum.

Quondam] Aliquando.

Aequore] In planitie, superficie, plano spatio.

Notis] Prima contracta, id est signis qua corpora extrinsecus imprimunt.

 In uicem] Ad similitudinem.

Notio] Cognitio.

Que uis] Potentia. Sciendum tria esse genera intellectionum, quorum primum dicitur simplicium apprehensio: hinc est quod ait, Singula prospicit, hoc est, singulatim et secretim rem unamquamque et simpliciter intelligit. Secundum, compositio aut diuisio, unde est: Aut que cognita diuidit? Que diuisa recolligit? Tertium, ratiocinatio, qua ex notis ea que ignota erant: assequimur. Hinc dicit Tum sese referens sibi, ueris falsa redarguit.

Legens] Transiens, percurrens.

Alternum iter] Modo ascendendo ab infimis ad suprema, modo descendendo a summis ad ima.

Desidit] Media externa, id est descendit.

 Tum] Deinde.

Referens] Reducens, et quasi in orbem ratiocinando recolligens.

Precedit] Hoc loco, ut tere solet, Platonem exprimit, qui rerum species ab initio anime insitas existimauit, sed contagione terreni corporis eam sopitam degrauatamque non agere, nisi externorum sensuum passione excitetur; excitatam uero specie, quam sensus exterior impressit, euocari; et coiuncta specie interna cum ea quam extrinsecus accepit, tum demum intelligere.



IN PROSAM u.

Ex eo quod supra tractatum est, cognitionem non rei que noscitur naturam, sed cognoscentis uim facultatemque sequi, ostenditur Deum incerti euentus  futura ut certa prescire, tametsi hoc humana ratio minime concipiat. Nam si cognoscentis naturam sequitur, tenendum est diuersis substantiis diuersas esse cognoscendi facultates, quarum alia prestet alii: ita ut que perfectior sit, inferiores quoque in se habeat, imperfectiores ad eam que prestantior est, aspirare non queant. Neque enim sensus et imaginatio ad rationis iudicium sese attollunt, neque ratio potest comprehendere diuine intelligentie modum, qui longe est absolutissimus, et futura nobis incerta certissima prescientia complectitur.



IN METRUM uI.

Carmen est Archilochium dactylicum constans dactylico bucolico tetrametro, id est tribus dactylis,  uel spondeis, uel alternis, et quarto pede tantum dactylo partem orationis finiente, deinde tribus trocheis. Et Philosophia humane nature dignitatem prestantiamque commemorat, atque hominem ex fortune habitudine staturaque ad celestium rerum amorem contemplationemque admoneri, ut qui ex omni animantium genere solus despectet humum, uultuque sublato celum suspectet.

Alia extento] Ut serpentes et animalia reptilia.

Enatet] Euolet; metaphora est notissima.

Transmittere] Transire. ueteres dixerunt tramitto pro transmitto.

Prona] Terram uersus inclinata. Ouidius:

Pronaque cum spectent animalia cetera terram,
Os homini sublime dedit, celumque uidere
Iussit, et erectos ad sidera tollere uultus.

 M. Tullius Cicero libro de Legibus primo: Artes innumerabiles reperte sunt docente natura, quam imitata ratio res ad uitam necessarias solerter consecuta est. Ipsum autem hominem de eadem natura non solum celeritate mentis ornauit, sed et sensus tanquam satellites attribuit, figuramque corporis habilem atque aptam ingenio humano dedit. Nam cum ceteras animantes abiecisset ad pastum, solum hominem erexit ad celique quasi cognationis domiciliique pristini conspectum excitauit: tum speciem ita formauit oris, ut in ea penitus reconditores effingeret. Silius Italicus libro Xu:

Nonne uides hominum ut celsos ad sidera uultus
Sustulerit Deus, ac sublimia finxerit ora,
Cum pecudes, uolucrumque genus, formasque ferarum
Segnum atque obscenam passim strauisset in aluum?
Ad laudes genitum capiat si munera diuum,
Felix ad laudes hominum genus.
 Lactantius libro secundo de Origine erroris, capite item secundo: Iuuat ergo uelut in aliqua sublimi specula constitutum, unde uniuersi exaudire possint, Persianum illud proclamare:

O curue in terras anime, et celestium inanes.
Celum potius intuemini, ad cuius spectaculum uos excitauit ille artifex uerus Deus. Ille uobis sublimem uultum dedit, uos in terram curuamini, uos altas mentes, et ad patrem suum cum corporibus suis erectas, ad inferiora deprimitis, tanquam uos peniteat non quadrupedes esse natos. Fas non est celeste animal cum terrenis in terramque uergentibus uersari. Quid uos beneficiis celestibus orbatis, pronique in terram uestra sponte procumbitis? Humi enim miseri uolutamini, cum deorsum queritis quod in sublimi querere debuistis? Diuus  Ambrosius, libro Hexemeron sexto: Caue, o homo, pecudum more curuari, caue ne in aluum te non tam corpore quam cupiditate deflectas. Respice corporis tui formam, et speciem congruentem celsi uigoris assume. Si sola animalia prona pascantur, cur te in edendo sternis ipse, quem natura non strauit? Cur eo delectaris in quo nature iniuria est? Cur noctes et dies cibo intentus pecorum more terrena depasceris? Cur illecebris corporalibus deditus ipsum te inhonoras, dum uentri atque eius passionibus deseruis? Cur intellectum tibi adimis, quem tibi creator attribuit? Cur te iumentis comparas, a quibus te uoluit Deus segregari, dicens: Nolite fieri sicut equus et mulus, quibus non est intellectus? Aut si te edacitas equi, intemperantiaque delectat, et adhinnire  ad feminas uoluptati est, delectet in freno maxillas tuas chamoque constringi. Si crudelitate pasceris, ferarumque hec rabies est, que propter seuitiam trucidantur, uide ne in te quoque crudelitatis tue uertatur immanitas.



IN PROSAM uI.

Hac ultima huius eruditissimi cultissimique operis prosa, docet ex Dei prouidentia consiliis hominum actionibusque nichil necessitatis imponi, idque uel potissimum hac ratione. Deum eternum esse, cunctorum ratione degentium commune est iudicium. Aeternitas autem est interminabilis uite tota simul et perfecta possessio: in qua quidem nichil est preteritum, nichil futurum, uerum presentia sunt omnia. Cognitio uero  modum  sequitur et naturam cognoscentis; at modus cognoscendi in Deo est tum eternus, tum presentarius. Omnia igitur tanquam presentia scit Deus: unde et prouidentia potius quam preuidentia dicitur, quasi ab excelso rerum culmine infima queque prospiciat. Sed que presentia uidentur, nullam ab his a quibus conspiciuntur necessitatem accipiunt, cum nichil rebus, dum geruntur, necessitatis imponat intuitus. Proinde diuina prouidentia res futuras, quas tamquam presentes conspicit, nulla necessitate astringit. Uti enim nos temporario hoc nostro presenti quedam sine necessitate uidemus, ita Deus omnia simul suo eterno contuetur, nec ob id uel rerum naturam proprietatemque mutat, uel iudicia confundit. Diuus Gregorius libro Moralium X: Prescire dicitur  qui unamquamque rem antequam ueniat uidet, et id quod futurum est prius quam presens fiat preuidet. Quomodo Deus est prescius, dum nulla, nisi que futura sunt, presciantur? Et scimus quia Deo futurum nichil est, ante cuius oculos preterita non transeunt, futura non ueniunt, quippe quia omne quod nobis fuit et erit in eius prospectu presto est, et omne quod presens est scire potest potius quam prescire. Et quia ea, que nobis futura sunt uidet, que tamen ipsi semper presto sunt, prescius dicitur: quamuis nequaquam futurum preuidet, quod presens uidet. Nam et quecunque sunt, non in eternitate eius ideo uidentur, quia sunt; sed ideo sunt, quia uidentur. In illo enim nec preterita, nec futura reperiri queunt, sed cuncta mutabilia immutabiliter durant; et que in seipsis simul  existere non possunt, illi simul omnia assistunt, nichilque in illo preterit, quod transit quia in eternitate eius modo quodam incomprehensibili cuncta uolumina seculorum transeuntia manent, currentia stant. Hec ex Gregorii Moralibus carptim desumpta collegimus, eo quod ad hunc locum non nichil facere uidebantur.

Deum quidem eternum] Differunt eternum et perpetuum. Aeternum enim dicitur quod interminabilis uite plenitudinem simul complectitur permanendo. Perpetuum, quod uitam eundo continuat.

Scientia quoque eius] Diuo Aurelio auctore, libro de Ciuitate Dei undecimo, capite uigesimo primo: Deus non more nostro uel quod futurum est prospicit, uel quod presens est aspicit, uel quod preteritum est respicit,  sed alio modo quodam a nostrarum cogitationum consuetudine longe lateque diuerso. Ille quippe non ex hoc in illud cogitatione mutata, sed omnino incommutabiliter uidet, ita ut illa quidem que temporaliter fiunt, et futura nondum sint, et presentia iam sint, et preterita iam non sint: ipse uero hec omnia stabili ac sempiterna prescientia comprehendat, nec aliter oculis, aliter mente. Non enim ex animo constat et corpore, nec aliter nunc, aliter antea, aliter postea: quoniam non sicut nostra, ita eius quoque scientia trium temporum, presentis uidelicet et preteriti uel futuri uarietate mutatur, apud quem non est immutatio, nec momenti obumbratio. Nec enim eius intentio de cogitatione in cogitationem transit, in cuius incorporeo contuitu simul adsunt cuncta que nouit: quoniam tempora ita nouit nullis  suis temporalibus notionibus, quemadmodum temporalia mouet nullis suis temporalibus motibus.

Hic si dicas] Repetit obiectionem supra motam, eamque diluit eiusmodi ratione, quam nemo nisi diuinorum speculator intelligat.

Due sunt etenim necessitates] Dilutionem obiecti, tum latius, tum planius exponit, ostendens duo esse necessitatis genera, alteram quidem simplicem et absolutam, alteram uero necessitatem conditionis.

Quia igitur refert] Id est interest.

Hoc scilicet] Subaudi refert, et diluit motam dubitationem.

Sed si in mea, inquies] Aliam affert obiectionem, quam pro materie qualitate sat luculento sermone diluit.

 Quid igitur, inquies] Rursus aliam proponit dubitationem, quam et mox remouet, et refellit.

Que cum ita sint] Concludit humani libertatem arbitrii et diuinam prescientiam simul consistere: super qua re latius lege et relege Dialogum Laurentii ualle, qui iuste ne taxet Seuerinum nostrum, meliusque eo hanc materiam expediat, an sophisticis cauillis agat, et oratoriis fucis obducat ueritatem, non est nunc mee facultatis iudicare. uerum id censure doctioribus relinquo.

Spectator] Salomon Prouerbiorum cap. Xu: In omni loco oculi Domini contemplantur bonos et malos. Hieronymus in quadam epistola: Omnium speculatorem Deum crede, et caue ne quid quod diuinis oculis indignum sit, aut opereris, aut cogites.

 Bonis premia] Baptista Mantuanus:

Et scelus a superis, et habet sua premia uirtus.

Auersamini] Pulcherrima adhortatio ad pulcherrimas uirtutes sub huius operis pulcherrimi finem.

Iudicis cuncta cernentis] Aurelius Prudentius in Hymnorum libro:

Sic tota decurrat dies,
Ne lingua mendax, aut manus,
Oculiue peccent lubrici:
Ne noxia corpus inquinet.
Speculator astat desuper,
Qui nos diebus omnibus
Actusque nostros prospicit
A luce prima in uesperum.
Hic testis, hic est arbiter.
Hic intuetur quidquid
 Humana quod mens concipit.
Hunc nemo fallit iudicem.
Ludouicus Gibus ad Titum:

uiuere flagitio si uis, Tite, liber ab omni,
   In desolato sit tua uita loco.
Atque ibi quidquid ages, furtimue palamue, memento
   Inspectatorem semper adesse Deum.



PROTESTATIO.


In his Commentariis et ceteris que uel edidimus, uel Dei gratia sumus edituri, nichil omnino approbamus nisi quod a catholica tantum Ecclesia decretum atque assertum fuerit, semper parati et uerum a recte sentientibus edoceri, et superbis sophistis, ueritate patrocinante, refragari.





CATALOGUS AUCTORUM TAM GRAECORUM QUAM LATINORUM QUORUM PULCHERRIMA DICTA IN HIS COMMENTARIIS MURMELLII IN LIB. BeTII DE CONSOLATIONE PHILOSOPHIAE uEL RECITANTUR uEL EXPLICANTUR.



 A
    Accius.
    Acron.
    Aemilius Probus.
    Agnellus.
    Alexander Hegius.
    Algateles.
    Ambrosius.
    Anaxagoras.
    Angelus Politianus.
    Antonius Codrus Urceus.
    Antonius Mancinellus.
    Apollo Pythius.
    Apuleius.
    Aratus.
    Aristippus.
    Aristophanes.
    Aristoteles.
    Asconius.
    August. Dathus.
    Aulus Gellius.
    Aurelius Augustinus.
    Ausonius.
    Auicenna.

B
    Baptista Mantuanus.
    Bessarion.
    Bocatius.

C
    Callimachus.
    Calphurnius.
    Cassiodorus.
    Cato.
    Catullus.
    Cebes Thebanus.
    Christoph. Landinus.
    Cicero.
    Cinna.
    Claudianus.
    Clemens.
    Cleobulus.
    Cornelius Celsus.
    Cornelius Tacitus.
    Cyprianus.

D
    Dauid psalmographus.
    Democritus.
    Demosthenes
    Diodorus Siculus.
    Diogenes Cynicus.
    Diogenes Lertius,
    Donatus.

E
    Ecclesiastes.
    Empedocles.
     Ennius.
    Epimenides.
    Erasmus Roterodamus.
    Eratosthenes.
    Euripides.
    Eusebius.
    Eutropius.

F
    Faustus Andrelinus.
    Festus Pompeius.
    Florus.
    Franciscus Petrarcha.
    Franciscus Philelphus.
    Fulgentius.

G
    Georgius Merula.
    Georgius ualla.
    Georgius Magnus.
    Guarinus ueronensis.

H
    Hermannus Buschius.
    Herodotus.
    Hesiodus.
    Hieronymus.
    Higinus.
    Hipparchus.
    Homerus.
    Horatius.

I
    Isaccius.
    Isaias propheta.

I
    Iacobus apostolus.
    Iacobus Bononiensis.
    Iamblicus Platonicus.
    Ioannes Aedicollius
    Ioan. Cesarius.
    Ioan. Campanus.
    Ioan. Euangelista.
    Ioan. Franciscus Picus.
    Ioan. Picus Mirandula.
    Iosephus.
    Iulius Cesar.
    Iulius Capitolinus.
    Iustinus.
    Iuuenalis.
    Iuuencus.

L
    Lactantius.
    Laurentius ualla.
    Leonardus Aretinus
    Lucanus.
    Lucianus.
    Lucilius.
    Lucretius.
     Ludouicus Bigus.

M
    Macrobius.
    Malachias propheta
    Manlius Antiochenus peta.
    Mar. Antonius Sabellicus.
    Marcus uarro.
    Marsilius Ficinus.
    Martialis.
    Martianus Capella.
    Mattheus euangelista.
    Matth. Palmerius.
    Maximianus peta.
    Menander.
    Michel Fernus.
    Moses.

N
    Nicolaus Crescius.
    Nicolaus Perottus.
    Nicolaus ualla.
    Nigidius.

O
    Origenes.
    Ouidius.

P
    Pacuuius.
    Papinius.
    Parmenides.
    Paulus Cortesius.
    Pausanias.
    Periander.
    Persius.
    Petronius Arbiter.
    Pherecydes.
    Philippus Beroaldus.
    Philo Iudeus.
    Philostratus.
    Phocas grammaticus.
    Phocylides.
    Pindarus.
    Pius Baptista Bononiensis.
    Platina.
    Plato.
    Plautus.
    Plinius.
    Plutarchus.
    Polienus.
    Pomponius Mela.
    Prisca Sibylla.
    Priscianus.
    Procopius.
    Prodicus sophista
    Propertius.
    Prosper.
    Prudentius.
     Ptolemeus.
    Publius mimograph.
    Pythagoras.

Q
    Quintilianus.

R
    Raphel uolaterranus.
    Regum Historia sacra.
    Rudolphus Agricola.
    Rudolphus Langius.

S
    Sallustius.
    Salomon.
    Sapientie liber.
    Seneca.
    Septimius.
    Seruius.
    Sext. Turpilius.
    Sidonius Apollinaris.
    Silius Italicus.
    Simonides.
    Socrates.
    Solinus.
    Solon.
    Spartianus.
    Speusippus.
    Statius.
    Stesichorus.
    Strabo.
    Suetonius
    Suidas.
    Symmachus.

T
    Terentianus.
    Terentius.
    Tertullianus.
    Theodoricus rex.
    Theophrastus.
    Thomas Aquinas.
    Thucydides.
    Tibullus.
    Titinnius.
    Titus Liuius.
    Tobie liber.
    Tranquillus.
    Trogus.

u
    ualerius Maximus.
    uirgilius.

X
    Xenophon.

Z
    Zeno.







AN. MANL. SEu. BeTII DE UNITATE ET UNO. *

 Unitas est qua unaqueque res dicitur esse una: siue enim sit simplex, siue composita, siue spiritualis, siue corporea, res unitate una est, nec potest esse una nisi unitate, sicut alba nisi albedine, nec quanta nisi quantitate. Non solum autem unitate una est, sed etiam tandiu est quidquid id quod est, quandiu in se unitas est. Cum autem desinit esse unum, desinit esse id quod est; unde est hoc: Quidquid est, ideo est quod unum est, quod sic ostenditur. Omne enim esse ex forma est in rebus creatis, sed nullum esse ex forma est, nisi cum forma materie unita est. Esse enim non est nisi ex coniunctione forme cum materia. Unde philosophi dicunt illud describentes: Esse est existentia forme in materia.  Cum autem forma materie unitur, ex coniunctione utriusque necessario aliquid unum constituitur. In qua constitutione illud unum non permanet, nisi quandiu unitas formam cum materia tenet. Sed destructio rei non est aliud quam separatio forme a materia; sed separatio et unitio contraria sunt, igitur separatione si res destruitur, profecto in suo esse non nisi unitate conseruatur. Unitio autem non fit nisi ab unitate qua est, ab unitione quod erat unum dissoluitur. Soluta autem unione, destruitur essentia eius, quod ex earum unitione prouenerat, et fit non unum. Quapropter sicut unitate res ad esse ducitur, sic et in illo esse custoditur. Unum esse et unum  inseparabiliter comitantur se, et uidentur simul natura, quia enim creator unus est, ideo rebus quas condidit hoc in munere dedit, ut unaqueque esset etiam una. Ac per hoc ex quo res habet esse, una est: ideo motus substantiarum est ad unum, et propter unum, et nichil eorum que sunt appetit esse, sed omnia sicut appetunt. Habere autem esse non possunt nisi unum, ideo omnia ad unum tendunt. Unitas enim est que unit omnia, et tenet omnia diffusa in omnibus que sunt. Quapropter quia materia non habet esse nisi per unionem sui cum forma, forma autem non tenet unitatem cum materia, nisi unitas sit, ideo materia eget unitate ad uniendum se, et de natura sua  habet multiplicari, diuidi et spargi. Unitas uero retinet, unit et colligit, ac per hec ne materia diuidatur et spargatur, necesse est ut ab unitate retineatur. Quidquid autem per se non unitur, per se utique spargitur, quia omnis que facit aliquam rem contrariam agenti, facit contrariam facte rei. Contrariorum enim contrarii sunt effectus: quia unitas facit unum, profecto materia facit diuisionem, ac per hoc unitas per se retinet materiam. Sed quidquid per se retinet, non potest facere separationem. Forma ergo existens in materia est que perficit et custodit essentiam cuiuslibet rei. Unitas est descendens a prima unitate que creauit eam. Prima enim et una unitas, que est  unitas sibiipsi, creauit aliam unitatem que est infra eam. Sed quia omne creatum diuersum est a quo creatum, profecto creata unitas a creante omnino diuersa esse debuit, et quasi opposita. Sed quia creatrix unitas non habet principium neque finem, nec permutationem, nec diuersitatem, ideo create unitati accidit multiplicitas, diuersitas, et mutabilitas, ita ut in quadam materia sit habens principium, ut in generatis, et finem, in quodam uero ut in creatis principium et finem, quia in quibusdam subiacet permutationi et corruptioni. In quibusdam enim materia est subtilis, simplex, remota a contrarietate et separatione, perficitur autem ei unitas et unitur cum ea sicut hec et illa. Sicut non diuisibile in actu, sicut  in celestibus corporibus, in quibusdam unitas a materia inseparabilis est, et ideo carent fine, quia perpetua sunt. In quibus uero materia fuerit spissa, debilis non adequatur eis unitas, sed debilitatur in uniendo eorum essentiam, et ob hoc dissoluitur essentia eorum, quia non retinetur ab unitate sicut in generatis que habent principium et finem. Quanto enim unaqueque unitas propinquior fuerit prime et uere unitati, tanto materia formata per illam erit magis una et simplex; et e conuerso, quanto remotior fuerit a prima unitate, tanto erit multiplicior et compositior, et ob hoc unitas que duxit ad esse materiam intelligentie est magis una, et simplex, et  non multiplex, nec diuisibilis essentialiter; sed si diuisibilis est, hoc siquidem accidentaliter est, et ideo hec unitas simplicior, et magis una est omnibus unitatibus que ducunt ad esse ceteras substantias, eo quod immediate adheret prime unitati que creauit eam. Sed quia unitas subsistens in materia intelligentie est unitas simplicitatis, ideo necessario unitas subsistens in materia anime, quia infra eam est, crescit et multiplicatur, et accidit ei mutatio et diuersitas, et sic paulatim descendendo a superiori per unum gradum materie inferior unitas augetur et multiplicatur quousque peruenietur ad materiam que sustinet quantitatem, scilicet, substantiam huius,  que quia a prima unitate remotissima est, et propter spissitudinem crassitudine sua opposita substantie superiori que est subtilis et simplex, quoniam illa est subiectum principii et initii unitatis. Finis uero multum distat a principio, quoniam finis non est dictus nisi defectus uirtutis principii et terminus, unde secundum descensum unitatis a superiore ad inferius fit degeneratio, siue simplicitatis et minorationis sue uirtutis, ad similitudinem aque que in ortu suo subtilis et clara nascitur, sed paulatim deorsum fluens in paludibus et stagnis inspissatur et obscuratur: sic paulatim uariatur unitas propter uarietatem materie que sustinet eam; nam quia aliquid est materie,  spirituale et aliquid corporale, est aliquid eius purum et lucidum et aliquid eius spissum et obscurum, et hoc propter quantitatem, eius partes in aliquibus sunt rariores, ut in ere; in aliquibus uero strictiores, ut in lapide. Ideo unaqueque res materie, secundum gradum sue elongationis, a prima unitatis origine recipit unitatem, que dignior est ex sua aptitudine: inde est quod uidemus partes ignis nimis unitas, simplices et equales adeo, quod forma eius uidetur una, non habens in se diuersitatem. Partes uero eris et aque inuenimus magis diuersificatas et separatas, adeo quod partes eorum et unitates discerni possunt. In duris autem corporibus et spissis unitatis iam maior diuersitas et obscuritas est. Quia igitur materia in supremis formata est intelligentie  forma, et forma rationalis anime, deinde postea forma anime sensibilis, deinde forma anime uegetabilis, deinde forma nature, ad ultimum autem finis est forma corporis, hic non accidit ex diuersitate uirtutis agentis, sed ex aptitudine materie suscipientis. Forma enim est quasi lumen, eo quod sicut per lumen res uidetur, sic per formam cognitio et scientia rei habetur, non per materiam; sed hoc lumen in quibusdam est clarius, in quibusdam obscurius, prout materia cui infunditur forma est clarior et obscurior. Quo enim materia fuerit sublimior, fit subtilior et penetratur tota a lumine, et ideo substantia ipsa sapientior et perfectior, sicut intelligentia et rationalis anima. Et e conuerso quo materia fuerit inferior, fit spissior, et obscurior, et non ita  penetratur a lumine, quo materia magis descendit, sicut iam supra dictum est, constringitur, et spissatur et corpulentatur, et partes eius medie prohibent ultimas perfecte penetrari a lumine. Non enim est possibile ut tantum luminis penetret secundam, quantum primam, nec ad tertiam tantum luminis perueniat quantum ad mediam, et sic paulatim donec peruenietur usque ad partem materie infimam. Que quia remotissima est a fonte luminis, lumen debilitatur in illa, nec tamen hoc, sicut dictum est, propter lumen in se, sed propter multam debilitatem et obscuritatem materie in se. Quemadmodum lumen solis, cum admiscetur tenebroso eri, non est illius uirtutis cuius est admistum claro eri; uel quemadmodum pannus albus tenuissimus cum induitur a  corpore nigro occultatur candor eius propter abundantiam nigredinis; uel quemadmodum si tres uel plures fenestre uitree una post aliam recte contra radium solis disponantur in ordine, constat siquidem quod secunda minus recipit luminis quam prima, et tertia minus quam secunda; et sic usque ad ultimam fit defectus luminis non propter lumen in se, sed propter elongationem fenestre uitree a lumine: ita ut lumen forme unitatis quod infusum est materie descendendo fiat debile et obscurum, ita primum eius multum discrepet a medio, et medium ab ultimo, et propter hanc diuersitatem forme unitatis, non uno modo, sed pluribus, dicitur aliquid ab unitate unum. Unum enim aliud est essentie simplicitate  unum, ut Deus; aliud simplicium cognitione unum, ut angelus et anima, quorum unumquodque est unum coniunctione materie et forme. Aliud est continuitate unum, ut arbor et petra. Aliud est compositione unum, ut ex multis tabulis una arca, uel ex multis parietibus una domus. Alia dicuntur unum aggregatione, ut populus, grex, congeries lapidum, uel aceruus tritici. Alia dicuntur prepositione unum ut rector nauis, et gubernator ciuitatis dicuntur unum, similitudine officii. Alia dicuntur unum accidente, ut diuersa subiecta eiusdem qualitatis dicuntur unum in ea qualitate, sicut nix et cygnus unum sunt albedine. Alia dicuntur unum numero, ut diuersa accidentia que eidem subiecto insunt dicuntur unum numero, id est in numerando, ut hoc dulce, et hoc  ceruleum, uel hoc longum, uel hoc latum. Alia dicuntur unum ratione, sed hoc duobus modis, quia ratione consortii, ut ens, intellectus et res, aliquid et uocabulum unum genus; uel ratione unius sacramenti, ut spiritus, aqua et sanguis dicuntur unum. Alia dicuntur natura unum, ut participatione speciei plures homines unus. Alia dicuntur unum natione uel lingua, ut multi homines dicuntur una gens uel una tribus. Alia dicuntur unum more, sed hoc duobus modis, uel quia secundum consensum uirtutis et dilectionis, ut multitudinis credentium erat cor unum et anima. uel secundum consensum eiusdem uitii plures homines dicuntur unum, ut qui adheret meretrici unum corpus efficitur. Sic omnia unitatem appetunt, ut etiam ea multa sunt que unum dici  uolunt. Quecunque enim sunt idem quod sunt ut uera unitate esse nituntur, ut eam simulando nituntur. Quidquid enim uel est unum, uel est plura. Pluralitas autem non est nisi ex aggregatione unitatum; que unitates si sunt disgregate, faciunt multitudinem; sin uero fuerint continue in materia, faciunt magnitudinem. Quapropter inter unitates quantitatis discrete et unitates quantitatis continue subsistentis in materia nichil interest, quia ille disgregate sunt et ille continue. Continuum genus non est nisi ex discreto, quia intellectus continuitatis non est in continuo, nisi continuatio disgregatorum. At propter hoc necesse est ut continua quantitas non adueniat in substantia nisi ex unitatibus. Quando enim partem quantitatis signaueris, necesse est ut sit  unum uel plura. Sed omnis pluralitas  ex unitatibus est. Unde aperte datur intelligi quod discrete et continue quantitatis radix una est, eo quod composita sunt ex una re, et resoluuntur ad unum. Et etiam quia corporis partes quo magis fuerint sibi coniuncte et constricte, ipsum corpus erit spissius et magis quantum, ut lapidis; et e conuerso quo magis fuerint partes corporis dissolute et late, ipsum erit subtilius et leuius et minus quantum, ut er. uerum est igitur quod continua quantitas non uenit in substantiam, nisi ex coniunctione et constructione unitatum in illa. Unitas igitur est qua unaqueque res una est, et est id quod est.





AN. MANL. SEu. BeTII DE ARITHMETICA LIBRI DUO, 



PRAEFATIO.


In dandis accipiendisque muneribus, ita recte officia, precipue inter eos qui sese magnifaciunt, estimantur, si liquido constabit, nec ab hoc aliud quod liberalius afferret inuentum, nec ab illo unquam, quod iucundius beneuolentia complecteretur acceptum. Hec ipse considerans, attuli non ignaua opum pondera, quibus ad facinus nichil instructius est, cum habendi sitis incanduit. Ad meritum nichil uilius, cum ea sibi uictor animus calcata subiecit, sed ea que ex Grecarum opulentia litterarum, in Romane orationis thesaurum sumpta conueximus. Ita enim mei quoque operis mihi ratio constabit, si que ex sapientie doctrinis elicui, sapientissimi iudicio comprobentur. uides igitur ut tam magni laboris effectus, tuum tantum exspectet examen, nec in aures prodire  publicas, nisi docte sententie astipulatione nitatur. In quo nichil mirum uideri debet, cum id opus quod sapientie inuenta persequitur, non auctoris sed alieno incumbit arbitrio. Suis quippe instrumentis res rationis expenditur, cum iudicium cogitur subire prudentis. Sed huic munusculo, non eadem que ceteris imminent artibus munimenta constituo. Neque enim fere ulla, sic cunctis absoluta partibus, nullius indiga, suis tantum est scientia nixa presidiis, ut non ceterarum quoque artium adiumenta desideret. Nam in effigiandis marmore statuis, alius excidende molis labor est, alia formande imaginis ratio. Nec eiusdem artificis manus, politi operis nitor exspectat. Ac depingende manibus tabule commisse fabrorum, cere rustica obseruatione decerpte, colorum fuci mercatorum solertia perquisiti,  lintea operosis elaborata textrinis, multiplicem materiam prestant. Nonne idem quoque in bellorum uisitur instrumentis? Hic spicula sagittis exacuit, illi ualidus thorax nigra gemit incude. Ast alius crudi umbonis tegmina, proprii laboris orbi infigenda mercatur, tam multis artibus ars una perficitur. Ast nostri laboris absolutio longe ad faciliorem currit euentum. Tu enim solus manum supremo operi impones, in quo nichil de decernentium necesse est laborare consensu. Quamlibet  enim hoc iudicium multis artibus probetur excultum, uno tamen cumulatur examine. Experiare igitur licet quantum nobis in hoc studio longis tractus otiis labor adiecerit. An rerum subtilium fugas exercitate mentis uelocitas comprehendat? Utrum ieiune macies orationis, ad ea que sunt caligantibus impedita sententiis, expedienda sufficiat? Qua in re mihi alieni quoque iudicii lucra queruntur, cum tu, utrarumque peritissimus litterarum, possis Graie orationis expertibus, quantum de nobis iudicare audeant, sola tantum pronuntiatione prescribere. At non alterius obnoxius institutis, arctissima memetipse translationis lege constringo, sed paululum liberius euagatus, alieno itineri, non uestigiis insisto. Nam et ea que de numeris a Nicomacho diffusius disputata sunt, moderata breuitate collegi. Et que transcursa  uelocius angustiorem intelligentie prestabant aditum, mediocri adiectione reseraui, ut aliquando ad euidentiam rerum, nostris etiam formulis ac descriptionibus uteremur. Quod nobis quantis uigiliis ac sudore constiterit, facile sobrius lector agnoscet. Cum igitur quatuor matheseos disciplinarum, de arithmetica, que est prima, prescriberem, tu tantum dignus eo munere uidebare, eoque magis in errato opus esse intelligebam. Nam etsi apud te facilis uenire locus esset, aliquando tamen ipsam formidabat facilitatem suspecta securitas. Arbitrabar enim nichil tante reuerentie oblatum iri oportere, quod non elaboratum ingenio, perfectum studio, dignum postremo tanto otio uideretur. Non igitur ambigo quin pro tua in me beneuolentia superuacua reseces, hiantia suppleas, errata reprehendas, commode  dicta, mira animi alacritate suscipias. Que res impulit pigram consilii moram. Nimios enim mihi fructus placitura restituent. Noui quippe quanto studiosius nostra quam ceterorum bona diligamus. Recte ergo quasi aureos Cereri culmos, et maturos Baccho palmites, sic ad te rudimenta noui operis transmisi. Tu tantum paterna gratia nostrum prouehas munus, ita et laboris mei primitias doctissimo iudicio consecrabis, et non maiore censebitur auctor merito quam probator.



LIBER PRIMUS.



CAPUT PRIMUM. Diuisio mathematice.


Inter omnes prisce auctoritatis uiros qui, Pythagora duce, puriore mentis ratione uiguerunt, constare  manifestum est haud quemquam in philosophie disciplinis ad cumulum perfectionis euadere, nisi cui talis prudentie nobilitas quodam quasi quadriuio uestigatur, quod recte solertiam intuentis non latebit. Est enim sapientia rerum que sunt suique immutabilem  substantiam sortiuntur comprehensio ueritatis. Esse autem illa dicimus, que nec intentione crescunt, nec retractione minuuntur, nec uariationibus permutantur, sed in propria semper ui, sue se nature  subsidiis nixa custodiunt. Hec autem sunt qualitates, quantitates, forme, magnitudines, paruitates, equalitates, habitudines, actus, dispositiones, loca, tempora, et quidquid adunatum quodammodo corporibus inuenitur. Que ipsa quidem natura incorporea sunt,  et immutabilis substantie ratione uigentia, participatione uero corporis permutantur, et tactu uariabilis rei, in uertibilem inconstantiam transeunt. Hec igitur  uere proprieque esse dicuntur. Horum igitur, id est, que sunt proprie, queque suo nomine essentie nominantur, scientiam, sapientia profitetur. Essentie autem gemine partes sunt, una continua, et suis partibus iuncta, nec ullis finibus distributa, ut est arbor, lapis, et omnia mundi huius corpora, que proprie magnitudines appellantur. Alia uero disiuncta a se, et determinata partibus, et quasi aceruatim in unum redacta concilium, ut grex, populus, chorus, aceruus, et quidquid eorum quorum partes propriis extremitatibus terminantur, et ab alterius  fine discrete sunt. His, proprium nomen est multitudo. Rursus multitudinis alia sunt per se, ut tres uel quatuor, uel tetragonus, uel quilibet numerus, qui, ut sit, nullo indiget. Alia uero per seipsa non constant, sed ad quiddam aliud referuntur, ut duplum, ut dimidium, ut sesquialterum, uel sesquitertium, et quidquid tale est, quod nisi relatum sit ad aliud, ipsum esse non possit. Magnitudinis uero, alia sunt manentia, motuque carentia, alia uero, que mobili semper rotatione uertuntur, nec ullis temporibus acquiescunt. Horum ergo, illam multitudinem que per se est, arithmetica speculatur integritas. Illam uero, que ad aliquid, musici modulaminis temperamenta pernoscunt. Immobilis uero magnitudinis, geometrica notitiam pollicetur. Mobilis scientiam, astronomice discipline  peritia uindicauit. Quibus quatuor partibus si careat inquisitor, uerum inuenire non possit, ac sine hac quidem speculatione ueritatis nulli recte sapiendum est. Est enim sapientia earum rerum que uere sunt, cognitio et integra comprehensio. Quod hec qui spernit, id est, has semitas sapientie, ei denuntio non recte philosophandum. Siquidem philosophia est amor sapientie, quam in his spernendis ante contempserit. Illud quoque addendum arbitror quod cuncta uis multitudinis ab uno progressa termino, ad infinita progressionis augmenta concrescit. Magnitudo uero, a finita inchoans quantitate, modum in diuisione non recipit. Infinitissimas enim sui corporis suscipit sectiones. Hanc igitur nature infinitatem, indeterminatamque potentiam philosophia sponte  repudiat. Nihil enim quod infinitum est uel scientia potest colligi, uel mente comprehendi. Sed hinc sumpsit sibi ipsa ratio, in quibus possit indagatricem ueritatis exercere solertiam. Delegit enim de infinite multitudinis pluralitate, finite terminum quantitatis, et interminabilis magnitudinis sectione reiecta, definita sibi ad cognitionem spatia depoposcit. Constat igitur quisquis hec pretermiserit, omnem philosophie perdidisse doctrinam. Hoc igitur illud quadriuium est, quo iis uiandum sit, quibus excellentior animus a nobiscum procreatis sensibus, ad intelligentie certiora perducitur. Sunt enim quidam gradus certeque progressionum dimensiones, quibus ascendi progredique possit, ut animi illum oculum, qui  multis oculis corporalibus saluari constituique sit dignior, quod eo solo lumine uestigari uel inspici ueritas queat. Hunc, inquam, oculum demersum, orbatumque corporeis sensibus, he discipline rursum illuminent. Que igitur ex his prima discenda est, nisi ea que principium matrisque quodammodo ad ceteras obtinet portionem? Hec autem est arithmetica. Hec enim cunctis prior est, non modo quod hanc ille huius mundane molis conditor Deus, primam sue habuit ratiocinationis exemplar, et ad hanc cuncta constituit, quecunque fabricante ratione, per numeros assignati ordinis inuenere concordiam; sed hoc quoque prior arithmetica declaratur, quod quecunque natura priora sunt, his sublatis simul posteriora tolluntur. Quod si posteriora pereant, nichil de  statu prioris substantie permutatur, ut animal prius est homine. Nam si tollas animal, statim quoque hominis natura deleta sit. Si hominem sustuleris, animal non peribit. Et econtrario ea semper posteriora sunt que secum aliud quolibet inferunt, ea priora que, cum dicta sunt, nichil secum de posterioribus trahunt, ut in eodem quoque homine. Nam si hominem dixeris, simul quoque animal nominabis. Idem est enim homo quod animal. Si animal dixeris, non speciem simul hominis intulisti. Non est enim idem animal quod homo. Hoc idem in geometrica uel in arithmetica uidetur incurrere. Si enim numeros tollas, unde triangulum uel quadratum, uel quidquid in geometria uersatur? que omnia numerorum denominatiua sunt. At uero, si quadratum triangulumque  sustuleris, omnisque geometrica consumpta sit, tres et quatuor, aliorumque numerorum non peribunt uocabula. Rursum cum aliquam geometricam formam dixero, est illi simul numerorum nomen implicitum Cum numeros dixero, nondum ullam formam geometricam nominaui. Musica uero quam prior sit numerorum uis, hinc maxime probari potest, quod nor modo illa natura priora sunt, que per se constant, quam illa que ad aliquid referuntur, sed etiam et ipsa musica modulatio numerorum nominibus adnotatur. Et idem in hac euenire potest quod in geometrica predictum est. Diatessaron enim et diapente et diapason ab antecedentis numeri nominibus nuncupantur. Ipsorum quoque sonorum aduersus se proportio, solis neque aliis numeris inuenitur. Qui enim  sonus in diapason symphonia est, idem duplicis numeri proportione colligitur. Que diatessaron est modulatio, epitrita collatione componitur. Quam diapente symphoniam uocant, hemiolia medietate coniungitur. Qui in numeris epogdous est, idem tonus in musica. Et ne singula persequi laborem, huius operis sequentia, quanto prior sit arithmetica, sine ulla dubitatione monstrabunt. Sphericam uero atque astronomicam tanto precedit, quanto due relique discipline hanc tertiam natura precedunt. In astronomica enim, circuli, sphera, centrum, parallelique circuli, mediusque axis est, que omnia geometrice discipline cure sunt. Quare est etiam ex hoc ostendere seniorem geometrice uim, quod omnis motus est post quietem,  et natura semper statio prior est. Mobilium uero astronomica, immobilium geometrica doctrina est, uel quod harmonicis modulationibus motus ipse celebratur astrorum. Quare constat quoque musice uim, astrorum cursus antiquitate precedere, quam superare natura arithmeticam dubium non est, cum prioribus, quam illa est, antiquior uideatur. Proprie tamen ipsa numerorum natura, omnis astrorum cursus, omnisque astronomica ratio constituta est. Sic enim ortus occasusque colligimus, sic tarditates uelocitatesque errantium siderum custodimus, sic defectus et multiplices lune uariationes agnoscimus. Quare quoniam prior, ut claruit, arithmetice uis est, hinc disputationis sumamus exordium.



CAPUT II. De substantia numeri.


Omnia quecunque a primeua rerum natura constructa sunt, numerorum uidentur ratione formata. Hoc enim fuit principale in animo conditoris exemplar. Hinc enim quatuor elementorum multitudo mutuata est, hinc temporum uices, hinc motus astrorum, celique conuersio. Que cum ita sint, cumque omnium status numerorum colligatione fungatur, eum quoque numerum necesse est, in propria semper sese habentem equaliter substantia, permanere, eumque compositum non ex diuersis. Quid enim numeri substantiam coniungeret, cum ipsius exemplum cuncta iunxisset? sed ex seipso uidetur esse compositus. Porro autem nichil ex similibus componi uidetur, nec ex his que nulla rationis proportione iunguntur,  et a se omni substantia naturaque discreta sunt. Constat ergo quoniam coniunctus est numerus, neque ex similibus esse coniunctum, neque ex his que ad se inuicem nulla ratione proportionis herent. Erunt ergo, numeros, prima que coniungant, ad substantiam quidem que constent, semperque permaneant. Neque enim ex non existentibus effici quidquam potest, et sunt ipsa dissimilia et potentia componendi. Hec autem sunt quibus numerus constat, par atque impar. Que diuina quadam potentia cum disparia sint contrariaque, tamen ex una genitura profluunt, et in unam compositionem modulationemque iunguntur.



CAPUT III. De diffinitione et diuisione numeri, et diffinitione paris et imparis.


Et primum quid sit numerus diffiniendum est. Numerus est unitatum collectio, uel quantitatis aceruus ex unitatibus profusus. Huius igitur prima diuisio est in imparem atque parem. Et par quidem est, qui potest in equalia duo diuidi, uno medio non intercidente. Impar uero quem nullus in equalia diuidit, quin in medio predictus unus intercidat. Et hec quidem huiusmodi diffinitio uulgaris est et nota.



CAPUT Iu. Diffinitio numeri paris et imparis secundum Pythagoram.

Illa autem secundum Pythagoricam disciplinam alis est. Par numerus est, qui sub eadem diuisione  potest in maxima paruissimaque diuidi. Maxima spatio, paruissima quantitate, secundum duorum istorum generum contrarias passiones. Impar uero numerus est, cui hoc quidem accidere non potest, sed cuius in duas inequales summas naturalis est sectio. Hoc est autem exemplar. Ut si quilibet fatus par numerus diuidatur, maior quidem  non inuenietur quam discreta medietas; quantitate uero nulla minor sit, quam in gemina facta partitio, ut si par numerus qui est 8, diuidatur in 4 atque alios 4, nulla erit alia diuisio, que maiores partes efficiat. Porro autem nulla erit alia diuisio que totum numerum minore diuidat quantitate. In duas enim partes diuisione, nichil minus est. Cum enim totum quis fuerit trina diuisione partitus, spatii  quidem summa minuitur, sed numerus diuisionis augetur. Quod autem dictum est, secundum duorum generum contrarias passiones, huiusmodi est. Predocuimus enim quantitatem in infinitas pluralitates accrescere, spatia uero, id est magnitudines, in infinitissimas minui paruitates, atque ideo hic contra euenit; hec namque paris diuisio, spatio est maxima, paruissima quantitate.



CAPUT u. Alia secundum antiquiorem modum diffinitio paris et imparis.

Secundum antiquiorem uero modum, alia est paris numeri definitio. Par numerus est qui in duo equalia, et in duo inequalia partitionem recipit, sed  ut in neutra diuisione, uel imparitati paritas, uel paritati imparitas misceatur, preter solum paritatis principem binarium numerum, qui inequalem non recipit sectionem, propterea quod ex duabus unitatibus constat, et ex prima duorum quodammodo paritate. Quod autem dico, tale est: si enim ponatur par numerus, potest in duo equalia diuidi, ut denarius diuiditur in quinos. Porro autem et per inequalia, ut idem denarius in 3 et in 7. Sed hoc modo, ut cum una pars fuerit diuisionis par, alia quoque par inueniatur, et si una impar, reliqua ab eius imparitate non discrepet, ut in eodem numero qui est denarius. Cum enim diuisus est in quinos, uel cum in 3 et in 7 utreque in utraque portione partes, impares exstiterunt. Si autem ipse uel alius numerus par diuidatur in  equales, ut octonarius in 4 et in 4, et item per inequales, ut idem octonarius in 5 et in 3, in illa quidem diuisione utreque partes pares facte sunt, et in hac utreque impares exstiterunt. Neque unquam fieri potest, ut cum una pars diuisionis par fuerit, alia impar inueniri queat, aut cum una impar sit, alia par possit intelligi. Impar uero numerus est qui ad quamlibet illam diuisionem, per inequalia semper diuiditur, ut utrasque species numeri semper ostendat, nec unquam altera sine altera sit, sed una pars paritati, imparitati alia deputatur, ut 7 si diuidas in 3 et in 4, altera portio par, altera impar est. Et hoc idem in cunctis imparibus numeris inuenitur. Neque unquam in imparis diuisione, preter se esse possunt  he gemine species, que naturaliter uim numeri substantiamque componunt.



CAPUT uI. Diffinitio paris et imparis per alterutrum.

Quod si hec etiam per alterutras species diffinienda sunt, dicetur imparem numerum esse, qui unitate differt a pari, uel incremento, uel diminutione. Item par numerus est, qui unitate differt ab impari, uel incremento, uel diminutione. Si enim pari unum dempseris uel unum adieceris, et impar efficitur, uel si impari idem feceris, par continuo procreatur.



CAPUT uII. De principalitate unitatis.

Omnis quoque numerus circum se positorum et naturali sibimet dispositione iunctorum medietas  est. Et qui super duos illos sunt, qui medio iunguntur, si componantur, etiam ipsorum supradictus numerus media portio est, et rursus illorum qui sunt super secundo loco iunctos, cum ipsi quoque sint compositi, prior his numerus medietatis loco est, et hoc erit usque dum occurrens unitas terminum fecerit. Ut si ponat quis quinarium numerum, altrinsecus circa ipsum sunt, supra 4, inferius 6. Hi ergo si iuncti sunt, faciunt 10, quorum 5 numerus medietas est. Qui autem circa ipsos, id est circa 6 et 4 sunt, 3 scilicet et 7; idem si iuncti sunt, eorum quinarius numerus medietas est. Rursus istorum, qui altrinsecus positi sunt, si iungantur, etiam hi quinarii numeri dupli sunt. Nam super 3 sunt 2, super 7 sunt 8. Hi ergo si iuncti sunt faciunt 10, quorum quinarius rursus  medietas est. Hoc idem in omnibus numeris euenit, usque dum ad unitatis terminum perueniri queat. Sola enim unitas circum se duos terminos non habet, atque ideo eius, qui est prope se, solius est medietas. Nam iuxta unum solus est binarius naturaliter constitutus, cuius unitas media pars est. Quare constat primam esse unitatem, cunctorum qui sunt in naturali dispositione numerorum, et etiam rite totius quamuis prolixe, genitricem pluralitatis agnosci.



CAPUT uIII. Diuisio paris numeri

Paris autem numeri species sunt 3. Est enim una que dicitur pariter par, alia uero pariter impar, tertia impariter par. Et contraria quidem, locaque obtinentia summitatum, uidentur esse pariter par, et pariter  impar. Medietas autem quedam que utrorumque participat, est numerus qui uocatur impariter par.



CAPUT IX. De numero pariter pari eiusque proprietatibus.

Pariter par numerus est qui potest in duo paria diuidi, eiusque pars in alia duo paria, partisque pars in alia duo paria, ut hoc totiens fiat, usque dum diuisio partium ad indiuisibilem naturaliter perueniat unitatem. Ut 64 numerus habet medietatem 32, hic autem medietatem 16, hic uero 8, hunc quoque quaternarius in equa partitur, qui binarii duplus est, sed binarius unitatis medietate diuiditur, que unitas naturaliter singularis, non recipit sectionem. Huic numero uidetur accidere, ut quecunque eius fuerit pars,  cum nomine ipso uocabuloque pariter par inueniatur, tum etiam quantitate. Sed ideo mihi uidetur hic numerus pariter par uocatus, quod eius omnes partes et nomine et quantitate pares pariter inueniantur. Quomodo autem et nomine et quantitate pares habeat partes hic numerus, post dicemus. Horum autem generatio talis est. Ab uno enim quoscunque in duplici proportione notaueris, semper pares pariter procreantur. Preter hanc autem generationem ut nascantur aliter, impossibile est. Huius autem rei tale uidetur per ordinem descriptionis exemplum. Sint itaque cuncti duplices ab uno 1, 2, 4, 8, 16, 32, 64, 128, 256, 512, atque hinc si fiat infinita progressio, tales cunctos inuenies. Factique sunt ab uno in duplici proportione, et omnes sunt pariter pares. Illud autem  non minima consideratione dignum est, quod eius omnis pars, ab una parte quacunque que intra ipsum numerum est denominatur, tantamque summam quantitatis includit, quota pars est alter numerus pariter paris, illius qui eum continet quantitatis. Itaque fit ut sibi partes ipse respondeant, ut quota pars una est, tantam habeat altera quantitatem, et quota pars ista est, tantam in priore summam necesse sit multitudinis inueniri. Et primum fit, si pares fuerint dispositiones, ut due medie partes sibi respondeant, post uero que super ipsas sunt sibi inuicem conuertantur, atque hoc idem fiat donec uterque terminus extremitates incurrat. Ponatur enim pariter paris ordo, ab uno usque 128, hoc modo 1, 2, 4, 8, 16, 32, 64, 128, et ea sit summa maxima. In hoc igitur  quoniam pares dispositiones sunt, una medietas non potest inueniri. Sunt igitur due, id est 8 et 16, que considerande sunt, quemadmodum ipse sibi respondeant. Totius enim summe, id est 128, octaua pars est 16, sexta decima 8. Rursus super has partes que sunt, ipse sibi inuicem respondebunt, id est 32 et 4. Nam 32 quarta pars est totius summe, 4 uero trigesima secunda. Rursus super has partes 64, secunda pars est, 2 uero sexagesima quarta. Donec extremitates limitem faciant, quas dubium non est eadem responsione gaudere. Est enim omnis summa, semel 128, unus uero, centesimus uigesimus octauus. Si autem impares terminos ponamus, id est summas , secundum imparis naturam, potest una medietas inueniri,  atque una sibi ipsa est responsura. Si enim ponatur hic ordo 1, 2, 4, 8, 16, 32, 64, una erit sola medietas, id est 8. Qui 8 summe totius pars est octaua, et sibi ipsi ad denominationem quantitatemque conuertitur. Eodemque modo, sicut superius, circa ipsum qui sunt termini, donant sibi mutua nomina, secundum proprias quantitates, uocabulumque permutant. Nam 4 sexta decima pars est totius summe, 16 uero quarta. Et rursus super hos terminos, 32 secunda pars est totius summe, 2 uero trigesima secunda, et semel tota summa 64 sunt, sexagesima quarta uero unitas inuenitur. Hoc igitur est quod dictum est, omnes eius partes et nomine et quantitate pariter pares inueniri. Hoc quoque multa consideratione,  multaque constantia diuinitatis perfectum est, ut ordinatim disposite minores summe in hoc numero et super seipsas coaceruate sequenti minus uno semper equentur. Si enim unum iungas his qui sequuntur duobus, fiunt 3, id est, qui uno minus quaternario cadunt. Et si superioribus addas 4, sunt 7, qui ab octonario sequente sola unitate uincuntur. Sed si eosdem 8 supradictis adiunxeris, 15 fient, qui par 16 numeri existeret quantitati, nisi minor unitas impediret. Hoc autem prima etiam numeri progenies seruat atque custodit. Namque unitas que prima est, duobus subsequentibus sola est unitate contractior. Unde nichil mirum est, totum summe crementum proprio consentire principio. Hec autem nobis consideratio maxime proderit, in his numeris cognoscendis  quos superfluos uel imminutos imperfectosque monstrabimus. Illic enim coaceruata quantitas partium numeri totius termino comparatur. Illud quoque nulla possumus obliuione transmittere, quod in hoc numero respondentibus sibi inuicem partibus multiplicatis, maior extremitas eiusdem numeri summaque conficitur. Et primum si pares fuerint dispositiones, medii multiplicantur, atque inde qui super ipsos sunt, usque ad supradictos extremitates. Si enim fuerint pares dispositiones, secundum naturam paris duos in medio terminos continebunt, ut in ea dispositione numerorum in qua extremus terminus 128 finitur. In hoc enim numero medietates sunt 8, scilicet, et 16 que in se multiplicate maioris summam crescente pluralitate conficient. Octies enim 16, uel sedecies 8  si multiplices, 128 summa concrescit. Atque hi numeri qui super eosdem sunt, si multiplicentur idem faciunt. Nam 4 et 32 in se si multiplices, supradictam facient extremitatem, 4 enim trigies et bis, uel quater 32 ducti, 128 immutabili necessitate complebunt. Atque hoc usque ad extremos terminos cadit, id est 1 et 128. Semel enim extremus terminus 128 est. Centies uigies atque octies unitate multiplicata, nichil de priore quantitate mutabitur. Si autem impares fuerint dispositiones, unus medius terminus inuenitur, atque ipse sibi propria multiplicatione respondet. In eo namque ordine numerorum, ubi extremus terminus 64 pluralitate concluditur, sola inuenitur una medietas, id est 8. Quam si octies, id est in semetipsam multiplices 64 explicabit. Atque idem reddunt  illi qui super hanc medietatem sunt, ut dudum hi qui super duas positi faciebant. Nam quater 16, 64 sunt, et sedecies 4 idem complent. Rursus bis 32, facti a 64 non discedunt, et trigies bis duo, eosdem cumulant, et semel 64, uel unitas sexagies quater multiplicata, eumdem numerum sine ulla uarietate restituent.



CAPUT X. De numero pariter impari eiusque proprietatibus.

Pariter autem impar numerus est qui et ipse quidem paritatis naturam substantiamque sortitus est, sed in contraria diuisione, nature numeri pariter paris opponitur. Docebitur namque quam longe hic dissimili ratione diuidatur. Nam quoniam par est, in  partes equales recipit sectionem, partes uero eius mox indiuisibiles atque insecabiles permanebunt, ut sunt 6, 10, 14, 18, 22, et his similes. Mox enim hos numeros si in gemina fueris diuisione partitus, incurris in imparem, quem secare non possis. Accidit autem his quod omnes partes contrarie denominatas habent, quam sunt quantitates ipsarum partium que denominantur. Neque unquam fieri potest ut quelibet pars huius numeri eiusdem generis denominationem quantitatemque suscipiat. Semper enim si denominatio fuerit par, quantitas partis erit impar, et si fuerit denominatio impar, quantitas erit par, ut in 18. Secunda eius pars est, id est media, quod paritatis nomen est 9, que impar est quantitas. Tertia uero que impar est denominatio sex, cui par pluralitas  est. Rursus si conuertas, sexta pars que par est denominatio, tres sunt, sed ternarius impar est. Et nona pars, quod impar est uocabulum, 2 qui par numerus est. Atque idem in aliis cunctis qui sunt pariter impares inuenitur. Neque unquam fieri potest, ut cuiuslibet partis, sit eiusdem generis nomen et numerus. Fit autem horum procreatio numerorum, si ab uno disponantur, quicunque duobus differunt, id est omnibus imparibus naturali sequentia atque ordine constitutis. Namque hi si per binarium numerum multiplicentur, omnes pariter impares, rite pluralitas dimensa efficiet. Ponatur enim prima unitas, id est 1, et post hanc qui ab hac duobus differt, id est 3, et post hunc qui rursus a superiore duobus, id est 5, et hoc in infinitum. Et sit huiusmodi dispositio  1, 3, 5, 7, 9, 11, 13, 15, 17, 19. Hi ergo naturaliter sequentes impares sunt, quos nullus in medio par numerus distinguit: hos si per binarium numerum multiplices, efficies hoc modo, bis unum, id est qui diuiditur quidem, sed eius partes indiuisibiles reperiuntur propter insecabilis unitatis naturam. Bis 3, bis 5, bis 7, bis 9, bis 11, et deinceps, ex quibus nascuntur hi, 2, 6, 10, 14, 18, 22. Quos si diuidas, unam recipiunt sectionem, ceteram repudiantes, quod secunda diuisio ab imparis medietate partis excluditur. His autem numeris ad se inuicem quaternarii sola distantia est. Namque inter 2 et 6 numeros, 4 sunt. Rursus inter 6 et 10, et inter 10 et 14, et inter 14 et 18, idem quaternarius differentiam facit. Hi namque omnes quaternaria sese numerositate  transcendunt. Quod idcirco contingit, quoniam primi qui positi sunt, hoc est eorum fundamenta, binario se numero precedebant, quos quoniam per binarium multiplicauimus, in quaternarium numerum creuit illa progressio. Duo enim per bis multiplicati quaternarii faciunt summam. Igitur in naturalis numeri dispositione, pariter impares numeri quinto loco a se distant, solis 4 se precedunt, 3 in medio transeuntes, per binarium numerum multiplicatis imparibus, procreati. Contrarie uero esse dicuntur he species numerorum, id est pariter par, et pariter impar, quod in numero pariter impari sola diuisionem recipit maior extremitas, in illo uero solus minor terminus sectione solutus est, et quod in forma pariter paris numeri  ab extremitatibus incipienti, et usque ad media progredienti, quod continetur sub extremis terminis, idem est illi quod continetur sub intra se positis summulis. Atque hoc idem usque dum ad duas medietates fuerit uentum, in dispositionibus scilicet paribus. Si autem fuerint impares dispositiones, quod ab una medietate conficitur, hoc idem sub altrinsecus positis partibus procreatur. Atque hoc usquedum ad extremitates processio fiat. In ea enim dispositione que est 2, 4, 8, 16, idem reddunt 2 per 16 multiplicati, quod 4 per octonarium numerum ducti. Utroque enim modo 32 fient. Quod si impar sit ordo, ut est 2, 4, 8, idem facient extremi quod medietas. Bis enim 8 sunt 16, quatuor quater sunt 16, qui numerus a quaternario in se ducto perficitur. In numero uero pariter  impari, si fuerit unus in medio terminus, circum se positorum terminorum si in unum redigantur medietas est. Et idem eorum quoque qui super hos sunt terminos medietas est. Atque hoc usque ad extremos omnium terminorum, ut in eo ordine qui est pariter imparium numerorum 2, 6, 10, iunctus binarius cum denario 12 explet, cuius senarius medietas inuenitur. Si uero fuerint due medietates iuncte, ipse utreque equales erunt super se terminis constitutis. Ut est in hoc ordine, 2, 6, 10, 14. Iuncti enim 2 et 14, in 16 crescunt, quos senarius cum denario copulatus efficiet. Atque hoc in numerosioribus terminis initio sumpto a mediis euenit, usque dum ad extrema ueniatur.



CAPUT XI. De numero impariter pari eiusque proprietatibus, et descriptionis ad impariter paris, in latitudine, in longitudine, ad pariter paris naturam pertinentis, expositio.


Impariter par numerus est ex utrisque confectus, et medietatis loco gemina extremitate concluditur, ut qua ab utroque discrepet, eadem ad alterutrum cognatione iungatur. Hic autem talis est qui diuiditur in equas partes, cuiusque pars in alias equas diuidi potest, et etiam aliquando partes partium diuiduntur, sed non ut usque ad unitatem progrediatur equabilis illa distinctio, ut sunt 24 et 28. Hi enim possunt in medietates diuidi, et eorum rursus partes in  alias medietates, sine aliqua dubitatione soluuntur. Sunt etiam quidam alii numeri, quorum partes alias recipiunt diuisiones, sed ipsa diuisio ad unitatem usque non peruenit. Igitur in eo quod plus quam unam suscipit sectionem, habet similitudinem pariter paris, sed a pariter impari segregatur. In eo uero quod usque ad unum sectio illa non ducitur, pariter imparem non refutat, sed a pariter pari disiungitur. Contingit autem huic numero et utraque habere que superiores non habent, et utraque que illi recipiunt obtinere. Et habet quidem quod utrique non habent, quod cum in uno solus maior terminus diuideretur, in alio uero solus minor terminus non diuideretur, in hoc neque solus maior terminus diuisionem recipit, neque minor solus terminus a diuisione seiungitur. Nam et partes soluuntur, et usque ad unitatem  sectio illa non peruenit, sed ante unitatem inuenitur terminus, quem secare non possis. Obtinet autem que illi quoque recipiunt, quod quedam partes eius respondent, denominanturque secundum genus suum ad propriam quantitatem, ad similitudinem, scilicet pariter paris numeri. Alie uero partes contrariam denominationem sumunt proprie quantitatis, ad pariter imparis scilicet formam. In 24 enim numero, par est quantitas partis a pari numero denominata. Nam quarta 6, secunda uero 12, sexta uero 4, duodecima 2, que uocabulo partium a quantitatis paritate non discrepant. Contrarie uero denominantur, cum tertia pars octo, octaua uero 3, uigesima autem quarta 1, que denominationes cum pares sint inueniuntur  impares quantitates, et cum sint pares summe, sunt impares denominationes. Nascuntur autem tales numeri ita, ut substantiam naturamque suam in ipsa etiam propria generatione designent, ex pariter paribus et pariter imparibus procreati. Pariter enim impares, cunctis dudum ordinatim positis imparibus, nascebantur, pariter uero pares ex duplici progressione. Disponantur igitur omnes in ordinem naturaliter impares, et sub his a quatuor inchoantes omnes duplices, et sint hoc modo: [Figure: [Figura] 5Kb] His igitur ita positis, si primus primi multiplicatione concrescat, id est si quaternarii ternarius, uel si idem primus secundi, id est octonarii ternarius, uel si  idem primus tertii, id est 16 ternarius, et idem usque ad ultimum, uel si secundus primi et secundi, uel si secundus tertii, et eadem usque ad extremum multiplicatio proferatur, uel si tertius a primo inchoans usque in extremum transeat. Atque ita quartus et omnes in ordinem superiores multiplicent eos qui sub ipsis in dispositione sunt, omnes impariter pares procreabunt. Huius autem rei tale sumamus exemplum, si tres quater multiplices, 12 fient; uel si 5 quatuor multiplicent, 20 numerus excrescet; uel si item 7 multiplicent 4, 28 succrescet, atque hoc usque in finem. Rursus si 8 multiplicent 3, nascentur 24. Si 8 in 5, fiunt 40; si 8 in 7, colligentur 56. Atque ad hunc modum si omnes inferiores duplices, in superioribus  multiplicentur, uel si superiores eosdem inferiores multiplicent, cunctos qui nati fuerint impariter pares inuenies. Atque hec est admirabilis huius numeri forma, quod cum fuerit ipsa dispositio descriptioque perspecta numerorum, ad latitudinem pariter imparium, ad longitudinem pariter parium numerorum proprietas inuenitur. Sunt enim in latitudinem duabus medietatibus equales due extremitates, uel una medietate due duplices extremitates. In longitudinem uero, pariter paris numeri rem proprietatemque designat. Quod enim sub duabus medietatibus continetur, equale est ei quod sub extremis conficitur, uel quod ab una medietate nascitur, equale est illi quod sub utrisque extremitatibus continetur. Descriptio autem que supposita est, hoc modo facta est. Quantoscunque in ordine pariter parium numerorum  ternarius multiplicauit, quicunque ex eo procreati sunt, primo sunt uersu dispositi. Rursus qui eosdem multiplicante quinario nati sunt, secundo loco constituti sunt. Post uero quos septenarius ceteros multiplicando procreauit, eosdem tertio conscripsimus loco, atque idem reliqua descriptionis parte perfecimus.

In hac formula sequenti, similitudo pariter paris et pariter imparis, ad impariter parem, ostenditur.  [Figure: [Figura] 21Kb]



CAPUT XII. Descriptionis ad impariter paris, in latitudine, in longitudine, ad pariter paris naturam pertinentis expositio.


Superius igitur digeste descriptionis hec ratio est. Si ad latitudinem respicias, ubi est duorum terminorum una medietas, ipsosque terminos iungas, duplos eos medietate propria reperies, ut 36 et 20 faciunt 56, quorum medietas est 28, qui medius est inter eos terminus constitutus. Et rursus 28 et 12, si iungas, faciunt 40, quorum 20 medietas, medius eorum terminus inuenitur. At uero ubi duas medietates habent,  utreque extremitates iuncte, utrisque medietatibus equales fiunt, ut 12 et 36 cum iunxeris fiunt 48, horum si medietates sibimet applicaueris, id est 20 et 28, idem erit, atque in alia parte latitudinis, eodem ordine qui fiant numeri, notati sunt. Neque ulla in re ratio utrisque latitudinis discrepabit, idemque in eodem ordine in ceteris numeris pernotabis, et hoc secundum formam pariter imparis numeri fit, in quo hanc proprietatem esse supra iam scriptum est. Rursum si ad longitudinem respicias, ubi duo termini unam medietatem habent, quod fit ex multiplicatis extremitatibus, hoc fit si medius terminus sue capiat pluralitatis augmenta. Nam duodecies 48 faciunt 576. Medius uero eorum terminus, id est 24, si multiplicetur, eosdem rursus 576 procreabit. Et rursus si 24 in 96 multiplicentur, faciunt 2304. Quorum medius  terminus, id est 48, si in semetipsum ducatur, idem 2304 procreatur. Ubi autem termini duo duas medietates includunt, quod fit multiplicatis extremitatibus, hoc idem redditur in alterutram summam medietatibus ductis. Duodecies enim 96 multiplicatis 1152 procreantur, due uero eorum medietates, id est 24 et 48, si in semetipsas multiplicentur, eosdem 1152 restituent. Atque hoc est, ad imitationem cognationemque numeri pariter paris, a quo participatione tracta, hec ei recognoscitur ingenerata proprietas. Et in alio uero latere longitudinis, eadem ratio descriptioque notata est. Quare manifestum est hunc numerum ex prioribus duobus esse procreatum, quoniam eorum retinet proprietates.



CAPUT XIII. De numero impari eiusque diuisione


Impar quoque numerus est, qui a paris numeri natura substantiaque disiunctus est. Siquidem ille in gemina membra equa diuidi potest, hic ne secari queat, unitatis impedit interuentus. Tres habet similiter subdiuisiones, quarum una eius pars est is numerus qui uocatur primus et incompositus. Secunda uero, qui est secundus et compositus. Et tertia is qui quadam horum medietate coniunctus est, et ab utriusque cognatione aliquid naturaliter trahit, qui est per se quidem secundus et compositus, sed ad alios comparatus, primus et incompositus inuenitur.



CAPUT XIu. De primo et incomposito.


Et primus quidem et incompositus est, qui nullam aliam partem habet, nisi eam que a tota numeri quantitate denominata sit, ut ipsa pars non sit nisi unitas, ut sunt 3, 5, 7, 11, 13, 17, 19, 23, 29, 31. In his ergo singulis nulla unquam alia pars inuenietur, nisi que ab ipsis denominata est, et ipsa tantum unitas, ut supra iam dictum est. In tribus enim una pars sola est, id est tertia, que a tribus scilicet denominata est, et ipsa tertia pars unitas. Eodemque modo quinarii sola quinta pars est, et hec unitas, atque idem in singulis consequens reperietur. Dicitur autem primus et incompositus, quod nullus eum alter numerus  metiatur, preter solam, que cunctis mater est, unitatem. Namque ternarium 2 non numerant, idcirco quoniam si solos duos contra tres compares, pauciores sunt. Sin uero binarium bis facias, ampliorem tribus concrescit in 4. Metitur autem numerus numerorum, quoties uel semel, uel bis, uel tertio, uel quotieslibet numerus ad numerum comparatus, neque diminuta summa, neque aucta, ad comparati numeri terminum usque peruenit, ut duo si ad 6 compares, binarius numerus senarium tertio metietur. Primos ergo et incompositos nullus numerus metietur, preter unitatem solam, quoniam ex nullis aliis numeris compositi sunt, sed tantum ex unitatibus in semetipsis auctis multiplicatisque procreantur. Ter enim unus 3, et quinquies unus 5, et septies unus 7 fecerunt. Et alii quidem, quos supra descripsimus, eodem modo  nascuntur. Hi autem in semetipsos multiplicati faciunt alios numeros uelut primi, eosque primam rerum substantiam uimque sortitos, cunctorum a se procreatorum uelut quedam elementa reperies, quia scilicet, et incompositi sunt, et simplici generatione formati, atque in eos omnes quicunque ex his prolati sunt numeri resoluuntur, ipsi uero neque ex aliis producuntur, neque in alia reducuntur.



CAPUT Xu. De secundo et composito.

Secundus uero et compositus, et ipse quidem impar est, propterea quod eadem imparis proprietate formatus est, sed nullam in se retinet substantiam principalem, compositusque est ex aliis numeris, habetque partes, et a seipso et ab alieno uocabulo denominatas,  sed a se ipso denominatam partem, solam semper in his inuenies unitatem, ab alieno uero uocabulo, uel unam, uel quodlibet alias, quanti fuerint scilicet numeri quibus ille compositis procreatur, ut sunt hi, 9, 15, 21, 25, 27, 33, 39. Horum ergo singuli habent quidem a se denominatas partes, proprias scilicet unitates, ut 9, nonam, id est 1; 15, quintam decimam, eamdem rursus unitatem, et in ceteris quos supra descripsimus idem conuenit. Habent etiam ab alieno uocabulo partem, ut 9, tertiam, id est ternarium, et 15, tertiam, id est 5, et quintam, id est, 3; 21 uero tertiam, id est 7, septimam, 3, et in omnibus aliis eadem consequentia est. Secundus autem uocatur hic numerus, quoniam non sola unitate metitur, sed etiam alio numero a quo scilicet coniunctus est.  Neque habet in se quidquam principalis intelligentie. Nam ex aliis numeris procreatur, 9 quidem ex 3, 15 uero ex 3 et 5, et 21 ex 3 et 7, et ceteri eodem modo. Compositus autem dicitur, eo quod resolui potest in eosdem ipsos a quibus dicitur esse compositus, in eos scilicet qui compositum numerum metiuntur. Nihil autem quod dissolui potest incompositum est, sed omni rerum necessitate compositum.



CAPUT XuI. De eo qui per se secundus et compositus, ad alium primus et incompositus est.

His uero contra se positis, id est primo et incomposito, et secundo et composito, et naturali diuersitate disiunctis, alius in medio consideratur, qui ipse  quidem compositus sit, et secundus, et alterius recipiens mensionem, atque ideo, et partis alieni uocabuli capax, sed cum fuerit ad alium eiusdem generis numerum comparatus, nulla cum eo communi mensura coniungitur, nec habebunt partes equiuocas, ut sunt 9 ad 25, nulla hos communis numerorum mensura metitur, nisi forte unitas que omnium numerorum mensura communis est. Et hi quidem non habent equiuocas partes. Nam que in 9 tertia est, in 25 non est, et que in 25 quinta est, in nouenario non est. Ergo hi per naturam utrique secundi et compositi sunt, comparati uero ad se inuicem primi incompositique redduntur, quod utrosque nulla alia mensura metitur, nisi unitas que ab utrisque denominata  est. Nam in nouenario nona est, in 25 uigesima quinta.



CAPUT XuII. De primi et incompositi, secundi et compositi, et ad se quidem secundi et compositi, ad alterutrum uero primi et incompositi procreatione.

Generatio autem ipsorum atque ortus huiusmodi inuestigatione colligitur, quam scilicet Eratosthenes cribrum nominabat, quod cunctis imparibus in medio collocatis, per eam quam tradituri sumus artem, qui primi, quiue secundi, quique tertii generis uideantur esse, distinguitur. Disponantur enim a ternario numero cuncti in ordinem impares, in quamlibet longissimam porrectionem, 3, 5, 7, 9, 11, 13, 15, 17, 19, 21, 23, 25, 27, 29, 31, 33, 35, 37, 39, 41,  43, 45, 47, 49. His igitur ita dispositis considerandum primus numerus quem eorum qui sunt in ordine positi primum metiri possit, sed duobus preteritis, illum qui post eos est positus, mox metitur. Et si post eumdem ipsum quem mensus est, alii duo transmissi sunt, illum qui post duos est rursus metitur. Et eodem modo si duos quis reliquerit, post eos qui est, a primo numero metiendus est. Eodemque modo relictis semper duobus, a primo in infinitum pergentes metientur. Sed id non uulgo neque confuse. Nam primus numerus illum qui est post duos secundum se locatos per suam quantitatem metitur. Ternarius enim numerus tertio 9 metitur. Si autem post nouenarium duos reliquero, qui mihi post illos incurrerit, a primo metiendus est, per secundi imparis  quantitatem, id est per quinarium. Nam si post 9 duos relinquam, id est, 11 et 13, ternarius numerus 15 metietur per secundi numeri quantitatem, id est per quinarii, quoniam ternarius 15 quinquies metitur. Rursus si, a quindenario inchoans, duos intermisero, qui posterior positus est, eius primus numerus, mensura est per tertii imparis pluralitatem. Nam si post 15 intermisero 17 et 19, incurrit 21, quem ternarius numerus secundum septenarium metitur, 21 enim numeri ternarius septima pars est. Atque hoc in infinitum faciens, reperio primum numerum, si binos intermisero, omnes sequentes post se metiri secundum quantitatem positorum ordine imparium numerorum. Si uero quinarius numerus, qui in secundo loco est constitutus, uelit quis cuius prima  ac deinceps sit mensura inuenire, transmissis 4 imparibus, quintus ei, quem metiri possit, occurrit. Intermittantur enim 4 impares, id est 7 et 9 et 11 et 13, post hos est quintus decimus, quem quinarius metitur, secundum primi scilicet quantitatem, id est ternarii, quinque enim 15, tertio metiuntur. Ac deinceps si quatuor intermittat, eum qui post illos locatus est, secundus, id est quinarius sui quantitate metitur. Nam post quindecim intermissis 17 et 19 et 21 et 23, post eos 25 reperio, quos quinarius scilicet numerus sua pluralitate metitur. Quinquies enim quinario multiplicato, 25 succrescunt. Si uero post hunc quilibet 4 intermittat, eadem ordinis seruata constantia, qui eos sequitur, secundum tertii, idest septenarii  numeri summam, a quinario metietur. Atque hec est infinita processio. Si uero tertius numerus quem metiri possit exquiritur, sex in medio relinquentur, et quem septimum ordo monstrauerit, hic per primi numeri, id est, ternarii quantitatem metiendus est. Et post illum sex aliis interpositis, quem post eos numeri series dabit, per quinarium, id est per secundum, tertii eum mensura percurret. Si uero alios rursus sex in medio quis relinquat, ille qui sequitur, per septenarium numerum ab eodem septenario metiendus est, id est per tertii quantitatem. Atque hic usque in extremum ratus ordo progreditur. Suscipient ergo metiendi uicissitudinem, quemadmodum sunt in ordinem naturaliter impares constituti. Metientur  autem, si per pares numeros a binario inchoantes, positos inter se impares rata intermissione transiliant, ut primus 2, secundus 4, tertius 6, quartus 8, quintus 10. uel si locos suos conduplicent, et secundum duplicationem terminos intermittant, ut ternarius qui primus est numerus et unus , bis locum suum multiplicet, faciatque bis unum. Qui cum duo sint, primus duos medios transeat. Rursus secundus, id est quinarius, si locum suum duplicet, 4 explicabit: hic quoque 4 intermittat. Item si septenarius, qui tertius est, locum suum duplicet, sex creabit: bis enim 3 senarium iungunt; hic ergo in ordinem sex relinquat. Quartus quoque si locum suum duplicet, 8 succrescent:  ille quoque 8 transiliat; atque hoc quidem in ceteris perspiciendum. Modum autem mensionis secundum ordinem collocatorum ipsa series dabit. Nam primus, primum quem numerat, secundum primum numerat, id est secundum se, et secundum primus quem numerat, per secundum numerat, et tertium per tertium, et quartum item per quartum. Cum autem secundus mensionem susceperit, primum, quem numerat, secundum primum metitur, secundum uero quem numerat, per se, id est per secundum, et tertium per tertium, et in ceteris eadem similitudine mensura constabit. Alios ergo si respicias, uel qui alios mensi sunt, uel qui ipsi ab aliis metiuntur, inuenies omnium simul communem mensuram esse non posse, neque ut omnes quemquam  alium simul numerent, quosdam autem ex his ab alio posse metiri, ita ut ab uno tantum numerentur, alios uero ut etiam a pluribus, quosdam autem ut preter unitatem eorum nulla mensura sit. Qui ergo nullam mensuram preter unitatem recipiunt, hos primos et incompositos iudicamus, qui uero aliquam mensuram preter unitatem, uel alienigene partis uocabulum sortiuntur, eos pronuntiemus secundos atque compositos. Tertium uero illud genus per se secundi et compositi, primi uero et incompositi ad alterutrum comparati, hac inquisitor ratione reperiet. Si enim quoslibet illos numeros secundum suam in semetipsos multiplices quantitatem, qui procreantur ad alterutrum comparati, nulla mensura communione iunguntur. Tres enim et 5 si multiplices, tres tertio 9 faciunt, et quinquies 5 reddent 25. His igitur nulla  est cognatio communis mensure. Rursus 5 et 7, quos procreant si compares, hi quoque incommensurabiles erunt. Quinquies enim quinque  25, septies 7 faciunt 49. Quorum mensura nulla communis est, nisi forte omnium horum procreatrix et mater unitas.



CAPUT XuIII. De inuentione eorum numerorum, qui ad se secundi et compositi sunt, ad alios uero relati, primi et incompositi.

Qua uero ratione tales numeros inuenire possimus, si quis nobis eosdem proponat, et imperet agnoscere utrum aliqua mensura commensurabiles sint, an certe sola unitas utrosque metiatur, reperiendi ars  talis est. Datis enim duobus numeris inequalibus, auferre de maiore minorem oportebit, et qui relictus fuerit, si maior est, auferre ex eo rursus minorem, si uero minor fuerit, eum ex reliquo maiore detrahere. Atque hoc eo usque faciendum, quoad unitas ultima uicem retractionis impediat, aut aliquis numerus impar necessario, si utrique numeri impares proponantur. Sed eum qui relinquitur numerum, sibi ipsi uidebis equalem. Ergo si in unum incurrat uicissim ista subtractio, primi contra se necessario numeri dicentur, et nulla alia mensura nisi sola unitate coniuncti. Si uero ad aliquem numerum  finis diminutionis incurrerit, erit eius numerus qui metiatur utrasque summas, atque eumdem  ipsum qui remanserit dicemus utrorumque communem esse mensuram. Age enim duos numeros propositos habeamus, quos iubeamur agnoscere an eos aliqua mensura communis metiatur. Atque hi sint 9 scilicet et 29, hoc igitur faciemus modo reciprocam diminutionem. Auferamus de maiore minorem, hoc est de 29 nouenarium, relinquentur 20. Ex his ergo 20 rursus minorem detrahamus, id est 9, et relinquentur 11. Ex his rursus detraho 9, relicti sunt 2. Quos si detraho nouenario, et relicti sunt 7. Quod si duo rursus septenario dempserim, supersunt 5, atque ex his alios duos, tres rursum exuberant, quos alio binario diminutos, sola unitas superstes egreditur. Rursus si ex duobus unum auferam, in uno terminus detractionis herebit, quem duorum illorum  numerorum, id est 9 et 29, solum neque alium constat esse mensuram. Hos ergo contra se primos uocabimus. Sed sint alii numeri nobis eadem conditione propositi, id est 21 et 9, ut quales hi sint inuestigentur cum sibimet fuerint inuicem comparati. Rursus aufero de maiore minoris numeri quantitatem, id est 9 de 21, relinquentur 12. Ex his rursus demo 9, supersunt 3. Qui si ex nouenario retrahantur, senarius relinquetur. Quibus item si quis ternarium demat, 3 relinquentur, de quibus tres detrahi nequeunt, atque hic est sibi ipsi equalis. Nam 3 qui detrahebantur, usque ad ternarium numerum peruenerunt, a quo, quoniam equales sunt, detrahi minuique non poterunt. Hos igitur commensurabiles pronuntiabimus, et est eorum qui est reliquus ternarius mensura communis.



CAPUT XIX. Alia partitio paris secundum perfectos, imperfectos et ultra quam perfectos.


Ac de imparibus numeris, quantum introductionis permittebat breuitas, expeditum est. Rursus numerorum parium sic fit secunda diuisio. Alii enim eorum sunt superflui, alii diminuti, secundum utrasque habitudines inequalitatis. Omnis quippe inequalitas, aut in maioribus, aut in minoribus consideratur. Illi enim immoderata quodammodo plenitudine, proprii corporis modum, partium suarum numerositate precedunt. Illos autem ueluti paupertate inopes oppressosque, quadam nature sue inopia, minor quam ipsi sunt partium summa componit, atque illi quidem quorum partes ultra quam satis est sese porrexerunt,  superflui nominantur, ut sunt 12 uel 24. Hi enim suis partibus comparati, maiorem partium summam toto corpore sortiuntur. Est enim duodenarii medietas 6, pars tertia 4, pars quarta 3, pars sexta 2, pars duodecima 1 est. Omnisque hic cumulus redundat in 16, et totius corporis sui multitudinem uincunt. Rursus 24 numeri medietas est 12, tertia 8, quarta 6, sexta 4, octaua 3, duodecima 2, uicesima quarta 1, qui omnes triginta et sex rependunt. In qua re manifestum est quod summa partium maior est, et supra proprium corpus exundat. Atque hic quidem quoniam composite partes totius summam numeri uincunt, superfluus appellatur. Diminutus uero ille, cuius eodem modo composite partes totius termini multitudine superantur, ut 8 uel 9: habet  enim octonarius partem mediam, id est 4; habet et quartam, id est duo; habet et octauam, id est unum, que cuncte in unum redacte 7 colligunt, minorem scilicet summam toto corpore concludentes. Rursus 14 habent medietatem, id est septenarium; habent septimam, id est 2; habent quartam decimam, id est 1, que in unum si collecte sint, denarii numeri summa concrescit, toto scilicet termino minor. Atque hi quidem hoc modo sunt, ut prior ille quem sue partes superant talis uideatur, tanquam si quis multis super naturam manibus natus, ut centimanus Gigas, uel triplici coniunctus corpore, ut Geryon tergeminus, uel quidquid unquam monstruosum natura in partium multiplicatione surripuit. Ille uero ut si naturaliter quadam necessaria parte detracta, aut  minus oculo nasceretur, ut Cyclopee frontis dedecus fuit, uel quo alio curtatus membro, naturale totius sue plenitudinis dispendium sortiretur. Inter hos autem, uelut inter equales intemperantias, medii temperamentum limitis sortitus est ille numerus qui perfectus dicitur, uirtutis scilicet emulator, qui nec superuacua progressione porrigitur, nec contracta rursus diminutione remittitur, sed medietatis obtinens terminum, suis equus partibus, nec crassatur abundantia, nec eget inopia, ut sex uel 28. Namque senarius habet partem mediam, id est 3, et tertiam, id est 2, et sextam, id est 1, que in unam summam si redacte sint, par totum numeri corpus suis partibus inuenitur. 28 uero habet medietatem 14, et  septimam 4, nec caret quarta, id est 7, possidet quartam decimam 2, et reperies in eo uicesimam octauam 1, que in unum redacte, totum partibus corpus equabunt, 28 enim iuncte partes efficient.



CAPUT XX. De generatione numeri perfecti.

Est autem in his quoque magna similitudo uirtutis et uitii. Perfectos enim numeros raro inuenies, eosque facile numerabiles, quippe qui pauci sunt, et nimis constanti ordine procreati; at uero superfluos ac diminutos longe multos infinitosque reperies, nec ullis ordinibus passim inordinateque dispositos, et a nullo certo fine generatos. Sunt autem perfecti numeri, intra denarium numerum 6, intra centenarium 28, intra millenarium numerum 496, intra decem  millia 8128. Et semper hi numeri duobus paribus terminantur 6 et 8, et semper alternatim in hos numeros, summarum fines perueniunt. Nam et primum sex, deinde 28. Post hos 496, idem senarius qui primus, post quem 8128, idem octonarius qui secundus. Generatio autem procreatioque eorum est fixa firmaque, nec quo alio modo fieri possint, nec ut si hoc modo fiant, aliud quiddam ullo modo ualeat procreari. Dispositos enim ab uno omnes pariter pares numeros in ordinem quousque uolueris, primo secundum aggregabis, et si primus numerus et incompositus ex illa coaceruatione factus sit, totam summam in illum multiplicabis, quem posterius aggregaueras. Si uero coaceruatione facta, primus et incompositus non inuentus fuerit, sed compositus et secundus, hunc  transgredere, atque alium qui sequitur aggregabis. Si uero necdum fuerit primus et incompositus, alium rursus adiunge, et uide quid fiat. Quod si primum incompositumque reperies, tunc in ultime multitudinem summe coaceruationem multiplicabis. Disponantur enim omnes pariter pares numeri, hoc modo: 1, 2, 4, 8, 16, 32, 64, 128. Facies ergo ita: pones 1, eique aggregabis 2; tunc respicies ex hac aggregatione qui numerus factus sit: sunt 3, qui scilicet primus et incompositus est, et post unitatem ultimum binarium numerum aggregaueras. Si igitur ternarium, id est qui ex coaceruatione collectus est, per binarium multiplices, qui est ultimus aggregatus, perfectus sine ulla dubitatione nascetur. Bis enim 3 faciunt 6, qui habent unam quidem a se denominatam  partem, id est sextam, tres uero medietatem secundum dualitatem, at uero duo secundum coaceruationem, id est secundum ternarium, quoniam coaceruati tres, multiplicati sunt. uiginti octo autem eodem modo nascuntur. Si enim super unum et duo, qui sunt tres, addas sequentem pariter parem, id est 4, septenariam summam facies; sed ultimum numerum quaternarium consequenter adiunxeras; per hunc igitur si illam coaceruationem multiplicaueris, perfectus numerus procreatur. Septies enim 4, 28 sunt, qui est suis partibus par, habens unum a se denominatum, id est uigesimum octauum; medietatem uero secundum binarium 14, secundum quaternarium 7, septimam uero secundum septenarium 4, secundum  omnium collectionem, quartum decimum, duo, qui uocabulo medietatis opponitur. Ergo cum hi reperti sint, si alios inuenire secteris, eadem oportet ratione ut uestiges. Ponas enim unum licebit, et post hunc 2 et 4, qui in septenarium cumulantur, sed de hoc dudum exstitit 28 perfectus numerus. Huic igitur qui sequitur pariter par, id est 8, continens iungatur accessio, qui prioribus superueniens, 15 restituit. Sed hic primus et incompositus non est. Habet enim generis alterius partem super illam, que est a semetipsa denominata, quintam decimam, scilicet unitatem. Hunc igitur, quoniam secundus est compositus preterito, et adiunge superioribus continentem pariter parem numerum, id est 16. Qui cum 15 iunctus, unum ac 30 conficiet. Sed hic primus rursus et incompositus est. Hunc igitur cum extremi aggregati summa  multiplica, ut fiant sedecies 31, qui 496 explicant. Hec autem est intra millenarium numerum perfecta, et suis partibus equa numerositas. Igitur prima unitas uirtute atque potentia, non etiam actu uel re, et ipsa perfecta est. Nam si primam ipsam sumpsero de proposito ordine numerorum, uideo primam atque incompositam, quam si per seipsam multiplico, eadem mihi unitas procreatur. Semel enim unum solam efficit unitatem, que partibus suis equalis est potentia solum, ceteris etiam actu atque opere perfectis. Recte igitur unitas propria uirtute perfecta est, quod et prima est et incomposita, et per seipsam multiplicata sese ipsa conseruat. Sed quoniam de ea quantitate que per se sit dictum est, operis sequentiam ad illam que refertur ad aliquid transferamus.



CAPUT XXI. De relata ad aliquid quantitate.


Ad aliquid uero quantitatis, duplex est prima diuisio. Omne enim, aut equale est, aut inequale, quidquid alterius comparatione metitur. Et equale quidem est, quod ad aliquid comparatum, neque minore summa infra est, neque maiore transgreditur, ut denarius denario, uel ternarius ternario, uel cubitum cubito, uel pes pedi, et his similia. Hec autem pars relate ad aliquid quantitatis, id est, equalitas, naturaliter indiuisa est. Nullus enim dicere potest quod equalitatis hoc quidem tale est, illud uero huiusmodi. Omnis enim equalitas unam seruat in propria moderatione  mensuram. Illud etiam quod que ei quantitas comparatur, non alio uocabulo atque ipsa cui comparatur edicitur. Nam quemadmodum amicus amico amicus est, uicinusque uicino, ita dicitur equalis equali. Inequalis uero quantitatis gemina diuisio est. Secatur enim quod inequale est in maius atque minus, que contraria sibimet denominatione funguntur. Namque maius minore maius est, et minus maiore minus est, et utraque non eisdem uocabulis, quemadmodum secundum equalitatem dictum est, sed diuersis distantibusque signata sunt, ad modum discentis scilicet, uel docentis, uel cedentis, uel uapulantis, uel quecunque ad aliquid relata, aliter denominatis contrariis comparantur.



CAPUT XXII. De speciebus maioris inequalitatis et minoris.


Maioris uero inequalitatis quinque partes sunt. Est enim una que uocatur multiplex, alia superparticularis, tertia superpartiens, quarta multiplex superparticularis, quinta multiplex superpartiens. His igitur quinque maioris partibus, opposite sunt alie quinque partes minoris, quemadmodum ipsum maius minori semper opponitur, que minoris species, ita singillatim specibus quinque maioris his que supradicte sunt opponuntur, ut eisdem nominibus nuncupentur, sola tantum sub prepositione distantes. Dicitur enim submultiplex, subsuperparticularis, subsuperpartiens, multiplex subsuperparticularis, et multiplex subsuperpartiens.



CAPUT XXIII. De multiplici eiusque speciebus, earumque generationibus.


Rursus multiplex est prima pars maioris inequalitatis, cunctis aliis antiquior naturaque prestantior, ut paulo post demonstrabimus. Hic autem numerus huiusmodi est, ut comparatus cum altero, illum contra quem comparatus est, habeat plus quam semel. Quod primum in naturalis numeri dispositione conueniet, namque ad unum cuncti qui sequuntur, omnium ordine multiplicium sequentias uarietatesque custodiunt. Ad primum enim, id est unitatem, 2 duplus, 3 triplus, 4 quadruplus, atque ita in ordinem progredientes, omnes texuntur multiplices quantitates. Quod autem dictum est, plus quam semel, id a binario  numero principium capit, et in infinitum per ternarium quaternariumque, et ceterorum ordinem sequentiamque progreditur. Contra hunc uero discriminatus est ille qui uocatur submultiplex, et hec quoque prima minoris quantitatis species est. Hic autem numerus huiusmodi est, qui in alterius comparatione productus, plus quam semel maioris numerat summam, sua scilicet quantitate cum eo equaliter inchoans, equaliterque determinans. Idem autem dico numerat quod metitur. Si igitur bis solum maiorem numerum minor numerus metiatur, subduplus uocabitur, si uero ter subtriplus, si quater subquadruplus, et fit per hec in infinitum progressio, additaque eos semper sub propositione nominabis, ut unus  duorum subduplus, trium subtriplus, 4 subquadruplus appelletur, et consequenter. Cum autem naturaliter multiplicitas et submultiplicitas infinita sit, eorum quoque species per proprias generationes in infinita consideratione uersantur. Si enim positis in naturali constitutione numeris, singulos per suas consequentias pares eligas, omnium ab uno parium atque imparium sese sequentium duplices erunt, et huius speculationis terminus non deficit. Ponatur enim naturalis numerus hoc modo, 1, 2, 3, 4, 5, 6, 7, 8, 9, 10, 11, 12, 13, 14, 15, 16, 17, 18, 19, 20. Horum ergo si primum sumas parem, id est 2, primi duplus erit, id est unitatis. Si uero sequentem parem, id est 4, secundi duplus est, id est duorum. Si uero tertium  parem sumas, id est 6, tertii numeri in naturali constitutione duplus est, id est ternarii. Si uero quartum parem inspicias, id est 8, quarti numeri, id est quaternarii duplus est. Idemque in ceteris in infinitum sumentibus, sine aliquo impedimento procedit. Triplices autem nascuntur, si in eadem dispositione naturali duo semper intermittantur, et qui post duo sunt ad naturalem numerum comparentur, excepto ternario, qui ut unitatis triplus sit, solum binarium pretermittit. Post unum et duo, 3 sunt, qui triplus unius est. Rursus post 4 et 5, sunt 6, qui secundi numeri, id est duorum triplus est. Rursus post 6, sunt 7 et 8, et post hos 9, qui tertii numeri, id est ternarii triplus est. Atque hoc idem in infinitum si quis faciat, sine ulla offensione procedit. Quadruplorum  uero generatio incipit, si quis tres numeros intermittat. Post unum quippe et 2 et 3, sunt 4, qui primi, id est unius, quadruplus est. Rursus si intermisero quinarium, senarium, et septenarium, octonarius mihi quartus occurrit, tribus scilicet intermissis, qui binarii, id est secundi numeri, quadruplus est. At uero si post octo tres terminos intermisero, id est 9 et 10 et 11, duodenarius qui sequitur ternarii numeri quadruplus est. Atque hoc idem in infinitum progressis necesse est euenire, semperque una terminorum intermissione si crescat adiectio, ordinatas te multiplicis numeri uices inuenire miraberis. Si enim 4 intermittas, quincuplus inuenitur, si quinque sexcuplus, si sex septuplus, semperque ipsius multiplicitatis nomine uno minus intermissionis uocabulo  procreantur. Nam duplus unum intermittit, triplus 2, quadruplus 3, quincuplus 4. Et deinceps ad eumdem ordinem sequentia est. Et omnes quidem dupli secundum proprias sequentias parium numerorum pares sunt. Tripli uero, unus semper par terminus, impar alius inuenitur. Quadrupli uero, rursus semper parem custodiunt quantitatem. Constituunturque a quarto numero, uno ex prioribus per ordinem positis paribus intermisso, primo pari binario, post hunc 8 intermisso senario, post hunc 12 transmisso denario. Atque hoc idem in ceteris. Quincupli uero propositio, secundum triplicis similitudinem, alternatim paribus atque imparibus positis, ordinatur.



CAPUT XXIu. De superparticulari, eiusque speciebus, earumque generationibus.


Superparticularis uero est numerus ad alterum comparatus, quotiens habet in se totum minorem et partem eius aliquam. Qui si minoris habeat medietatem, uocatur sesquialter, si uero tertiam partem, uocatur sesquitertius, si uero quartam, uocatur sesquiquartus, et si quintam, uocatur sesquiquintus. Atque his nominibus in infinitum duciis, in infinitum quoque superparticularium forma progreditur. Et maiores quidem numeri hoc modo uocantur, minores uero qui habentur toti et eorum aliqua pars, unus subsesquialter, alter subsesquitertius, alius subsesquiquartus, alius uero subsesquiquintus, atque idem secundum maiorum normam multitudinemque protenditur.  uoco autem maiores numeros duces, minores comites. Superparticularium quoque infinita est multitudo, ob eam rem quod eiusdem species interminabili progressione funguntur. Namque sesquialter habebit quidem duces omnes post ternarium numerum naturaliter triplices. Comites uero, omnes post binarium naturaliter pares, hoc modo, ut primus primo, secundus secundo, tertius tertio comparetur, et deinceps. Describantur enim longissimi uersus triplicium naturalis numeri atque duplicium, et sit hoc modo: [Figure: [Figura] 7Kb] Primus igitur uersus continet numerum naturalem,  secundus eius triplicem, tertius uero duplicem, atque in eo si ternarius binario, uel si senarius quaternario, uel nouenarius senario comparetur, uel omnes triplices superiores si duplicibus numeris consequentibus opponantur, hemiolia, id est sesquialtera proportio nascetur, tres enim habent intra se duo, et eorum mediam partem, id est 1, sex quoque continent intra se 4, et eorum medietatem, id est 2, et nouem intra se senarium claudunt, et eius mediam partem, id est 3, eodemque modo in ceteris. Dicendum uero si quis secundam speciem superparticularis numeri considerare desideret, id est sesquitertiam, quali ratione reperiat. Ac definitio quidem huius comparationis talis est. Sesquitertius est, qui minori comparatus, habet eum semel et eius tertiam  partem; sed hi inueniuntur si, omnibus a quaternario numero continuatim quadruplis constitutis, a ternario numero triplices comparentur, eruntque duces quadrupli, comites tripli. Sit enim in ordine hoc modo numerus naturalis, ut sub eo quadrupli, et sub eo tripli sint, supponatur sub primo quadruplo primus triplus, sub secundo secundus, sub tertio tertius, et eodem modo cuncti eiusdem primi uersus tripli in ordinem dirigantur. [Figure: [Figura] 6Kb] Igitur primum primo si compares, sesquitertia ratio continebitur. Nam si 4 tribus compares, habebunt in se 4, totum ternarium et eius tertiam partem, id est  1, et si secundum secundo, id est octonarium senario compares, idem inuenies: habebit enim octonarius senarium totum, et eius tertiam partem, id est 2, et per eamdem sequentiam usque in infinitum progrediendum est. Notandum quoque est quod 3 comites sunt, duces 4. Rursus 6 comites, duces 8, et in eodem ordine ceteri simili modo uocantur duces sesquitertii, comites subsesquitertii, et in cunctis secundum hunc modum posita conuenit seruare uocabula.



CAPUT XXu. De quodam utili ad cognitionem superparticularibus accidente.

Hoc autem admirabile profundissimumque in istorum ordinibus inuenitur, quod primus dux primusque  comes ad se inuicem nulla numeri intermissione copulantur. Nam primi se nullo in medio posito transeunt, secundi interponunt 1, tertii duos, quarti 3, et deinceps una semper minore quam ipsi sunt intermissione succrescunt. Atque hoc uel in sesquialteris, uel in sesquitertiis, uel in aliis superparticularis partibus necesse est inueniri. Namque ut quaternarius contra ternarium comparetur, nullum intermisimus, post 3 enim mox 4 sunt. At uero 6 contra 8, in secundo scilicet sesquitertio, una facta est intermissio. Inter 6 enim et 8 solus est septenarius qui transmissus est numerus. Rursus ut 9 contra 12 comparemus, qui sunt in dispositione tertii, duorum mediorum est facta transmissio. Inter 9 enim et 12 sunt 10 et 11; secundum hunc modum quarta dispositio 3, quinta 4 intermittit.



CAPUT XXuI. Descriptio per quam docetur ceteris inequalitatis speciebus antiquiorem esse multiplicem, et digeste formule ratio et expositio.


 Quoniam autem naturaliter et secundum propriam ordinis consequentiam, multiplicem inequalitatis speciem cunctis preposuimus, primamque speciem esse monstrauimus, licet hoc nobis posterioris operis ordine clarescat, hic quoque perstringentes id quod proposuimus planissime breuiterque doceamus. Sit enim talis descriptio, in qua ponatur in ordinem, usque ad denarium numerum, continui numeri ordo naturalis, et secundo uersu, duplus ordo texatur, tertio triplus, quarto quadruplus, et hoc usque ad decuplum. Sic enim cognoscemus quemadmodum superparticulari et superpartienti, et cunctis aliis princeps erit species multiplicis, et quedam alia simul inspiciemus et ad subtilitatem tenuissima, et ad scientiam utilissima, et ad  exercitationem mentis iocundissima. [Figure: [Figura] 38Kb]



CAPUT XXuII. Ratio atque expositio digeste formule.


Si igitur duo prima latera proposite formule que faciunt angulum, ab uno ad 10, et 10 procedentia respiciantur, et his subteriores ordines comparentur, qui scilicet a 4 angulum incipientes, in uigenos terminum ponunt, duplex, id est prima species multiplicitatis ostenditur, ita ut primus primum sola superet unitate, ut duo unum, secundus secundum binario superuadat, ut quaternarius binarium, tertius tertium tribus, ut senarius ternarium, quartus quartum, quaternarii numerositate transcendat, ut 8 quaternarium, et per eamdem cuncti sequentiam sese minoris pluralitate pretereant. Si uero tertius angulus aspiciatur, qui ab 9 inchoans, longitudinem latitudinemque tricenis altrinsecus numeris extendit, et  hic cum prima latitudine et longitudine comparetur, triplex species multiplicitatis occurrit, ita ut ista comparatio per X litteram fiat. Hique se numeri superabunt secundum paritatis factam naturaliter connexionem. Primus enim primum duobus superat, ut unum 3, secundus secundum quaternario, ut binarium senarius, tertius tertium sex, ut ternarium nouenarius, et ad eumdem ceteri modum progressionis augescunt.

Quam rem nobis, scilicet, et ipsa naturalis obiecit integritas, nichil nobis extra machinantibus, ut in ipso modulo descriptionis apparet. Si quis autem quarti anguli terminum qui sedecim numeri quantitate notatus est, et longitudinem latitudinemque in quadragenos determinat, uelit superioribus comparare, per X littere formam proportione collata, quadrupli multitudinem  pernotabit. Hisque est ordinabilis super se progressio, ut primus primum tribus superet, ut 4 unitatem. Secundus secundum senario uincat, ut octo binarium. Tertius tertium nouenario transeat, ut duodenarius ternarium, et sequentes summule trium se semper adiecta quantitate transiliant. Et si quis subteriores aspiciat angulos, idem per omnes multiplicitatis species, usque ad decuplum dispositissima ordinatione perueniet. Si quis uero in hac descriptione, superparticularis species requirat, tali modo reperiet. Si enim secundum angulum notet, cuius est initium quaternarius, eique superiacet binarius, atque hunc sequentem quis accommodet ordinem, sesquialtera proportio declarabitur. Nam tertius secundi uersus, sesquialter est, ut tres ad duo, uel sex  ad quatuor, uel 9 ad 6, uel 12 ad 8. Itemque in ceteris qui sunt in eadem serie numeri, si talis coniugatio misceatur, nulla uarietatis dissimilitudo surripiet. Eadem tamen summarum supergressio est in hoc quoque, que in duplicibus fuit. Primus enim primum, id est ternarius binarium uno superat, secundus uero secundum, duobus tertius, tertium tribus, et deinceps. Si uero quartus ordo tertio comparetur, ut 4 ad 3, et eodem ceteros ordine consecteris, sesquitertia comparatio colligitur, ut 4 ad 3, uel 8 ad 6, et 12 ad 9, uidesne ut in omnibus his sesquitertia comparatio conseruetur? Preterea eos qui sub ipsis sunt, si idem faciens sequentes uersus alterutris comparaueris, omnes sine ullo impedimento species superparticularis agnosces. Hoc autem in hac est dispositione  diuinum, quod omnes angulares numeri tetragoni sunt. Tetragonus autem dicitur, ut breuissime dicam, quod post latius explicabitur, quem duo equales numeri multiplicant, ut in hac quoque descriptione est; unus enim semel, unus est, et est potestate tetragonus. Item bis duo 4 sunt. Ter 3 9, quos in semetipsas multiplicationes primi ordinis perfecere. Circum ipsos uero qui sunt, id est circum angulares, longilateri numeri sunt. Longilateros autem uoco, quos uno se supergredientes numeri multiplicant. Circum 4 enim 2 sunt et 6, sed duo nascuntur ex uno et duobus, cum unum bis multiplicaueris, sed unitas a binario unitate preceditur. Sex uero a duobus et tribus, bis enim tres senarium reddunt. Nouenarium uero, sex et 12 claudunt, qui 12 ex tribus nascuntur et 4. Ter enim 4 fiunt 12. Senarius  uero, ex duobus et tribus, bis enim 3 faciunt 6. Qui omnes, uno maioribus lateribus procreati sunt. Nam cum 6 ex binario ternarioque nascuntur, tres binarium numerum uno superant. Cunctique alii eiusdem modi sunt, ut primo et secundo ordine ad alterutrum multiplicatis terminis procreentur, ita ut quod nascitur ex duobus longilateris altrinsecus positis, et bis medio tetragono, tetragonus sit. Et rursus quod ex duobus altrinsecus tetragonis, et uno medio longilatero bis facto nascitur, ipse quoque tetragonus sit. Et ut angulorum totius descriptionis ad angulares tetragonos positorum unius anguli sit prima unitas, alterius uero qui contra est tertia. Bini uero altrinsecus  anguli, secundas habeant unitates, et duo angularium tetragonorum anguli, equum faciunt quod sub ipsis continetur, illi quod fit ab uno illorum qui est altrinsecus angulorum. Multa enim sunt alia que in hac descriptione utilia possunt admirabiliaque perpendi, que interim propter castigatam introducendi breuitatem ignota esse permittimus. Nunc uero ad sequentia propositum conuertamus.



CAPUT XXuIII. De tertia inequalitatis specie que dicitur superpartiens, deque speciebus eius, earumque generationibus.

Igitur post duas primas habitudines multiplices et superparticulares, et eas que sub ipsis sunt submultiplices et subsuperparticulares, tertia inequalitatis species inuenitur, que a nobis superius superpartiens dicta est. Hec est autem, que fit cum numerus  ad alium comparatus, habet eum totum infra se, et eius insuper aliquas partes, uel duas, uel 3, uel 4, uel quot ipsa tulerit comparatio. Que habitudo incipit a duabus partibus tertiis. Nam si duas medietates habuerit, qui illum intra se totum cercet, duplus pro superpartiente componitur. Habebit autem uel duas tertias, uel duas quintas, uel duas septimas, uel duas nonas, et ita progredientibus si duas solas partes minoris numeri superhabuerit, per easdem partes imparibus numeris minorem maior summa transcendit. Nam si eum habeat totum et duas eius quartas, superparticularis necessario reperitur. Nam due quarte medietas est, et fit sesquialtera comparatio. Si uero duas sextas, rursus est superparticularis. Due enim sexte, pars tertia est. Quod si in  comparatione ponatur, sesquitertie habitudinis efficiet formam. Post hos nascuntur comites, qui subsuperpartientes uocantur; hi autem sunt qui habentur ab alio numero, et eorum uel due, uel 3, uel 4, uel quotlibet alie partes. Si ergo numerus alium intra se numerum habens, eius duas partes habuerit, superbipartiens nominatur; si uero tres, supertripartiens; quod si 4, superquadripartiens, atque ita progredientibus in infinitum fingere nomina licet. Ordo autem eorum naturalis est, quoties disponuntur a tribus omnes pares atque impares numeri naturaliter constituti, et sub his aptantur alii qui sunt a quinario numero incipientes omnes impares. His igitur ita dispositis, si primus primo, secundus secundo, tertius tertio, et ceteri ceteris comparentur,  superpartiens habitudo procreatur. Sit enim dispositio hoc modo: [Figure: [Figura] 5Kb] Si igitur quinarii numeri ad ternarium comparatio consideretur, erit superpartiens ille qui uocatur superbipartiens. Habet enim quinarius totos in se tres, et eorum duas partes, id est 2. Si uero ad secundum ordinem speculatio referatur, supertripartiens proportio cognoscetur, atque in sequentibus per omnes dispositos numeros, omnes in infinitum species huius numeri conuenientes ordinatasque respicies. At uero quemadmodum singuli procreentur, si in infinitum  quis curet agnoscere, hic modus est. Habitudo enim superbipartientis, si utrisque terminis duplicetur, semper superbipartiens proportio procreatur. Si enim quis duplicet 5, faciet 10; si tres, faciet 6: qui 10 contra senarium comparati, superbipartientem faciunt habitudinem, et hos ipsos rursus si duplicaueris, idem ordo proportionis accrescit. Idemque si in infinitum facies, statum prioris habitudinis non mutabit. Si uero supertripartientes inuenire contendas, primos supertripartientes, id est 7 et 4 triplicabis, et huiusmodi nascentur. Si uero qui ex his nati fuerint, ternarii multiplicatione produxeris, idem rursus efficient. Quod si superquadripartientes quemadmodum in infinitum progrediantur optes addiscere, primas eorum radices in quadruplum  multiplices licet, id est 9 et 5, et eos qui illa multiplicatione proferentur, rursum in quadruplum, et eamdem fieri proportionem inoffensa nimirum ratione reperies. Et cetere species una semper plus multiplicatione crescentibus radicibus oriuntur. Radices autem proportionum uoco, numeros in superiore dispositione descriptos, quasi quibus omnis summa supradicte comparationis innititur. In hoc quoque uidendum est quoniam, cum due partes minore plus in maioribus sunt, tertii semper uocabulum subauditur. Ut superbipartiens qui dicitur, quoniam duas minoris numeri tertias partes habet, dicatur superbipartiens tertias. Et cum dico supertripartiens, subaudiri necesse sit supertripartiens quartas, quoniam tribus superquartis exuberat. Et  superquadripartienti, subauditur superquadripartiens quintas, et ad eumdem modum in ceteris, uno semper adiecto super habitas partes, subauditio facienda est, ut eorum germana conuenientiaque his nomina hec sint, ut qui dicitur superbipartiens, idem dicatur superbitertius. Qui dicitur supertripartiens, is sit supertriquartus, et qui dicitur superquadripartiens, idem dicatur superquadriquintus, eademque similitudine usque in infinitum nomina producantur.



CAPUT XXIX. De multiplici superparticulari.

Igitur relate ad aliquid quantitatis, simplices et prime species he sunt. Due uero alie, ex his uelut ex aliquibus principiis componuntur, ut multiplices  superparticulares, et multiplices superpartientes, horumque comites submultiplices superparticulares, et submultiplices superpartientes. Namque in his ut in predictis proportionibus, minores numeri, et eorum quoque species omnes, addita sub prepositione, dicuntur. Quorum definitio talis reddi potest: multiplex superparticularis est, quotiens numerus ad numerum comparatus, habet eum plus quam semel et eius unam partem, hoc est, habet eum aut duplum, aut triplum, aut quadruplum, aut quotienslibet, et eius quamlibet aliquam partem, uel mediam, uel tertiam, uel quartam, uel quecunque alia partium exuberatione contigerit. Hic ergo et multiplici et superparticulari consistit. Quod enim comparatum  numerum plus quam semel habet, multiplicis est. Hoc uero quod minorem in habenda parte transcendit, superparticularis. Ita ex utroque nomine facto uocabulo, est, speciesque illius ad illarum, scilicet, fiunt imaginem proportionum, ex quibus ipse numerus originem trahit. Nam prima pars huius uocabuli que multiplicis nomine possessa est, multiplicis numeri specierum uocabulo nominanda est. Que uero superparticularis est, eodem uocabulo nuncupabitur, quo superparticularis numeri species uocabantur. Dicetur enim qui duplicem habuerit alium numerum, et eius mediam partem, duplex sesquialter; qui uero tertiam, duplex sesquitertius; qui quartam, duplex sesquiquartus, et deinceps. Si uero ter eum totum contineat et eius mediam partem, uel tertiam, uel  quartam, dicitur triplex sesquialter, triplex sesquitertius, triplex sesquiquartus, et eodem modo in ceteris. Diceturque quadruplus sesquialter, quadruplus sesquitertius, quadruplus sesquiquartus, et quotiens totum numerum in semetipso continuerit, per multiplicis numeri species appellatur, quam uero partem comparati numeri clauserit, secundum superparticularem comparationem habitudinemque uocabitur. Horum autem exempla huiusmodi sunt: duplex sesquialter est, ut quinque ad duo, habent enim 5, binarium numerum bis et eius mediam, id est 1. Duplex uero sesquitertius est, septenarius ad ternarium comparatus. At uero nouenarius ad quaternarium, duplex sesquiquartus. Si uero 11 ad 5, duplex sesquiquintus. Et hi semper nascentur, dispositis  in ordinem a binario numero omnibus naturaliter paribus imparibusque terminis, si contra eos omnes a quinario numero impares comparentur, ut primum primo, secundum secundo, tertium tertio, caute et diligenter apponas, ut sit dispositio talis: [Figure: [Figura] 5Kb] Si uero a duobus paribus omnibus dispositis terminis, illi qui a quinario numero inchoantes, quinario numero rursus sese transiliunt comparentur, omnes duplices sesquialteros creant, ut est subiecta descriptio. [Figure: [Figura] 5Kb]  Si uero a tribus inchent dispositiones, et tribus sese transiliant, et ad eos aptentur qui a septenario inchoantes, septenario sese numero transgrediuntur, omnes duplices sesquitertii, habita diligenter comparatione, nascuntur, ut subiecta descriptio monet.
[Figure: [Figura] 5Kb]

Si uero omnes in ordinem quadrupli disponantur, hi qui naturalis numeri quadrupli sunt, ut unitatis quadruplus, et duorum, triumque et quatuor, atque quinarii, et ceterorum sese sequentium, ut ad eos aptentur a nouenario numero inchoantes, semper sese nouenario precedentes, tunc duplicis sesquiquarte proportionis forma texetur.
 [Figure: [Figura] 5Kb]

Ea uero species huius numeri, que est triplex sesquialtera, hoc modo procreatur; si disponantur a binario numero omnes in ordinem pares, et ad eos septenario numero inchoantes, septenario sese supergredientes, solito ad alterutrum modo comparationis aptentur.
[Figure: [Figura] 4Kb]

Si autem a ternario numero ingressi, cunctos naturalis numeri triplices disponamus, et eis a denario numero denario sese supergredientes ordine comparemus, omnes triplices sesquitertii in ea terminorum  continuatione prouenient. [Figure: [Figura] 4Kb]



CAPUT XXX. De eorum exemplis in superiore formula inueniendis.

Horum autem eorumque qui sequuntur exempla integre planeque possumus pernotare, si in priorem descriptionem, quam fecimus cum de superparticulari et multiplici loqueremur, ubi ab uno usque in denarium multiplicationum summa concreuit, diligens uelimus acumen intendere. Ad primum enim uersum omnes qui sequuntur collati, ordinatas conuenientesque multiplicis species reddent. Si uero ad  secundum cunctos qui tertii sunt ordinis aptaueris, ordinatas species superparticularis agnosces. Quod si tertio ordini, quicunque sunt in quinto uersu compares, superpartientis numeri species positas conuenienter aspicies. Multiplex uero superparticularis ostenditur, cum ad secundum uersum omnes qui sunt quinti uersus serie comparantur, uel qui sunt in septimo, uel qui sunt in nono, atque ita si in infinitum sit ista descriptio, in infinitum huius proportionis species procreabuntur. Manifestum autem etiam hoc est, quod horum comites semper cum sub prepositione dicentur, ut est subduplex sesquialter, subduplex sesquitertius, subduplex sesquiquartus, et ceteri quidem ad hunc modum.



CAPUT XXXI. De multiplici superpartiente.


Multiplex uero superpartiens est, quoties numerus ad numerum comparatus habet in se alium numerum totum plus quam semel, et eius uel duas, uel 3, uel quotlibet plures particulas, secundum numeri superpartientis figuram. In hoc quoque propter causam superius dictam, non erunt due medietates, neque due quarte, neque due sexte, sed due tertie, uel due quinte, uel due septime, ad priorem similem consequentiam. Non est autem difficile secundum priorum exempla positorum, hos quoque et preter nostra exempla numeros inuenire. uocabunturque hi, secundum proprias partes, duplex superbipartiens, uel duplex supertripartiens, uel duplex superquadripartiens. Et rursus triplex superbipartiens,  et triplex supertripartiens, et triplex superquadripartiens, et similiter. Ut 8 ad 3 comparati faciunt duplicem superbipartientem, et 16 ad 6, et omnes quicunque ab 8 incipientes, octonario sese numero transgrediuntur, comparati ad eos qui a tribus inchoantes, ternarii sese quantitate pretereunt. Nec erit difficile alias eius partes secundum predictum modum diligentibus reperire. Hic quoque illud meminisse debemus quod minores et comites non sine sub prepositione nominantur, ut sit subduplex superbipartiens, subduplex supertripartiens.



CAPUT XXXII. Demonstratio quemadmodum omnis inequalitas ab equalitate processerit.

Restat autem nobis profundissimam quamdam  tradere disciplinam, que ad omnem nature uim rerumque integritatem maxima ratione pertineat. Magnus quippe in hac scientia fructus est, si quis non nesciat quod bonitas definita est et sub scientiam cadens, animo que semper imitabilis et perceptibilis prima natura est, et sue substantie decore perpetua. Infinitum uero malitie dedecus est, nullis propriis principiis nixum, sed natura semper errans a boni definitione principii, tanquam aliquo signo optime figure impressa componitur, et ex illo erroris fluctu retinetur. Nam nimiam cupiditatem ireque immodicam effrenationem, quasi quidam rector animus, pura intelligentia roboratus, astringit, et has quodammodo inequalitatis formas, temperata bonitate  constituit. Hoc autem erit perspicuum, si intelligamus omnes inequalitatis species, ab equalitatis creuisse primordiis, ut ipsa quodammodo equitas, matris et radicis obtinens uim, ipsa omnes inequalitatis species ordinesque profundat. Sint enim nobis tres equales termini, id est tres unitates, uel tres bini, uel tres terni, uel tres quaterni, uel quantos ultra libet ponere. Quod enim in unis tribus terminis euenit, idem contingit in ceteris. Ex his igitur, secundum precepti nostri ordinem, uideas primum nasci multiplices, et in his duplices prius dehinc triplos, deinde quadruplos, et ad eumdem ordinem consequentes. Rursus, multiplices si conuertantur, ex his superparticulares orientur, et ex duplicibus quidem, sesquialteri, ex triplicibus sesquitertii, ex  quadruplis sesquiquarti, et ceteri in hunc modum. Ex superparticularibus uero conuersis, superpartientes nasci necesse est, ita ut ex sesquialtero nascatur superbipartiens, supertripartientem sesquitertius gignat, et ex sesquiquarto superquadripartiens. Rectis autem positis, neque conuersis prioribus superparticularibus, multiplices superparticulares oriuntur. Rectis uero superpartientibus, multiplices superpartientes efficientur. Precepta autem tria hec sunt, ut primum numerum primo facias parem, secundum uero primo et secundo, tertium primo, duobus secundis et tertio. Hoc igitur cum in terminis equalibus feceris, ex his qui nascentur duplices erunt. De quibus duplicibus si idem feceris, triplices procreantur, et de his quadruplices, atque in infinitum omnes  formas numeri multiplices explicabit. Iaceant igitur 3 termini equales. [Figure: [Figura] 3Kb] Ponatur itaque primo primus equalis, id est unus. Secundus uero, primo et secundo, id est 2; tertius uero primo, duobus secundis et tertio par sit, id est uni et duobus unis et uni, qui sunt 4, ut est descriptio: [Figure: [Figura] 4Kb] uidesne ut duplici proportione sequens ordo texatur. Fac rursus idem de duplicibus, ut sit primus primo equalis, id est uni; secundus primo et secundo,  id est uni et duobus, qui sunt 3; tertius primo, id est uni, duobus secundis, id est 4, et tertio, id est quatuor, qui simul 9 fiunt, et uenit hec forma: [Figure: [Figura] 4Kb] Rursus, si de triplicibus idem feceris, continuus quadruplus procreabitur. Sit enim primus primo equus, id est unus; sit secundus primo et secundo equalis, id est 4; sit tertius primo, duobus secundis et tertio equalis, id est 16.  [Figure: [Figura] 5Kb] Et in ceteris quidem ad hanc formam, tribus his preceptis utemur. Si uero qui ex equalibus nati sunt multiplices, eos disponamus, et secundum hec precepta uertamus, ita ut conuerso sint ordine, sesquialter ex duplici procreabitur, sesquitertius ex triplici, sesquiquartus ex quadruplo. Sint enim 3 duplices termini, qui ex equalibus creati sunt, et qui ultimus est, primus ponatur huiusmodi: [Figure: [Figura] 3Kb] Et constituatur primo in hoc ordine, primus par, id est 4, secundus uero primo et secundo par, id est  6, tertius uero primo, duobus secundis et tertio, id est 9. [Figure: [Figura] 4Kb] Ecce tibi illa sesquialtera quantitas ex termino duplicitatis exoritur. uideamus nunc ad eumdem modum ex triplici qui nascatur; disponantur enim triplices superiores, conuerso scilicet ordine sicut duplex, hic est quoque ordo dispositus: [Figure: [Figura] 3Kb] Ponatur ergo primus primo equus, id est 9; secundus primo et secundo, id est 12; tertius primo, duobus secundis et tertio equus, id est 16. [Figure: [Figura] 4Kb]  Rursus secunda species superparticularis numeri, id est sesquitertius procreatus est. Quod si idem de quadruplo quis facere uelit, sesquiquartus continuo nascetur, ut monstrabit subiecta descriptio: [Figure: [Figura] 4Kb] Ac si quis idem de cunctis in infinitum partibus multiplicatis faciat, conuenienter ordinem superparticularitatis inueniet. Quod si conuersos superparticulares aliquis secundum hec precepta conuertat, continuo uideat superpartientes accrescere, et ex sesquialtero quidem superbipartiens, ex sesquitertio supertripartiens procreatur, et ceteri secundum communes denominationis species, sine ulla ordinis interpolatione  nascentur. Disponantur igitur sic: [Figure: [Figura] 3Kb] Superioris igitur descriptionis, primo primus equus numerus ascribatur, id est 9, secundus uero primo et secundo, id est 15, tertius uero primo, duobus secundis et tertio, id est 25. [Figure: [Figura] 4Kb] Si ergo sesquitertium eodem modo uertamus, ordo supertripartiens inuenitur. Sit enim prima propositio sesquitertii. [Figure: [Figura] 3Kb] Ponatur secundum priorem modum, primo par primus,  id est 16; secundus primo et secundo, id est 28; tertius primo, duobus secundis et tertio, id est 49. Omnis ergo summa disposita supertripartientes efficiet. [Figure: [Figura] 4Kb] Rursus si sesquiquartum eodem modo uerteris, superquadripartiens statim quantitas procreabitur, ut est ea forma quam suppositam uides. [Figure: [Figura] 4Kb] Restat quemadmodum ex superparticularibus et superpartientibus multiplices superparticulares et multiplices  superpartientes nascantur, ostendere. Quorum binas tantum faciam descriptiones, namque si rectum et non conuersum sesquialterum ponimus, duplex superparticularis excrescit; fit enim hoc modo: [Figure: [Figura] 3Kb] Ponatur secundum superiorem modum primo, primus equalis, id est 4; secundus primo et secundo, id est 10; tertius primo, duobus secundis et tertio equalis, id est 25. [Figure: [Figura] 4Kb] Atque hec quidem duplex sesquialtera summa producta est. Si uero sesquitertium non conuersum ponamus, duplus sesquitertius inuenitur, ut subiecta descriptio docet.  [Figure: [Figura] 4Kb] At uero si ad superpartientes animum conuertamus, eosque ordinatim secundum superiora precepta disponamus, multiplices superpartientes ordinatim progenitos reperiemus. Disponatur enim superpartientis hec formula: [Figure: [Figura] 3Kb] Ascribatur ergo primus, primo equus, id est 9; secundus primo et secundo, id est 24; tertius primo, duobus secundis et tertio, id est 64. [Figure: [Figura] 4Kb]  uidesne ut ex superbipartiente duplus superbipartiens exortus sit. At uero si supertripartientem ponam, duplex sine dubio tripartiens inuenitur, ut in subiecta descriptione perspicuum est: [Figure: [Figura] 4Kb] Sic ergo de superparticularibus uel de superpartientibus multiplices superparticulares uel multiplices superpartientes oriuntur. Quare constat omnium inequalitatum equalitatem esse principium, ex eadem enim inequalia cuncta nascuntur. Ac de his quidem hactenus disserendum esse credidimus, ne uel infinita sectemur, uel circa res obscurissimas ingredientium animos detinentes, ab utilioribus moraremur.



LIBER SECUNDUS.



CAPUT PRIMUM. Quemadmodum ad equalitatem omnis inequalitas reducatur.


Superioris libri disputatione digestum est quemadmodum tota inequalitatis substantia a principe sui generis equalitate processerit. Sed que rerum elementa sunt, ex eisdem principaliter omnia componuntur, et in eadem rursus resolutione facta resoluuntur. Ut quoniam articularis uocis elementa sunt littere, ab eis est syllabarum progressa coniunctio, et in easdem rursus terminatur extremas, eamdemque uim obtinet sonus in musicis. Iam uero mundum 4 corpora non ignoramus efficere. Namque   ex imbri terraque omnia gignuntur et igni; sed in hec rursus eius 4 elementa fit postrema resolutio. Ita igitur, quoniam ex equalitatis margine cunctas inequalitatis species proficisci uidemus, omnis a nobis inequalitas ad equalitem rursus, uelut ad quoddam elementum proprii generis resoluatur. Hoc autem trina rursus imperatione colligitur, eaque resoluendi ars. Datis quibuslibet tribus terminis, inequalibus quidem, sed proportionaliter constitutis, id est, ut eamdem medius ad primum uim proportionis obtineat, quam qui est extremus ad medium in qualibet inequalitatis ratione, uel in multiplicibus, uel in superparticularibus, uel in superpartientibus, uel in iis  que ex his procreantur, hoc est multiplicibus superparticularibus, uel multiplicibus superpartientibus, eadem atque una ratione indubitata constabit. Propositis enim tribus  terminis, equis proportionibus ordinatis, ultimum semper medio detrahamus, et ipsum quidem ultimum, primum terminum collocemus, quod de medio relinquitur, secundum. De tertia uero propositorum terminorum summa auferemus unum primum, et duos secundos eos qui de medietate relicti sunt, et id quod ex tertia summa relinquitur, tertium terminum constituemus. uidebis igitur hoc facto, in minorem modum summas reuerti, et ad principaliorem habitudinem comparationes  proportionesque reduci, ut si sit quadrupla proportio, primo ad triplam, inde ad duplam, inde ad equalitatem usque remeare. Et si sit superparticularis sesquiquartus, primo ad sesquitertium, inde ad sesquialterum, postremo ad tres equales terminos redire. Hoc autem nos exempli gratia in multiplici tantum proportione docebimus. Solertem uero, in aliis quoque inequalitatis speciebus id experientem, eadem ratio preceptorum iuuabit. Constituantur enim tres ad se termini quadrupli. [Figure: [Figura] 3Kb] Aufer igitur ex medio minorem, id est ex triginta duobus, octonarium, relinquuntur 24, et primum  octonarium terminum pones, secundum uero, quod reliquum fuerit ex medio, id est 24, ut sint hi duo termini, 8 et 24. De tertio uero, id est 128, aufer unum primum, id est 8, et duos secundos qui sunt reliqui, id est bis 24, et relinquuntur 72. His dispositis terminis, ex quadruplis propinquior equitati proportio, tripla redacta est. Sunt enim termini: [Figure: [Figura] 3Kb] Ex his autem ipsis idem si feceris, ad duplum rursus comparatio remeabit. Pone enim primum minori equum, id est 8, et ex secundo aufer primum, 16 relinquentur. Sed ex tertio, id est ex 72, aufer primum,  id est 8, et duos secundos, id est bis 16, et erit reliqua pars 32. Quibus positis, ad duplas proportiones habitudo redigitur. [Figure: [Figura] 3Kb] Idem uero ex his si fiat, rem omnem ad equalitatis summas eliquabimus. Pone enim primum minori equum, id est 8, et aufer ex 16 octonarium, remanent 8, quibus dispositis, ex tertio, id est 32, sumptis primo, id est 8, et duobus secundis, id est duobus octonariis, supersunt 8. Quibus dispositis, prima nobis equalitas cadit, ut subiecte summale docent. [Figure: [Figura] 3Kb]  Hinc igitur si quis ad alias inequalitatis species animum tendat, eamdem conuenientiam intitubanter inueniet. Quare pronuntiandum est, nec ulla trepidatione dubitandum, quod quemadmodum per se constantis quantitatis unitas principium et elementum est, ita et ad aliquid relate quantitatis equalitas mater est. Demonstrauimus enim quod hinc et eius procreatio prima foret, et in eam rursus postrema solutio est.



CAPUT II. De inueniendo in unoquoque numero quot numeros eiusdem proportionis possit precedere, eorumque descriptio, descriptionisque expositio.

Est autem quedam in hac re profunda et miranda speculatio, et   perficiens, et ad Platonicam in Timeo anime generationem, et ad interualla harmonice discipline. Ibi enim iubemur perducere atque extendere tres uel quatuor sesquialteros, uel quotlibet sesquitertias proportiones, et sesquiquartas comparationes, eas que secundum propositum ordinem, sepe continuas iubemur extendere. Ne autem hoc, labore quodam semper quidem maximo, frequentius inferaci fiat, hac nobis ratione, in quot numeris quanti possint esse superparticulares, inuestigandum est. Omnes enim multiplices, tantarum similium sibimet proportionum principes erunt, quoto ipsi loco ab unitate discesserunt. Quod autem dico, sibimet similium tale est, ut dupli semper multiplicitas  sesquialteros creet, et triplex sit dux sesquitertiorum,  quadruplus sesquiquartis. Primus ergo duplex unum solum habebit sesquialterum, secundus duos, tertius tres, quartus quatuor, et secundum hunc ordinem eadem fit in infinitum progressio. Neque unquam fieri potest ut uel superet proportionum numerum, uel ab eo sit diminutior equabilis ab unitate locatio. Primus ergo duplex est binarius numerus, qui unum solum sesquialterum recipit, id est ternarium. Binarius enim contra ternarium comparatus sesquialteram efficit proportionem. Ternarius uero, quoniam medietatem non recipit, non est alter numerus ad quem in ratione sesquialtera comparetur. Quaternarius uero numerus, secundus duplex est, hic ergo duos sesquialteros precedit. Est enim ad ipsum quidem comparatus senarius numerus, ad  senarium uero, quoniam medietatem habet nouenarius, et sunt duo sesquialteri, ad 4 scilicet 6, ad sex uero 9. Nouenarius uero, quoniam medietate caret, ab hac comparatione seclusus est. Tertius uero duplex est 8, hic ergo 3 sesquialteros antecedit. Comparatur enim ad ipsum duodenarius numerus, ad duodenarium 18, ad 18 rursus 27. At uero 27 medio carent. Idem quoque in sequentibus euenire necesse est quod nos cum propria ordinatione subdidimus. Semper enim hoc, diuina quadam nec humana constitutione, speculationibus occurrit, ut quotienscunque ultimus numerus inuenitur, qui loco duplicis ab unitate sit par, talis sit ut in medietates diuidi secarique non possit.  [Figure: [Figura] 8Kb] Idem contingit etiam in triplicibus, ex illis enim sesquitertii procreantur. Nam quoniam primus triplex est ternarius numerus, habet unum sesquitertium, id est 4. Cuius quaternarii tertia pars non potest inueniri, atque ideo hic epitrito caret. Secundus uero, qui est nouem, habet ad se duodenarium numerum sesquitertium. Duodenarius autem, quoniam habet tertiam partem, in sesquitertia proportione comparatur  ad eum numerus sedecim, qui tertie partis sectione solutus est. uiginti septem autem, quoniam tertius est triplex, habet ad se sesquitertium triginta sex, et hic rursus ad quadraginta octo eadem proportione comparatur. Cui si sexaginta quatuor appositi fuerint, eamdem rursus uim proportionis explebunt. Quos sexaginta quatuor ad nullum sesquitertium rursus aptabis, quoniam parte tertia non tenentur. Atque hoc in cunctis triplicibus inuenitur, ut extremus eiusdem proportionis numerus, tantos ante se precedentes habeat, quanto primus eorum ab unitate discesserit. Et qui tot super se eiusdem proportionis habuerit numeros, quotus ab unitate primus eorum iacet, eius pars qua illi comparatus numerus, possit eamdem facere proportionem, inueniri nequeat. Et  triplicis quidem hec est descriptio: [Figure: [Figura] 9Kb] At quadrupli secundum hanc formam descriptio est, ad quam scilicet, qui a prioribus instructus accesserit, nulla ratione trepidabit, et de ceteris quidem multiplicibus, eamdem conuenientiam pernotabit.  [Figure: [Figura] 9Kb] Hinc quoque perspicuum est, superparticularium  primos esse multiplices. Siquidem duplices sesquialteros, triplices sesquitertios, et cuncti multiplices cunctos in ordinem superparticulares creant. Est etiam in his hoc quoque mirabile. Namque ubi prima latitudo fuerit duplex, et sub eisdem qui sunt uersus continui alternatim positi, secundum seriem latitudinis duplices erunt. Si uero fuerint triplices et inferiores ordines,  tripla se in suis terminis multiplicatione superabunt. At in quadrupla, quadrupli, atque hoc infinita ductum speculatione non fallit. Angulares autem omnium multiplices euenire necesse est. Erunt autem duplicium quidem triplices, triplicium quadruplices, quadruplorum uero quincupli, et secundum eamdem ordinis incommutabilem rationem, sibimet cuncta consentient, quibus expositis, ad sequentem operis seriem competens disputatio conuertatur.



CAPUT III. Quod multiplex interuallum ex quibus superparticularibus medietate posita, interuallis fiat, eiusque inueniendi regula.

Si igitur due prime superparticulares species coniungantur,  prima species multiplicitatis exoritur. Omnis autem duplex ex sesquialtero sesquitertioque componitur, et omnis sesquialter et sesquitertius duplicem iungunt. Nam ternarius, sesquialter est duorum, quatuor uero, sesquitertius ternarii, sed 4 duplus duorum. [Figure: [Figura] 5Kb]  Sic igitur sesquialter et sesquitertius unum duplicem componunt. At uero si fuerint medietas et duplus, inter duplicem et medium potest una medietas talis inueniri, que ad alteram extremitatem sesquialtera sit, ad alteram sesquitertia. Altrinsecus enim positis senario et ternario, id est duplici et medietate, si quaternarius in medio collocetur, ad ternarium numerum sesquitertiam continet rationem, ad senarium uero sesquialteram.  [Figure: [Figura] 6Kb] Recte igitur dictum est, et duplicem a sesquialtero sesquitertioque coniungi, et has duas superparticularis species duplicem procreare, id est primam speciem multiplicis quantitatis. Rursus ex prima multiplicis specie, id est ex duplici, et prima superparticulari, id est sesquialtera, continens multiplicis species, id est tripla coniungitur. Namque 12 senarii numeri duplus est, decem uero et octo, ad duodenarium sesquialter, qui ad senarium numerum triplus est.  [Figure: [Figura] 5Kb] Et positis eisdem, 6 et 18, nouenarius in medietate ponatur, erit ad senarium sesquialter, qui ad 18. Subduplus est, et ad senarium 18 triplus est.  [Figure: [Figura] 6Kb] Ex duplici igitur et sesquialtero, triplex ratio proportionis exoritur, et in eas rursus resolutione facta reuocatur. Si autem hic, id est triplus numerus, qui est species secunda multiplicis, secunde speciei superparticularis aptetur, quadrupli continuo forma  contexitur, et in easdem rursus partes naturali partitione soluetur, secundum modum quem superius demonstrauimus. [Figure: [Figura] 6Kb] Si uero quadruplus sese ac sesquiquar us agglomerent,  quincuplus continuo fiet: [Figure: [Figura] 6Kb] Et si quincuplus cum sesquiquinto, mox sescupla proportio coniugabitur.  [Figure: [Figura] 6Kb] Atque ita secundum hanc progressionem cuncte multiplicitatis species sine ulla rati ordinis permutatione nascentur. Ita uero ut duplus cum sesquialtero triplicem creet, et triplus cum sesquitertio, quadruplum, quadruplus cum sesquiquarto, quincuplum,  et ceteri eodem modo, ut nullus hanc continuationem finis impediat.



CAPUT Iu. De per se constante quantitate, que in figuris geometricis consideratur; communis ratio omnium magnitudinum.

Hec quidem de quantitate quam secundum ad aliquid speculamur, ad presens dicta sufficiant. Nunc autem in hac sequentia, quedam de ea quantitate que per seipsam constat, neque ad aliquid refertur, expediam, que nobis ad ea prodesse possunt, que post hec rursus de relata ad aliquid quantitate tractabimus. Amat enim quodammodo matheseos speculatio alterna probationum ratione constitui. Nunc autem nobis de his numeris sermo futurus  est, qui circa figuras geometricas et earum spatia dimensionesque uersantur, id est de linearibus numeris, et de triangularibus uel quadratis, ceterisque quos sola pandit plana dimensio, nec non de inequali laterum compositione coniunctis. De solidis etiam, id est cubis et sphericis uel pyramidis, laterculis etiam uel tignulis et cuneis, que omnia quidem geometrice proprie considerationis sunt. Sed sicut ipsa geometrice scientia ab arithmetica uelut quadam radice ac matre producta est, ita etiam eius figurarum semina in primis numeris inuenimus. Planum siquidem fecimus quod omnes disciplinas hec interempta consumeret, quas minime constituta infirmaret. Hoc autem cognoscendum est quod hec signa numerorum posita que nunc quoque homines  in summarum designatione describunt, non naturali institutione formata sunt; ut enim quinarii subiectam notulam signant de u, uel denarii, quam descripsimus de X, et alias huiusmodi, non natura posuit, sed usus affinxit. Quinque enim uel decem, uel quotlibet alios illis notulis pro compendio notare uoluerunt, ne quotiens unitates quis monstrare uellet, totiens ei uirgule ducerentur. Nos autem quotienscunque aliquid monstrare uolumus, in his presertim formulis, ordinatarum uirgularum multitudinem non grauamur apponere. Cum enim quinque uolumus demonstrare, facimus quinque uirgulas, ducimusque eas hoc modo, 1 1 1 1 1, et cum 7 totidem, et cum 10 nichilominus, quia naturalius est quemlibet numerum quantas in  se retinet, tot unitatibus designare quam notulis. Est igitur unitas uicem obtinens puncti, interualli, longitudinisque principium, ipsa uero nec interualli, nec longitudinis capax, quemadmodum punctum principium quidem linee est atque interualli, ipsum uero nec interuallum nec linea. Neque enim punctum puncto superpositum ullum efficit interuallum, uelut si nichil nulli iungas. Nihil enim est quod ex nullorum procreatione nascatur. Eadem quippe etiam circa equalitates proportio manet. Nam si quotlibet fuerint termini pares, tantum quidem est a primo ad secundum, quantum a secundo ad tertium. Sed inter primum et secundum, uel secundum et tertium, nulla est interualli longitudo uel spatium. Si enim tres senarios ponas hoc modo 6, 6, 6, quemadmodum  primus est ad secundum, sic est secundus ad tertium. Sed inter primum et secundum nichil interest, 6 enim et 6 nulla spatii interualla disiungunt. Ita etiam unitas in seipsa multiplicata nichil procreat. Semel enim in unum nichil aliud ex se gignit quam ipsa est. Nam quod interuallo caret, etiam uim gignendi interualla non recipit, quod in aliis numeris non uidetur euenire. Omnis enim numerus in seipsum multiplicatus alium quemdam efficit maiorem quam ipse est, idcirco quoniam interualla multiplicata maiore sese spatii prolixitate distendunt. Id uero quod sine interuallo est, plus quam ipsa est, pariendi non habet potestatem. Ex hoc igitur principio, id est ex unitate prima omnium longitudo succrescit, que a binarii numeri principio in cunctos sese numeros  explicat, quoniam primum interuallum linea est, duo uero interualla sunt longitudo et latitudo, id est linea et superficies. Tria ergo interualla sunt, longitudo, latitudo, altitudo, id est linea, superficies atque soliditas. Preter hec autem alia interualla inueniri non possunt. Aut enim unum interuallum erit quod longitudo est, aut aliquid quod duobus interuallis expositum est, ut si qua res longitudinem habeat et latitudinem, uel trina interualli dimensione porrigitur, si longitudine, altitudine, latitudineque censetur, supraque adeo nichil inueniri potest, ut ipsorum sex motuum forme ad interuallorum naturas et numerum componantur. Unum enim interuallum duos in se continet motus, ut in tribus interuallis sex sese motuum summa conficiat  hoc modo. Est enim in longitudine ante et retro, in latitudine sinistra et dextra, in altitudine sursum ac deorsum. Necesse est autem ut quidquid fuerit solidum corpus, hoc habeat longitudinem, latitudinemque et altitudinem, et quidquid hec tria in se continet, illud suo nomine solidum uocetur. Hec enim tria circa omne corpus inseparabili coniunctione uersantur, et in natura corporum constituta sunt. Quare quidquid uno interuallo caret, illud corpus solidum non est. Nam quod duo sola interualla retinet, illud superficies appellatur. Omnis enim superficies sola longitudine et latitudine continetur, et hic eadem illa conuersio remanet. Omne enim quod superficies est, longitudinem et latitudinem retinet,  et quod hec retinet, illud est superficies. Hec autem superficies uno tantum interuallo solidi corporis dimensione superatur, que uno rursus interuallo lineam uincit, que longitudinis naturam retinens, latitudinis expers est. Que linea eo quod unius est interualli sortita naturam, a superficie uno interuallo, a soliditate duobus spatiis uincitur. Punctum igitur alio rursus interuallo a linea uincitur, ipsa scilicet que reliqua est longitudine. Quare si punctum uno quidem interuallo a linea supergreditur, idem a superficie uincitur duobus, tribus uero interualli dimensionibus a soliditate relinquitur, constat punctum ipsum sine ulla corporis magnitudine uel interualli dimensione, cum et longitudinis et latitudinis et profunditatis expers sit, omnium interuallorum esse  principium, et natura insecabile, quod Greci atomon uocant, id est ita diminutum atque paruissimum, ut eius pars inueniri non possit. Est igitur punctum primi interualli principium, non tamen interuallum, et linee caput, sed nondum linea. Sicut linea quoque superficiei principium est, sed ipsa superficies non est, et secundi interualli caput est, secundum tamen interuallum ipsa non retinet. Idem quoque et in superficiei rationem cadit, que et ipsa solidi corporis et triplicis interualli naturale sortitur initium, ipsa uero nec trina interualli dimensione distenditur, nec ulla crassitudine solidatur.



CAPUT u. De numero lineari.

Sic etiam in numero unitas quidem cum ipsa linearis  numerus non sit, in longitudinem tamen distenti numeri principium est. Et linearis numerus cum ipse totius latitudinis expers sit, in aliud tamen spatium latitudinis extenti numeri sortitur initium. Superficies quoque numerorum cum ipsa solidum corpus non sit, addita tamen altitudini solidi corporis caput est. Hoc autem planius his exemplis liquebit. Linearis numerus est a duobus inchoans, adiecta semper unitate in unum eumdemque ductum quantitatis explicata congeries, ut est id quod subiecimus. [Figure: [Figura] 3Kb]



CAPUT uI. De planis rectilineis figuris, quodque earum principium sit triangulus.

Plana uero superficies in numeris inuenitur, quotiens  a tribus inchoatione facta addita descriptionis latitudine, in sequentium se naturalium numerorum multitudine anguli dilatantur, ut sit primus triangulus numerus, secundus quadratus, tertius qui sub quinque angulis continetur, quem pentagonum Greci nominant; quartus hexagonus, id est qui sex angulis includitur; quintus heptagonus, sextus ogdogonus, id est qui 7 uel 8 angulorum terminis dilatantur, et ceteri eodem modo singillatim per naturalem numerum angulos augeant, in plana scilicet descriptione figurarum. Hi uero idcirco a ternario numero inchoant, quod latitudinis et superficiei solus ternarius principium est. In geometrica quoque idem planius inuenitur. Due enim linee recte spatium non  continent, et omnis triangularis figura, uel tetragoni, uel pentagoni, uel hexagoni, uel cuiuslibet qui pluribus angulis continetur, si a medietate per singulos angulos linee producantur, tot eum diuidunt trianguli, quot ipsam figuram angulos habere contigerit. Quadratum enim ita ducte linee in 4, pentagonum in 5, hexagonum in 6, heptagonum in 7, et ceteros in suorum angulorum modo mensuraque per triangulos partiuntur, ut est subiecta descriptio. [Figure: [Figura] 6Kb]  At uero triangula figura cum eam quis ita diuiserit, in alias figuras non resoluitur nisi in seipsam, in tria enim triangula dissipatur. [Figure: [Figura] 4Kb] Adeo hec figura princeps est latitudinis, ut cetere omnes superficies in hanc resoluantur, ipsa uero  quoniam nullis est principiis obnoxia, neque ab alia latitudine sumpsit initium, in sese ipsa resoluatur. Idem autem et in numeris fieri sequens operis ordo monstrabit.



CAPUT uII. Dispositio triangulorum numerorum.

Est igitur primus triangulus numerus qui solis tribus unitatibus dissipatur, secundum superficiei positionem, triangula scilicet descriptione, et post hunc quicunque equalitatem laterum, in trina laterum spatia segregant. [Figure: [Figura] 11Kb]



CAPUT uIII. De lateribus triangulorum numerorum.


Ad hunc modum infinita progressio est, omnesque ordine trianguli equilateri procreabuntur, et primum omnium ponent, id quod ex unitate nascitur, ut hec ui sua triangulus sit, non inde etiam opere atque actu. Nam si cunctorum est mater numerorum, quidquid in iis qui ab ea nascuntur numeris inuenitur, necesse est ut ipsa naturali quadam potestate contineat, et huius trianguli latus est unitas. Ternarius uero qui primus est opere et actu ipso triangulus, crescente unitate binarium numerum latus habebit. ui enim et potestate primi anguli, id est unitatis, unitas latus est, actu uero et opere trianguli primi, id est ternarii dualitas, quam Greci  dyada uocant. Secundi uero trianguli qui opere atque actu secundus est, id est senarii, crescente naturali numero in lateribus ternarius inuenitur. Tertius uero, id est denarii, quaternarius latus continet, et quanti uero, id est 15, quinarius latus tenet, et quinti senarius. Idemque usque in infinitum.



CAPUT IX. De generatione triangulorum numerorum.

Nascuntur autem trianguli disposita naturali quantitate numerorum, si prioribus semper multitudo sequentium congregetur. Disponatur enim naturalis numerus hoc modo: [Figure: [Figura] 3Kb] Ex his igitur si primum numerum sumam, id est  unitatem, habeo primum triangulum, qui est ui et potestate, nondum etiam actu nec opere. Huic si secundum aggregauero, qui in naturali numerorum dispositione descriptus est, id est binarium, primus mihi triangulus opere et actu nascitur, id est ternarius. Si uero huic tertium ex naturali numero adiecero, secundus mihi opere et actu triangulus procreatur. Super unum enim et duo si tertium, id est ternarium, aggregauero, senarius extenditur, secundus scilicet triangulus. Huic uero si consequentem quaternarium superposuero, denarius explicatur, qui est tertius actu triangulus, quos per latera disponens, ad superioris descriptionis exemplar, cunctos triangulos numeros sine ullius dubitationis erroribus  pernotabis, et quantas ultimus numerus in se unitates habet, quem superioribus aggregabis, tot ipse qui fit triangulus unitates habebit in latere. Nam ternarium, qui est primus actu triangulus, adiecto binario unitati feceramus; at hic duos habet in latere, et senarium his adiecta ternarii quantitate produximus, cuius latus soli tres continent, et idem in aliis cunctis quot unitates habentem numerum superioribus aggregabis, tot unitatibus eius latera continebuntur.



CAPUT X. De quadratis numeris.

Quadratus uero numerus est qui etiam ipse quidem latitudinem pandit, sed non in tribus angulis ut  superior forma, sed quatuor. Ipse quoque equali laterum dimensione porrigitur. Sunt autem huiusmodi: [Figure: [Figura] 6Kb]



CAPUT XI. De eorum lateribus.

Sed in his quoque secundum naturalem numerum, laterum augmenta succrescunt. Primus enim ui et potentia quadratus, id est unitas, unum habet in latere. Secundus uero, qui actu primus, id est 4, duobus  per latera positis continetur. Tertius uero, id est nouem, qui secundus est opere, tribus in latere positis aggregatur. Et ad eamdem sequentiam cuncti procedunt.



CAPUT XII. De quadratorum generatione, rursusque eorum lateribus.

Nascuntur autem tales numeri ex naturalis numeri dispositione, non quemadmodum superiores trianguli, ut ordinatis ad se inuicem numeris congregentur, sed uno semper intermisso, qui sequitur, si cum superiori uel superioribus colligatur, ordinatos ex se quadratos efficiet. Disponatur enim naturalis numerus hoc modo:  [Figure: [Figura] 4Kb] Ex his igitur si unum respiciam, primus mihi natus est potestate quadratus. Quod si uno relicto priori tertium iunxero, secundus mihi quadratus efficitur. Nam si uni relicto binario quinarium apposuero, quaternarius mihi quadratus exoritur. Quod si rursus, relicto medio quaternario, quinarium similiter aggregauero, quadratus mihi tertius, id est nouenarius procreatur. Unus enim et 3 et 5 nouem colligunt. At uero si his, intermisso senario, septenarium iungam, tota in 16 eius summa concrescit, id est quarti quadrati numerositas. Et ut breuiter huius forma procreationis appareat, si cuncti impares sibimet apponantur, collocato scilicet naturali numero, quadratorum  ordo texetur. Est etiam in his hec nature subtilitas et immobilis ordinatio, quod tot unitates unusquisque quadratorum retinebit in latere, quanti fuerint numeri ad coniunctionem propriam congregati. Nam in primo quadrato, quoniam ex uno fit, unus est in latere. In secundo, id est quaternario, quoniam ex uno et tribus procreatur, qui duo sunt termini, binario latus texitur, et in nouenario, quoniam tribus numeris procreatur, latus ternario continetur. Atque idem in aliis uideri licet.



CAPUT XIII. De pentagonis eorumque lateribus.

Pentagonus uero numerus est qui ipse quidem in  latitudinem secundum unitatem descriptis quinque angulis continetur, cunctis scilicet lateribus equali dimensione dispositis. Sunt autem hi: [Figure: [Figura] 3Kb] Eodem quoque modo eorum latera succrescunt. Nam primi potestate pentagoni, id est unius, idem unus spatium lateris tenet. Secundi uero quinarii, qui est actu ipso atque opere primus pentagonus, bini per latera fixi sunt. Tertius uero, id est 12, tribus in latus auctus est. Quartus 22, 4 numerorum in latere quantitate distenditur. Atque idem in ceteris secundum unitatis progressionem, in naturali scilicet numero, secundum superiorem figurarum incrementa renduntur.  [Figure: [Figura] 9Kb]



CAPUT XIu. De generatione pentagonorum.


Nascuntur autem hi numeri qui extensi in latitudinem, quinque angulos pandunt, ab eadem naturalis numeri quantitate in sese coaceruata, ita ut duobus semper interiectis numeris superiori uel superioribus, uincens ternario eum cui iungendus est aggregetur. Namque unitati, intermissis duobus et tribus, si quatuor iungas, qui tribus ipsam superent unitatem, quinarius pentagonus procreabitur. Post 4 uero si, intermisso quinario et senario, 7 aggreges, duodenarium pentagonum procreabis. Namque 1 et 4 et 7 numeri 12 explebunt. Hoc etiam in aliis fiet. Nam si 10, uel 13, uel 16, uel 19, uel 22, uel 25 superioribus cunctis adiunxeris, eodem quo superius modo pentagoni fient, secundum superiorem descriptionem.  [Figure: [Figura] 3Kb]



CAPUT Xu. De hexagonis eorumque generationibus.

Hexagoni autem, qui sex angulis, et heptagoni, qui 7 rursus lateribus continentur, secundum hunc modum eorum laterum augmenta succrescunt. Namque in trianguli numeri natura procreationeque ipsos numeros iungebamus, qui sese in naturali dispositione sequerentur, et se tantum unitate transirent; quadra i uero numeri, id est tetragoni procreatio, fiebat ex numeris qui uno intermisso copulabantur,  cum se binario superarent; pentagoni uero natura fuit ex duobus interpositis relictisque qui se ternario uincerent. Secundum quoque talia augmenta hexagonorum, uel octogonorum, uel 9 laterum figura, uel 10, uel quotlibet aliorum, competenti progressione conficitur. Ut enim in pentagono, duobus intermissis eos iungebamus qui se ternario superarent, ita nunc in hexagono, tribus intermissis eos iungemus qui se quaternario transeant, et erunt quidem eorum radices et fundamenta, ex quibus iunctis omnes hexagoni nascuntur. [Figure: [Figura] 3Kb] Et ad eumdem ordinem consequentes, atque ab his sexangulorum forme nascuntur.  [Figure: [Figura] 3Kb] Quos ad superiorem modum, scilicet descriptos, in propriis ordinibus pernotabis.



CAPUT XuI. De heptagonis eorumque generationibus, et communis omnium figurarum inueniende generationis regula, descriptionisque.

Septem uero angulorum figura est, cum ad eumdem ordinem progressionis uno plus quam in sexangulorum figura numero intermisso superiori coniunxeris. Nam si quatuor interpositis, qui sese quinario uincant, aggregaueris, heptagoni continuo figura nascetur, ut hi numeri sint eorum radices, et  fundamenta.  [Figure: [Figura] 3Kb] Qui uero ex his constant hi sunt. [Figure: [Figura] 3Kb] Nouem uero angulorum secundum eumdem ordinem forma procreatur, ita ut secundum equalem progressionem primi quoque eorum numeri distent. Nam in triangulo qui sunt numeri, que prima superficiei figura est, uno sese tantum numeri precedunt, qui scilicet eorum naturam descriptionemque perficiunt. In tetragono uero qui secundus est, duobus sese iuncti numeri uincunt, et in pentagono 3, et in hexagono 4, et in heptagono 5, huiusque rei nullus est modus. Hoc autem nos subiectarum formarum  descriptiones docebunt. [Figure: [Figura] 12Kb]  [Figure: [Figura] 16Kb]



CAPUT XuII. Descriptio figuratorum numerorum in ordine.

Similiter autem licebit et aliarum formarum, que pluribus angulis continentur, quantitates ascribere. Sed quoniam facilius oculis subiecta retinentur, supradictarum formarum numerositas in subteriore  descriptione ponatur. [Figure: [Figura] 10Kb]



CAPUT XuIII. Qui figurati numeri ex quibus figuratis numeris fiant, atque quod triangulus numerus omnium reliquorum principium sit.

His igitur ita sese habentibus, quid in hac re sit consequens inuestigemus. Omnes enim tetragoni qui  sub triangulis sunt naturali ordinatione dispositi, ex superioribus triangulis procreantur, illorumque collectione quadrati figura componitur. Quatuor enim tetragonus fit ex uno et tribus, id est ex duobus superioribus triangulis. Nouem uero, ex tribus et 6, sed utrique sunt trianguli. At 16 ex 6 et 10, et 25 ex 10 et 15. Idemque in sequenti ordine quadratorum constans atque immutabile reperitur. Pentagonorum uero summe conficiuntur ex uno super se tetragono, et altrinsecus triangulo constituto. Namque 5 pentagonus, ex quatuor super se posito tetragono, et ex uno qui in triangulorum ordine ponitur, aggregatur. Duodecim uero pentagonus, ex nouenario super se quadrato, et tribus secundo triangulo nascitur. uiginti duo uero ex 16 et 6, quadrato scilicet atque triangulo,  et 35 ex 25 et 10, et in ordinem ad eumdem modum intuentem nulla cunctatio contrarietatis impediet. At uero si hexagonos librata examinatione perspicias, ex eisdem triangulis et super se positis pentagonis procreantur. Namque sex hexagonus ex quinario pentagono et uno qui est in triangulorum ordine dispositus nascitur. Nec alia est origo 15 hexagoni, nisi ex duodenario pentagono et ternario triangulo. Quod si 28 rursum hexagonum ex quibus superioribus nascatur addiscas, nullos inuenies nisi 22 pentagonum senariumque triangulum. Atque hoc in ceteris. Nec hunc geniture ordinem heptagonorum procreatio refutabit. Namque ex super se hexagonis, et ex eminus positis triangulis procreantur. Septem enim heptagonus nascitur ex senario hexagono,  et uno potestate triangulo, 18 uero heptagonus ex 15 hexagono et ternario triangulo coniungatur, et 34 ex 28, scilicet hexagono et senario triangulo, atque hoc in cunctis inoffensum reperire licet. uidesne igitur ut primus omnium triangulus cunctorum summas efficiat, et omnium procreationibus misceatur!



CAPUT XIX. Pertinens ad figuratorum numerorum descriptionem speculatio.

Hi uero omnes si ad latitudinem fuerint comparati, id est trianguli tetragonis, uel tetragoni pentagonis, uel pentagoni hexagonis, uel hi rursus heptagonis, sine aliqua dubitatione triangulis, sese superabunt. Namque si ternarium triangulum quaternario,  uel quaternarium tetragonum quinario, uel quinarium pentagonum senario hexagono, uel senarium septenario heptagono compares, primo se triangulo, id est sola transeunt unitate. At uero si senarius contra nouenarium, uel hic contra 12, uel hic contra 15, uel 15 contra 18 pro inueniendis differentiis comparentur, secundo se triangulo, id est ternario, superabunt. Decem uero ad 16, et 16 ad 22, et 22 ad 28, et 28 ad 34 si componas, tertio se triangulo uincent, id est senario. Atque hoc rite notabitur in aliis cunctis sequentibus esse perspectum, omnesque se triangulis antecedent. Quare perfecte, ut arbitror, demonstratum est omnium formarum principium elementumque esse triangulum



CAPUT XX. De numeris solidis.


Hinc uero ad figuras solidas facilior uia est. Precognito enim quid in planis numerorum figuris uis ipsa quantitatis naturaliter operetur, ad solidos numeros non erit ulla cunctatio. Sicut enim longitudini numerorum aliud interuallum, id est superficiem, ut latitudo ostenderetur, adiecimus, ita nunc latitudini si quis addat eam que alias altitudo, alias crassitudo, alias profunditas appellatur, solidum numeri corpus explebit.



CAPUT XXI. De pyramide, quod ea sit solidarum figurarum principium, sicut triangulus planarum, et de speciebus.

 uidetur autem quemadmodum in planis figuris triangulus numerus primus est, sic in solidis qui uocatur pyramis profunditatis esse principium. Omnium quippe ratarum in numeris figurarum necesse est inuenire primordia. Est autem pyramis alias a triangula basi in altitudinem sese erigens, alias a tetragona, alias a pentagona, et secundum sequentium multitudines angulorum ad unum cacuminis uerticem subleuata. Posito enim triangulo atque disposito, si per tres angulos singule recte linee stantes ponantur, heque tres inclinentur ut ad unum medium punctum uertices iungant, fit pyramis. Que cum a triangula basi profecta sit, tribus triangulis per latera concluditur hoc modo: Sit a, b, c, triangulum,  si huic igitur triangulo per tres angulos erigantur linee, et ad unum punctum conuertantur, quod est d, ita ut d punctum non sit in plano sed pendens, ille scilicet linee ad ipsum erecte uerticem, et quodammodo cacumen d facient, et erit basis a, b, c, unum triangulum, per latera uero, tria triangula, id est unum triangulum a, d, b, aliud uero b, d, c, tertium uero c, d, a. [Figure: [Figura] 4Kb]



CAPUT XXII. De his pyramidis que a quadratis uel a ceteris multiangulis figuris proficiscuntur.


Item si a tetragona basi proficiscatur, et ad unum uerticem eius linee dirigantur, erit pyramis quatuor triangulorum per latera, uno tantum tetragono in basi posito, super quam figura ipsa fundata est, et si a pentagono surgant quinque linee, quinque rursus  pyramis triangulis continebitur, et si ab hexagono, sex triangulis nichilominus, et quantoscunque angulos habuerit figura super quam pyramis residet, tot ipsa per latera triangulis continetur, ut in subiectis descriptionibus palam est. [Figure: [Figura] 19Kb]



CAPUT XXIII. Solidorum generatio numerorum.


Dicuntur autem huiusmodi pyramides hoc modo: Prima pyramis de triangulo, secunda pyramis de tetragono, tertia pyramis de pentagono, quarta pyramis de hexagono, quinta pyramis de heptagono. Idem in ceteris constat numeris. Nam quoniam lineares numeros esse diximus qui ab uno profecti in infinitum currerent, ut sunt: [Figure: [Figura] 4Kb] His autem ordinatim compositis, et in se inuicem cum distantia iunctis, superficies nascebantur, ut si unum et duo iungeres, primus triangulus nasceretur,  id est 3, et cum his adiungeremus tertium, id est ternarium, senarius triangulus rursus occurreret, et post hos, tetragoni, uno intermisso, pentagoni uero duobus, hexagoni tribus, heptagoni, relictis quatuor. nascebantur. Nunc uero ad solidorum corporum procreationem, ipse nobis superficies naturaliter figurate prouenient, et ad faciendas quidem pyramidas a triangulo ipsi nobis trianguli componendi sunt. Ad procreandas uero pyramidas a tetragono, tetragoni, ad eas uero que sunt a pentagono, pentagoni copulandi sunt, et ille que sunt ab hexagono uel heptagono, non nisi hexagonorum uel heptagonorum copulatione nascentur. Primus ergo potestate triangulus, unitas est, eamdemque etiam ponemus uirtute pyramidem;  secundus uero triangulus est ternarius, quem si cum primo coniunxero, id est cum unitate, quaternaria mihi profunditas pyramidis excrescit. At uero si iis tertium senarium iunxero, denaria pyramidis procreabitur altitudo. His si denarium iunxero, 20 numerorum pyramis ueniet, atque ita in cunctis aliis eadem ratio copulationis est. [Figure: [Figura] 7Kb] In hac igitur coniunctione necesse est ut semper qui ultimus sit coniugatorum numerorum, is quasi quodammodo basis sit. Cunctis enim latior inuenitur; et  qui ante ipsum numeri coniunguntur, minores esse necesse est, usque dum ad unitatem detractio rata perueniat, que puncti quodammodo et uerticis obtineat locum. Namque in 10 pyramide super sex additi sunt 3 atque unus, qui senarius superat ternariam quantitatem, ipsi uero tres unum pluralitate transcendunt, qui unus extremum terminum progressionis offendit. Similis quoque ratio in ceteris prospici potest, si eorum procreationes diligentius uolueris perscrutari. Ille uero que sunt a tetragono pyramides, eadem tetragonorum super se compositione nascuntur. Descriptis enim cunctis tetragonis, id est: [Figure: [Figura] 4Kb] si unitatem primam ex hac dispositione presumam, erit mihi potestate et ui pyramis ipsa unitas,  nondum etiam opere atque actu. At si huic tetragonum superponam, id est 4, nascetur pyramis quinque numerorum, que duobus tantum numeris per latera positis continetur. Sin uero his sequentes 9 adiecero, fiet mihi 14 numerorum forma pyramidis, que per latera tribus unitatibus concludatur. Atque huic si sequentem tetragonum 16 superponam, tricenaria mihi pyramidis forma producitur. In his quoque omnibus pyramidibus tot erunt unitates per latera quante in se fuerint numerorum aggregate quantitates. Nam unitas, que prima pyramis est, unum solum, id est seipsam, gerit in latere. Quinque uero, que constant ex 1 et 4, duobus per latera designatur, et 14, que ex tribus numeris compositis fit, ternario numero in latere posito constituitur. Hanc autem  pyramidum generationem monstrat subiecta descriptio: [Figure: [Figura] 4Kb] Et ad eumdem modum cuncte a ceteris multiangulis profecte forme, in altioris summe spatia producuntur. Omnis enim multorum angulorum forma, ex sui generis figura unitati superposita, ab uno ingredientibus ad pyramidum constituendas figuras usque in infinita progreditur. Et ex hoc equidem apparere necesse est triangulas formas ceterarum figurarum  esse principium, quod omnis pyramis a quacunque basi profecta, uel a quadrato, uel a pentagono, uel ab hexagono, uel ab heptagono, uel a quocunque similium, solis triangulis usque ad uerticem continetur.



CAPUT XXIu. De curtis pyramidis.

Scire autem oportet que sunt curte pyramides, uel que bis curte, uel que ter curte, uel quater, et deinceps secundum numerorum adiectionem. Perfecta enim pyramis est que, a qualibet basi profecta, usque ad primam ui et potestate pyramidum peruenit unitatem. Sin uero, a qualibet basi profecta, usque ad unitatem altitudo illa non uenerit, curta uocabitur. Recteque huiusmodi pyramis tali nuncupatione  signatur, si usque ad extremitatem punctumque non uenerit. Hec autem est, ut si quis 16 tetragono adiiciat 9, atque huic 4, et ab ulterioris sese adiectione unitatis suspendat, pyramis quidem figura est, sed quoniam usque ad cacumen uerticis non excreuit, curta uocabitur, et habebit summitatem non iam punctum quod unitas est, sed superficiem, quod est quilibet numerus secundum basis illius angulos porrectus, atque ultimus aggregatus. Nam si tetragona fuerit basis, quadrata diminutione semper ascendit, et si pentagona basis, similiter et si hexagona, illa quoque ultima superficies erit hexagona. Ergo in curta pyramide, tot erit angulorum superficies quot fuerit basis. Si uero illa pyramis non solum ad unitatem extremitatemque non peruenit, sed nec ad  primum quoque opere et actu multiangulum eius generis cuius fuerit basis, bis curta uocabitur, ut si, a 16 tetragono proficiscens, usque in 9 terminum ponat, neque excrescat ad 4, et quotcunque tetragoni defuerint, totiens eam curtam esse dicemus. Ut si unitas defuerit primus quadratus, curtam, quam Greci koluron uocant. Si uero duobus tetragonis, deficit, id est unitate et eo qui sequitur, uocatur bis curta, quam Greci dikoluron appellant. Quod si tribus tetragonis, ter curta dicitur quam Greci tricoluron nominant, et quotcunque tetragoni fuerint minus, totiens illam pyramidem curtam esse proponimus. Hoc autem non solum a tetragono pyramidis, sed in omnibus ab omni multiangulo progredientibus speculari licet.



CAPUT XXu. De cubis, uel asseribus, uel laterculis, uel cuneis, uel sphericis, et parallelipipedis numeris.


Ac de solidis quidem que pyramidis formam obtinent equaliter crescentibus, et a propria uelut radice multianguli figura progredientibus, dictum est. Est alia rursus quedam corporum solidorum ordinabilis compositio, eorum qui dicuntur cubi uel asseres, uel laterculi, uel cunei, uel sphere, uel parallelipipedi, que sunt quotiens superficies contra se sunt, et ducte in infinitum nunquam concurrent. Dispositis enim in ordinem tetragonis, [Figure: [Figura] 3Kb]  quoniam hi solam longitudinem latitudinemque sortiti sunt, et altitudine carent, si per latera solam unam multiplicationem recipiant, equalem prouehunt profunditatem. Nam quatuor tetragonus, duos habet in latere, et natus est ex bis duobus. Bis enim duo quatuor faciunt. Hos ergo duos ex ipsius latere si multiplices equaliter, cubi forma nascetur. Nam si bis binos bis facies, octonaria quantitas crescit, et est primus hic cubus. Nouem uero tetragonus, quoniam 3 habet in latere, et factus est ex tribus in se multiplicatis, si enim unam lateris multiplicationem adiunxeris, rursus alius cubus equali laterum formatione crescit. Ter enim tres si tertio duxeris, 27 cubi figura producitur. Et 16, qui est ex 4, si quater augescat, sexaginta quatuor cubus pari laterum dimensione  crassabitur, et sequentes quidem tetragoni, secundum eumdem modum, multiplicatione facta, prouehuntur. Tot autem necesse est unitates cubus habeat in latere, quot habuit primus ille tetragonus ex quo ipse productus est. Nam quoniam 4 tetragonus duos tantum numeros habet in latere, duos quoque habet octonarius cubus, et quoniam nouem tetragonus tribus per latus unitatibus figurabatur, solo ternario 27 cubi latus urgetur. Et quoniam 16 tetragonus quatuor unitatum latus habebat, totidem 64 cubus in latere gestabit unitates. Quare etiam ui et potestate cubi, quod est unitas, unus erit in latere. Omnis enim tetragonus una quidem superficies est quatuor angulorum, totidemque laterum. Omnis autem cubus qui ex tetragonorum superficie in profunditatem  corporis creuit, per tetragoni scilicet latus multiplicatus, habebit quidem superficies 6, quarum singula planitudo tetragono illi priori equalis est. Latera uero 12, quorum unumquodque singulis his que superioris fuere tetragoni equum est, et, ut superius demonstrauimus, tot unitatum est. Angulos uero 8, quorum singulus sub tribus huiusmodi continetur, quales priores fuere tetragoni unde cubus ipse productus est. Ergo ex naturaliter profuso numero, qui in subiecta forma descripti sunt, subiecti tetragoni nascuntur, et ex his tetragonis qui subnotati sunt cubi prouehuntur. [Figure: [Figura] 7Kb] Et quoniam omnis cubus ab equilateris quadratis profectus, equus ipse omnibus partibus est, nam et latitudini longitudo, et his duobus compar est altitudo, et secundum sex partes, id est sursum, deorsum, dextera, sinistra, ante, post, sibi equalem esse necesse est: huic oppositum contrariumque esse oportebit, qui neque longitudinem latitudini, neque hec duo profunditati gerat equalia, sed cunctis inequalibus, quamuis solida figura sit, ab equalitate cubi longissime distare uideatur. Hi autem sunt, ut si quis faciat  bis tres quater, uel ter quater quinquies, et alia huiusmodi, que per inequales spatiorum gradus inequaliter prouehuntur. Hec autem forma Greco nomine scalenos uocatur, nos uero gradatam possumus dicere, quod a minore modo uelut gradibus crescat ad maius. uocant autem eamdem figuram Greci quidam sperniscon, nos autem cuneum possumus dicere. Etenim quos ad quamlibet illam rem constringendam cuneos formant, neque latitudinis, neque longitudinis, neque altitudinis, habita ratione, quantum commodum fuerit, tantum uel altitudini minuitur, uel crassitudini profunditatis augetur. Atque ideo hos plerumque necesse est omnibus partibus inequalibus inueniri. Quidam uero hos bomiscos uocant, id est quasdam arulas que in Ionica Grecie  regione  hoc modo formate fuerunt, ut neque altitudo latitudini, neque hec longitudini conuenirent. uocatur autem aliis quibusdam nominibus, que nunc prosequi superuacuum iudicamus. Igitur cubi equalibus spatiis se porrigentibus et huius forme, quam diximus, gradata distributione disposita, medietates sunt, que neque cunctis partibus equales sunt, neque omnibus inequales, quos Greci parallelepipedos uocant. Latini nomen hoc ita uniformiter compositum habere non possunt. Ut tamen idem pluribus dictum sit, ea namque hoc nomine uocatur figura, que alternatim positis latitudinibus continetur.



CAPUT XXuI. De parte altera longioribus numeris, antelongioribus, eorumque generationibus.


Huiusmodi uero formas quales sunt que uocantur a Grecis heteromikeis, nos dicere possumus parte altera longiores, quarum figurarum numerus quoque hoc modo diffiniendus est. Parte altera longior est numerus, quem si in latitudinem describas, et ipse quidem 4 prouenit laterum et 4 angulorum, sed non cunctis equalibus, sed semper minus uno. Namque nec latera lateribus, cuncta cunctis equa sunt, nec longitudini latitudo, sed  cum hinc altera pars maior fuerit, uno tantum minorem precedit ac superat. Si enim numerum naturalem disponas in ordinem, et secundum per primum multiplices, talis nascetur numerus; uel si secundum per  tertium, uel si tertium per quartum, uel si quartum per quintum, omnesque bi unitate tantum addita multiplicentur, nascentur parte altera longiores. Disponatur enim numerus naturalis. [Figure: [Figura] 3Kb] Et tunc quidem hactenus. Si quis igitur faciat unum bis, faciet duo. Et rursus bis tres faciet 6, ter quater faciet 12, quater 5 faciet 20, et hoc modo ad eumdem ordinem. Quicunque igitur ita facti sunt, procreabuntur parte altera longiores, ut subiecta descriptio docet. In qua, ex quibus numeris multiplicati nascuntur parte altera longiores, supra ascripti sunt. Qui uero nascantur, subterius subnotati.  [Figure: [Figura] 9Kb]



CAPUT XXuII. De antelongioribus numeris, et de uocabulo numeri parte, altera longioris.

Ergo si ab unitate tantum discrepent qui multiplicantur, descripti superius numeri protendentur. Si uero aliquo numero, ut ter septem, uel ter quinque, uel aliquo modo alio, et non eorum latera sola discrepent  unitate, non uocabitur hic numerus parte altera longior, sed antelongior. Alterum enim apud Pythagoram uel sapientie eius heredes, nulli alii nisi tantum binario ascribebatur. Hunc alteritatis principium esse dicebant. Eamdem autem naturam, et semper sibi similem consentientemque, nullam aliam nisi primeuam ingeneratamque unitatem. Binarius autem numerus, primus est unitati dissimilis, idcirco quod primus ab unitate disiungitur, atque ideo alteritatis cuiusdam principium fuit, quod ab illa prima et semper eadem substantia, sola tantum est unitate dissimilis. Merito ergo dicentur hi numeri parte altera longiores, quod eorum latera unius tantum sese adiecta numerositate precedunt. Argumentum est autem alteritatem in binario numero iuste  constitui, quod non dicitur alterum nisi e duobus ab his in quos bene loquendi ratio non negligitur. Amplius quod impar numerus, sola unitate perfici monstratus est, par uero sola dualitate, id est solo binario numero. Nam cuiuscunque medietas est unus, ille impar est, cuius uero 2, hic paritate recepta, in gemina equa disiungitur. Quare dicendum est imparem numerum, eiusdem atque in sua se natura tenentis, immutabilisque substantie esse participem, idcirco quod ab unitate formetur, parem uero, alterius plenum esse nature, idcirco quod a dualitate completur



CAPUT XXuIII. Quod ex imparibus quadrati, ex paribus parte altera longiores fiant.

At uero positis in ordinem ab unitate imparibus,  et sub his a dualitate paribus descriptis, coaceruatio imparium tetragonos facit, coaceruatio parium superiores efficit parte altera longiores. Quare, quoniam tetragonorum hec natura est, ut et ab imparibus procreentur, qui sunt unitatis participes, id est eiusdem immutabilisque substantie, cunctisque partibus suis equales sint, quod et anguli angulis, et latera lateribus, et longitudini compar est latitudo, dicendum est huiusmodi numeros eiusdem nature atque immutabilis substantie participes. Illos uero numeros, quos parte altera longiores paritas creat, alterius dicemus esse substantie. Nam quemadmodum unus a duobus uno tantum alter est, sic horum latera a se tantum uno sunt altera, et una tantum differunt  unitate. Quare disponantur in ordinem omnes ab uno impares, et sub his omnes a binario numero pares. [Figure: [Figura] 4Kb] Est ergo princeps imparis ordinis, unitas, que ipsa quidem effectrix et quodammodo forma quedam est imparitatis. Que intantum eiusdem nec mutabilis substantie est, ut cum uel seipsam multiplicauerit, uel in planitudine, uel in profunditate, uel si alium quemlibet numerum per seipsam multiplicet, a prioris quantitatis forma non discrepet. Namque si unum semel facies, uel si semel unum semel, uel si duo semel, uel si tres semel, uel si quatuor semel, uel si quemlibet alium numerum multiplicet, a quantitate  sua is quem multiplicat numerus non recedit, quod circa alium numerum non potest inueniri. Paris uero ordinis, binarius numerus princeps est, que dualitas cum in eodem ordine paritatis sit, tum principium totius est alteritatis. Namque si sese ipsam multiplicet, uel per latitudinem, uel etiam profunditatem, uel si quem numerum in suam conglobet quantitatem, continuo alter exoritur. Nam bis duo, uel bis duo bis, si facias, uel bis 3, uel bis 4, uel bis 5, uel quemlibet alium multiplicet, quisquis hinc nascitur, alius quam primo fuerat, inuenitur. Nascuntur autem ex superiore descriptione, et ex primo ordine omnes tetragoni hoc modo: Unum enim si respexeris, primus potestate tetragonus est. Sin uero unum tribus coaceruaueris, 4 tetragonus exoritur. Huic si quinarium  iungam, nouenarius rursus occurrit. Huic si copules 7, 16 quadrati forma se suggerit. Idemque si in ceteris facias, omnes competenter quadratos uideas procreari. At uero ex secundo paritatis ordine, iidem cuncti parte altera longiores fiunt. Namque si duos primos respexero, huiusmodi mihi numerus occurrit qui fit ex bis uno. Cum uero duobus sequentes 4 iunxero, parte altera longior rursus erit senarius, scilicet qui fit ex bis tribus. Cui si sequentem aggregauero, nascetur mihi duodenaria forma, que fit ex quater tribus. Quod si continuatim quis faciat, cunctos huiusmodi numeros in competenti ordine procreatos uidebit. Quam descriptionem scilicet inferior forma demonstrat:  [Figure: [Figura] 10Kb]



CAPUT XXIX. De generatione laterculorum, eorumque diffinitione.

Quos autem superius laterculos diximus, que sunt et ipse quidem solide figure, hoc modo fiunt. Quotiens equalibus spatiis in longitudinem latitudinemque porrectis, minor his additur altitudo. Ut sunt  huiusmodi 3 ter bis, qui sunt 18, uel 4 quater bis, uel alio quolibet modo, ut his in longitudinem, latitudinemque equis, minor altitudo ducatur. Hi definiuntur hoc modo: Laterculi sunt, qui fiunt ex equalibus equaliter in minus. Asseres uero et ipse quidem figure sunt solide, sed hoc modo ut ex equalibus equaliter ducantur in maius. Nam si equa fuerit latitudo longitudini, et maior sit altitudo, ille figure a nobis asseres, a Grecis clocides nominantur, ut si quis hoc modo faciat 4 quater nouies, qui inde procreantur, asseres nominati sunt. Sphenisci uero, quos cuneolos superius appellauimus, hi sunt qui, ex inequalibus inequaliter ducti, per inequalia creuere; cubi uero, qui ex equalibus equaliter per equalia producti sunt.



CAPUT XXX. De circularibus uel sphericis numeris


Ipsorum uero cuborum quanticunque fuerint ita ducti, ut a quo numero cubice quantitatis latus ceperit, in eumdem altitudinis extremitas terminetur, numerus ille cyclicus uel sphericus appellatur, ut sunt multiplicationes que a quinario uel senario proficiscuntur. Nam quinquies quinque, qui fit 25, ab 5 progressus, in eosdem 5 desinit. Et si hos rursum quinquies ducas, in eosdem 5 eorum terminus ueniet. Quinquies enim 25 fiunt 125, et si hos rursus quinquies ducas, in quinarium numerum extremitas terminabitur. Atque hoc usque in infinitum idem semper euenit. Quod in senario quoque conuenit considerari. Hi autem numeri idcirco cyclici uel spherici  uocantur, quod sicut sphera uel circulus, in proprii semper principii reuersione formantur. Est enim circulus posito quodam puncto et alio eminus defixo, illius puncti qui eminus fixus est equaliter distans a primo puncto circumductio, et ad eumdem locum reuersio unde moueri ceperat. Sphera uero est semicirculi, manente diametro, circumductio et ad eumdem locum reuersio unde prius ceperat ferri. Unitas quoque, uirtute et potestate, ipsa quoque circulus uel sphera est, quoties enim punctum in se multiplicaueris, in seipsum unde ceperat terminatur. Si enim faciat semel unum, unus redit, et si hoc rursus semel, idem est. Igitur si una fuerit multiplicatio, solam planitudinem reddit, et fit circulus. Si secunda, mox sphera conficitur. Et enim secunda multiplicatio,  effectrix semper est profunditatis. Ex 5 igitur et 6, paucas huiusmodi formas subscripsimus: [Figure: [Figura] 6Kb]



CAPUT XXXI. De natura rerum que dicitur eiusdem nature, et de ea que dicitur alterius nature, et qui numeri cui nature coniuncti sunt.

Ac de solidis quidem figuris, hec ad presens dicta sufficiant. Qui autem de natura rerum propinquis  inuestigantes rationibus, quique in matheseos disputatione uersati, quid in quaque re esset proprium, subtilissime peritissimeque ediderunt, hi rerum omnium naturas in gemina diuidentes, hac speculatione distribuunt. Dicunt enim omnes omnium rerum substantias constare ex ea que proprie sueque semper habitudinis est, nec ullo modo permutatur, et ea scilicet natura que uariabilis motus est sortita substantiam. Et illam primo immutabilem naturam, unius eiusdemque substantie uocant, hanc uero alterius, scilicet quod a prima illa immobili discedens prima sit altera. Quod nimirum ad unitatem pertinet, et ad dualitatem, qui numerus primus ab uno discedens, alter factus est. Et quoniam cuncti secundum unitatis speciem naturamque impares numeri formati sunt,  quoque ex his coaceruatis tetragoni fiunt, duplici modo eiusdem substantie participes esse dicuntur, quod uel ab equalitate formantur tetragoni, uel coaceruatis in unum numeris imparibus procreantur. Illi uero qui sunt pares, quoniam binarii numeri forme sunt, quique ex his coaceruati collectique in unam congeriem, parte altera longiores numeri nascuntur, hi secundum ipsius binarii numeri naturam, ab eiusdem substantie natura discessisse dicuntur, putanturque alterius nature esse participes, idcirco quoniam cum latera tetragonorum ab equalitate progressa, in equalitatem proprie latitudinis ambitum tendant, hi adiecto uno ab equalitate laterum discesserunt, atque ideo dissimilibus lateribus et quodammodo alteris a se coniunguntur. Quare nobis notum  est, quod ex his ea que sunt in hoc mundo, coniuncta sunt. Aut enim proprie, immutabilis, eiusdemque substantie est, quod Deus, uel anima, uel mens est, uel quodcunque proprie nature incorporalitate beatur, aut mutabilis, uariabilisque nature, quod corporibus indubitanter uidemus accidere. Unde nunc nobis monstrandum est, hac gemina numerorum natura, quadratorum scilicet et parte altera longiorum, cunctas numeri species cunctasque habitudines, uel relate ad aliquid quantitatis, ut multiplicium uel superparticularium et ceterorum, uel ad seipsam considerate, ut formarum quas dudum in superiore disputatione descripsimus informari, ut quemadmodum mundus ex immutabili, mutabilique substantia, sic omnis numerus ex tetragonis, qui immutabilitate  perficiuntur, et ex parte altera longioribus, qui mutabilitate participant, probetur esse coniunctus. Et primo quidem distribuendum est, qui sunt hi quos promecas uocant, id est anteriore parte longiores, uel qui quos heteromikeis, id est parte altera longiores. Est enim parte altera longior numerus quicunque unitate tantum lateri crescit adiecta, ut sunt 6 scilicet bis 3, uel 12 tres quater, et consimiles. Anteriore uero parte longior est qui sub duobus numeris huiusmodi continetur, quorum latera non possidet unitatis differentia, sed aliorum quorumcunque numerorum, ut ter 5, uel ter 6, uel quater 7. Quodammodo enim longitudine in prolixiorem modum porrecta, merito anteriore parte longior dicitur. Cur autem parte altera longiores numeri  dicantur, supra iam dictum est. Quadrati uero, quoniam equam latitudinem longitudini gerunt, proprie longitudinis uel eiusdem latitudinis aptissime uocabuntur, ut bis 2, ter 3, quater 4, et ceteri. Parte altera uero longiores, quod non eadem longitudine tendantur, alterius quodammodo longitudinis, et parte altera longiores uocantur



CAPUT XXXII. Quod omnia ex eiusdem natura et alterius natura consistunt, idque in numeris primum uideri.

Omne autem quidquid in propria natura substantiaque est immobile, terminatum definitumque est, quippe quod nulla uariatione mutetur, nunquam esse desinat, nunquam possit esse quod non fuit. At hec, unitas sola est, et que unitate formatur, comprehensibilis  et determinate et eiusdem substantie esse dicuntur. Ea uero sunt, que uel ab equalibus crescunt uelut quadrati, uel quos ipsa unitas format, id est, impares. At uero binarius et cuncti parte altera longiores, qui a finita substantia discesserunt, uariabilis infiniteque substantie nominantur. Constat ergo numerus omnis ex his que longe disiuncta sunt atque contraria, ex imparibus scilicet et paribus. Hic enim stabilitas, illic instabilis uariatio; hic immobilis substantie robur, illic mobilis permutatio; hic definita soliditas, hic infinita congeries multitudinis. Que, scilicet, cum sint contraria, in unam tamen quodammodo amicitiam cognationemque miscentur, et illius unitatis informatione atque regimento, unum numeri corpus efficiunt. Non ergo inutiliter  neque improuide, qui de hoc mundo, deque hac communi rerum natura ratiocinabantur, hanc primam totius modi substantie diuisionem fecerunt. Et Plato quidem in Timeo eiusdem nature, et alterius nominat, quidquid in mundo est, atque aliud in sua natura permanere putat indiuiduum inconiunctumque et rerum omnium primum, alterum diuisibile et nunquam in proprii statu ordinis permanens. Phyloaus uero: Necesse est, inquit, omnia que sunt uel infinita uel finita esse. Demonstrare scilicet uolens omnia quecunque sunt ex his duobus consistere, aut ex infinita, scilicet esse, aut ex finita, ad numeri sine dubio similitudinem. Hic enim ex uno et duobus, et impari atque pari coniungitur. Que manifesta sunt, equalitatis atque inequalitatis, eiusdem  atque alterius, definite atque indefinite esse substantie. Quod uidelicet non sine causa dictum est, omnia que ex contrariis consisterent, harmonia quadam coniungi atque componi. Est enim harmonia, plurimorum adunatio, et dissentientium consensio.



CAPUT XXXIII. Ex eiusdem atque alterius numeri natura, qui sunt quadratus et parte altera longior, omnes proportionum habitudines constare.

Disponantur ergo in ordinem non iam pares atque impares, ex quibus quadrati uel parte altera longiores fiunt, sed hi ipsi qui illis coaceruatis in unumque redactis, et quadrati et parte altera longiores prodeunt. Ita enim uidebimus istorum quemdam consensum,  et ad ceteras numeri partes procreandas amicitiam, ut non sine causa hoc in omnibus rebus ab numeri specie natura rerum sumpsisse uideatur. Sint igitur duo uersus tetragonorum ab unitate omnium, et a binario numero parte altera longiorum. [Figure: [Figura] 5Kb] Horum igitur si primum compares primo, dupli quantitas inuenitur, que est prima multiplicitatis species. Si uero secundum secundo, hemiolie quantitatis habitudo producitur. Si tertium tertio, sesquitertia proportio procreantur. Si quartum quarto, sesquiquarta, et si quintum quinto, sesquiquinta. Et hinc superparticularium normam in quoduis longissimum spatium progrediens integram inoffensamque reperies.  Ita ut in prima dupli proportione unitatis solius sit differentia. Duo namque ab uno sola semper discrepant unitate. In sesquialtera uero duorum est differentia, in sesquitertia trium, in sesquiquarta 4, et deinceps, secundum superparticulares formas numerorum, quod ad differentias attinet, uno tantum crescit adiecto numerum explicans naturalem. [Figure: [Figura] 11Kb]  Sin uero secundum tetragonum, primo parte altera longiori compares, et tertium secundo, et quartum tertio, et quintum quarto, easdem rursus proportiones effici pernotabis quas in superiore forma descripsimus. Sed hic differentie ab unitate non inchoant, sed a binario numero in infinitum per eosdem calculos progrediuntur. Eritque secundus primi duplus, tertius secundi sesquialter, quartus tertii sesquitertius, secundum eamdem conuenientiam que superius demonstrata est.  [Figure: [Figura] 11Kb] Rursus quadrati inuicem imparibus differunt, parte altera longiores, paribus. [Figure: [Figura] 5Kb]  [Figure: [Figura] 4Kb] At uero si inter primum et secundum tetragonum, primum parte altera longiorem ponimus, ad utrosque eos una proportione coniungitur. In utrisque enim proportionibus dupli multiplicitas inuenitur. Sin uero inter secundum tertiumque tetragonum, secundum parte altera longiorem ponas, sesquialtere comparationis ad utrosque forma componitur. Et si inter tertium et quartum tetragonum, tertium parte altera longiorem constituas, sesquitertia species nascetur, et idem si in cunctis feceris, cunctas super particulares  species inuenire miraberis. [Figure: [Figura] 12Kb] Et ad eumdem modum in ceteris conuenit intueri. Rursus si ponantur duo tetragoni ex superius descriptis, id est primus et secundus, et in unum colligantur, et medius eorum parte altera longior bis  multiplicetur, tetragonus fit. Namque unus et 4, si iungantur, 5 faciunt, eorum binarius parte altera longior si bis ducatur, quatuor faciunt, qui iuncti, 9 sine ulla dubitatione conficient, qui est numerus quadratus. Et ad eumdem modum in aliis hoc modo dispositis numeris, quos supra descripsimus, idem constat intelligi. Si uero conuertas, et inter duos primum et secundum parte altera longiores secundum tetragonum ponas, qui in ordine quidem secundus est, sed actu et opere primus, ex duobus parte altera longioribus congregatis, et bis multiplicato medio tetragono, rursus tetragonus conficitur. Namque inter 6 et binarium numerum, qui sunt primus et secundus parte altera longiores, si ponatur quaternarius ordine secundus, primus actu tetragonus,  et coniungantur duo et sex, faciunt 8. Tum si bis ducantur medii, quatuor faciunt rursus octonarium, qui cum superioribus iuncti, sedecim tetragonum pandunt. [Figure: [Figura] 8Kb]  [Figure: [Figura] 9Kb] Illud quoque non oportet minore admiratione suscipere, quod secundum proprias naturas, ubi altrinsecus duo tetragoni stant, et unus parte altera longior in medio ponitur, tetragonus qui nascitur, ille semper ab impari procreatur. Nam ex superioribus, uno et 4 et bis multiplicato binario, factus est nouenarius tetragonus, qui scilicet a tribus procreatur. Ter enim  tres 9 faciunt, qui ternarius impar est numerus. Et sequens qui ex quatuor et 9, et bis multiplicato senario coniunctus, est 25 tetragonus, et ipse ex impari quinario nascitur continenti post ternarium. Quinquies enim quinque 25 procedunt, et quinarius post ternarium, impar est numerus. Et in sequenti quoquo eadem ratio est. Nam qui ex 9 et 16 et bis ducto 12 quadratus 49 producitur, ille a septenario impari fit post quinarium continenti. Septies enim septem 49 creant. At uero ubi duo altrinsecus parte altera longiores unum medium tetragonum claudunt, omnes ex his qui fiunt tetragoni, a paribus producuntur. Nam qui ex duobus et 6 parte altera longioribus et quaternario bis multiplicato, 16 tetragonus factus est, ille a quaternario numero, id est  pari, producitur. Quater enim quatuor 16 sunt. Et in sequenti quoque ordine ubi ex senario et duodecim, et bis in suam summam ducto nouenario, 36 fiunt, ex continenti pari senario copulantur. Sex enim sexies 36 restituunt. Nec minus in eamdem rationem cadet, ex 12 et 20 et bis 16 factus 64 tetragonus. Hic enim ex octonario continenti post senarium nascitur. Octies enim octo 64 tetragonum iungunt. Et in aliis quoque secundum eumdem modum si idem facias, rationis ordo non discrepat.



CAPUT XXXIu. Quod ex quadratis ex parte altera longioribus, omnis formarum ratio consistat.

Illud uero, quod ex his duobus tota omnium formarum uidetur orta prolatio non minore consideratione  notandum est. Namque trianguli qui cunctas alias formas, sicut superius docuimus, collecti producunt, his iunctis uelut ex quibusdam elementis oriuntur. Namque ex uno primo tetragono, et binario primo parte altera longiore, ternarius triangulus copulatur. Et ex binario uel quaternario, id est ex secundo tetragono senarius triangulus procreatur. Ex quaternario quoque et senario, denarius triangulus nascitur. Et ad eumdem ordinem, cuncta triangulorum ratio constabit. Disponantur enim alternatim inter se tetragoni et parte altera longiores, qui ut melius pernotarentur, prius in duobus eos uersibus disposuimus, post autem eosdem permiscuimus, et qui exinde trianguli nascerentur ascripsimus.
 [Figure: [Figura] 11Kb]


CAPUT XXXu. Quemadmodum quadrati ex parte altera longioribus, uel parte altera longiores ex quadratis fiant.

Omnis uero tetragonus si ei proprium latus addatur, uel eodem rursus dematur, parte altera longior fit. Namque 4 tetragono si quis duo iungat, uel duo  detrahat, 6 addendo perficiet et duo detrahendo, at uterque figuram continet parte altera longiorem, que, scilicet magna, est alteritatis uis. Omnis enim infinita et indeterminata potentia, ab equalitatis natura, et a suis se finibus continenti substantia discedens, aut in maius exuberat, aut in minora decrescit



CAPUT XXXuI. Quod principaliter eiusdem quidem sit substantie unitas, secundo uero loco impares numeri, tertio quadrati, et quod principaliter dualitas alterius sit substantie, secundo uero loco pares numeri, tertio parte altera longiores.

Constat igitur primo quidem loco, unitatem proprie immutabilisque substantie eiusdemque nature, dualitatem uero primam, alteritatis mutationisque esse principium. Secundo uero loco, omnes impares  numeros propter unitatis cognationem, eiusdem atque. immutabilis substantie esse participes, pares uero ob binarii numeri consortium, alteritatibus esse permixtos. Tetragonos quoque ad eumdem modum considerari manifestum est. Nam quod eorum compositio et coniunctio ex imparibus fit, immutabili eos nature pronuntiabo coniunctos. Quod uero parte altera longiores ex copulatione parium, procreantur, nunquam ab alteritatis uarietate separantur.



CAPUT XXXuII. Alternatim positis quadratis, et parte altera longioribus, qui sit eorum consensus, in differentia et in proportione.

Illud igitur perspiciendum est, quod si idem tetragoni et parte altera longiores disponantur, ita ut  alternatim sibi permixti sint, tanta in his est coniunctio, ut alias sibi in eisdem proportionibus communicent, discrepent autem differentiis. Alias uero differentiis, pares sint, proportionibus distent. Disponantur enim in ordinem iidem illi superiores tetragoni, et parte altera longiores ab uno. [Figure: [Figura] 4Kb] Ergo in superiore formula hoc maxime intuendum est. Namque inter unum, qui est tetragonus, et 2, dupla proportio est, inter 2 et 4 dupla. Hic ergo tetragonus, cum parte altera longiore, atque hic cum sequente tetragono, eadem proportione iunguntur, differentiis uero non iisdem. Namque duorum atque unius sola unitas differentia est, sed iidem duo a  quaternario solo binario relinquuntur. Rursus, si 2 ad 4 speculeris, dupla est proportio: si quatuor ad sex, habitudinem sesquialteram recognosces. Hic ergo in proportionibus discrepant, in differentiis pares sunt. Namque et quatuor a duobus, et 6 a quatuor, eodem binario distant. In sequentibus etiam eodem modo sicut in primis fuit, ratio constat. Nam eadem proportio est differentiis non eisdem. Nam 4 ad 6 et 6 ad 9, sesquialtera proportione iunguntur, 6 autem quaternarium duobus, 9 uero senarium tribus pretereunt. In sequentibus etiam eadem ratio speculabitur, et semper alternatim, nunc quidem eedem proportiones, alie differentie sunt, nunc autem, ordine permutato, iisdem differentiis alie proportiones. Semperque in quibus differunt, secundum naturalis  numeri ordines tetragoni et parte altera longiores sese superabunt, tantum quod geminatis summulis naturalis numeri fit progressio. Quod mirum uideri non debet, nos enim ipsas summas tetragonorum et parte altera longiorum geminamus ad primas secundasque proportiones.  [Figure: [Figura] 9Kb] Eedem quoque differentie, mirabilem in modum a toto per sequentes partes, et per easdem unitates quibus superius creuerunt, progrediuntur. Namque inter unum et duo tantum unitas intercedit, que unitati cui equalis est totum est, binarii uero, medietas. Eodem modo inter 2 et 4 tantum duo sunt, qui binarii totum sunt, quaternarii medietas. Inter quaternarium uero et senarium iidem duo sunt, ad quaternarium medietas, ad senarium pars tertia. Tres uero qui sequuntur, qui inter 6 et 9 constituti sunt medii, sunt quidem senarii dimidium, pars uero tertia noue narii. Et rursus ternarius, qui nouenarii tertia pars est,  duodenarii quarta est, et ad eumdem modum usque in finem descriptionis, geminatis huiusmodi partibus, sicut ipsa quoque summarum comparatio geminata est, equas partium progressiones aspicie



CAPUT XXXuIII. Probatio, quadratos eiusdem esse nature.

Illud autem apertissimum signum est, omnes tetragonos imparibus esse cognatos, quod in omni dispositione ab uno, uel in duplicibus, uel in triplicibus talis nature ordo conseritur, ut nunquam nisi secundum imparem locum tetragonus inueniatur. Disponamus enim in ordinem numeros, primo quidem duplos, deinde triplos.  [Figure: [Figura] 5Kb] Si igitur in utrisque uersibus primos aspicias, singulos quos inuenis, quoniam tetragoni sunt, in impare loco sunt constituti, quoniam primi sunt. Si uero tertium locum repexeris, 4 et 9 notabis, quorum hic a duobus proficiscitur, illum ternarius creat, qui sunt loco impari constituti. Quintum deinde si uideas locum, 16 et 81 respicies, sed unus a quaternario nascitur, alterum nouenarius creat. Et si nonum locum rursus aspicias, tetragonos pernotabis 256, 6561, quorum superior fit a 16, inferior uero ab 81. Idem, si in infinitum facere libeat, indiscrepanter incurrit.



CAPUT XXXIX. Cubos eiusdem participare substantie quod ab imparibus nascantur.


Ipsi uero cubi, qui quanquam tribus interuallis sublati sunt, tamen propter equalem multiplicationem participant immutabilis substantie, eiusdemque nature sunt socii, non aliorum quam imparium coaceruatione produntur, nunquam uero parium. Nam si omnes ab unitate impares disponantur, iuncti figuras cubicas explicabunt. [Figure: [Figura] 4Kb] In his igitur qui primus est potestate et uirtute primum cubum faciet. Iuncti uero duo qui sequuntur, ternarius scilicet et quinarius, secundum efficiunt cubum, qui est octonarius. Iuncti autem 3 qui sequuntur, septenarius nouenariusque et 11 cubum faciunt,  qui 27 numero continetur, qui est tertius. Et sequentes quatuor, quartum, et qui sequuntur 5, quintum, et ad eumdem modum quotus quisque cubus efficitur, tot coniunctione impares apponuntur. Hoc autem diligentius subiecta descriptio docet: [Figure: [Figura] 9Kb]



CAPUT XL. De proportionalitatibus.

Et de his quidem sufficienter dictum est. Nunc res  admonet, quedam de proportionibus disputantes, que nobis uel ad musicas speculationes, uel ad astronomicas subtilitates, uel ad geometrice considerationis uim, uel etiam ad ueterum lectionum intelligentiam prodesse possint, arithmetica introductione commodissime terminare. Est igitur proportionalitas, duarum uel trium uel quotlibet proportionum, assumptio ad unum atque collectio. Ut autem communiter definiamus: Proportionalitas est duarum uel plurium proportionum similis habitudo, etiamsi non eisdem quantitatibus et differentiis constitute sint. Differentia uero est, inter numeros quantitas. Proportio est duorum terminorum ad se inuicem quedam habitudo, et quasi quodammodo continentia. Quorum compositio  quod efficit, proportionale est. Ex iunctis enim proportionibus proportionalitas fit. In tribus autem terminis minima proportionalitas inuenitur. Fit etiam in pluribus, sed longior, ut binarius ad unum, quoniam duo sunt termini, duplam obtinet proportionem, sin uero quatuor contra 2 compares, et hic quoque dupla proportio est, quos tres terminos si continue consideres, ex duabus proportionibus fit proportionalitas. Et est proportionalitas, unum ad duo, et duo ad quatuor. Est enim proportionalitas, ut dictum est, collectio proportionum in unumque redactio. Fit etiam et in longioribus. Nam si quatuor illis octo uelis adiungere, et his 16, et his 32, et deinceps duplos qui sequuntur, fit in omnibus dupla proportionalitas ex proportionibus duplis. Igitur quoties unus  atque idem terminus, ita duobus circum se terminis communicat, ut ad unum dux sit, ad alium comes, hec proportionalitas continua uocatur, ut unus, duo, quatuor. Est enim equalitas in his proportionis, et quemadmodum sunt 4 ad 2, sic sunt duo ad unum. Et rursus, quemadmodum unus ad duo, sic duo ad quatuor. Et secundum quantitatem quoque numeri, eodem modo est. Quantum enim tres superant binarium, tantum binarius unitatem, et quantum unus a duobus minor est, tantum binarius a ternario superatur. Sin uero alius ad unum refertur terminus, alius uero ad alium, necesse est habitudinem disiunctam uocari. Ut ad equalitatem quidem proportionis sunt, 1, 2, 4, 8; sic enim sunt quemadmodum duo ad unum, si octo ad quatuor, et conuersim,  quemadmodum unus ad duo, sic quatuor ad octo. Et permutatim, quemadmodum quatuor ad unum, sic octo ad binarium. Secundum quantitatem uero numeri, ut sunt 1, 2, 3, 4, quantum enim unus a duobus uincitur, tantum ternarius a quaternario superatur. Et quantum duo unum uincunt, tanto ternarium quaternarius transit. Permixtim etiam, quanto unus tribus minor est, tanto binarius quaternario, uel quanto ternarius unitatem superat tanto binarium transgreditur quaternarius.



CAPUT XLI. Que apud antiquos proportionalitas fuerit et quas posteri addiderint.

Confesse quidem et apud antiquiores note, queque ad Pythagore uel Platonis uel Aristotelis scientiam  peruenerunt, he tres medietates sunt arithmetica, geometrica, harmonica. Post quas proportionum habitudines, tres alie sunt que sine nomine quidem feruntur. uocantur autem quarta, quinta, uel sexta, que superius dictis opposite sunt. At uero posteri propter denarii numeri perfectionem, quod erat Pythagore complacitus, medietates alias quatuor addiderunt, ut in his proportionalitatibus, denarie quantitatis corpus efficerent. Secundum quem numerum et priores quinque habitudines comparationesque descripte sunt, ubi quinque maioribus proportionibus, quos uocauimus duces minores aptauimus alios terminos quos comites diximus. Inde etiam in Aristotelica atque Archyte prius 10, predicamentorum  descriptione, Pythagoricum denarium manifestum est inueniri. Quandoquidem et Plato studiosissimus Pythagore secundum eam disputationem diuidit, et Archytas Pythagoricus ante Aristotelem  decem hec predicamenta constituit. Inde etiam 10 membrorum particule, inde alia permulta que omnia persequi non est necesse.



CAPUT XLII. Quod primum de ea que uocatur arithmetica proportionalitate dicendum est.

Nunc uero de proportionalitatibus, deque medietatibus dicendum est. Et primum quidem de ea medietate tractabimus, que secundum quantitatis equalitatem, neglecta proportionis parilitate, constitutorum terminorum habitudines seruat. In his autem  quantitatibus medietas ista uersatur, inque his speculanda est, in quibus a seipsis termini differunt. Quid autem esset differentia terminorum superius diffinitum est. Hanc autem esse arithmeticam medietatem, numerorum ipsa ratio declarabit, quoniam eius proportio in numeri quantitate consistit. Que igitur causa est, huiusmodi terminorum habitudinem, id est arithmeticam, cunctis aliis proportionalitatibus anteponere? Primum quod hanc nobis in principio ipsa numerorum natura, et uis naturalis quantitatis opponit. Huiusmodi enim proportiones queque ad terminorum differentias pertinent, ut paulo post demonstrabitur, in naturalis primum numeri dispositione cognoscimus. Deinde, quod superiore libro disputantibus nobis apparuit, arithmeticam uim geometrica  atque musica esse antiquiorem, et quod illata, has simul inferret, sublata uero perimeret. Quare ordine disputatio progreditur, si ab ea prius inchoandum sit medietate, que in numeri differentia, non in proportionis speculatione uersatur.



CAPUT XLIII. De arithmetica medietate eiusque proprietatibus.

Arithmeticam medietatem uocamus, quoties uel tribus uel quotlibet terminis positi, equalis atque eadem differentia inter omnes dispositos terminos inuenitur. In qua, neglecta proportionis equalitate, terminorum tantum differentiarumque speculatio custoditur, ut 1, 2, 3, 4, 5, 6, 7, 8, 9, 10. In hac enim naturalis numeri dispositione, si quis continuatim differentias terminorum curet aspicere, secundum  arithmeticam medietatem, equa terminorum inter se discrepantia est. Aequales enim sunt differentie, sed eadem proportio atque habitudo non est. Si igitur in tribus terminis consideratio sit, continua proportionalitas dicitur. Sin uero hic alius dux et alius comes, illic uero utrique sint alii, uocabitur disiuncta medietas. Si igitur in tribus tantum terminis secundum continuam medietatem conspexeris, uel in quatuor, uel in quolibet aliis secundum disiunctam, easdem semper differentias terminorum uidebis, tantum solis proportionibus permutatis. Id si in uno quis nouerit, reliqua eum ratio non latebit. Sit continua medietas 1, 2, 3. Hic unus a duobus, et duo a tribus, solis tantum singulis distant, et sunt eedem differentie,  proportiones uero alie. Namque duo ad unum duplus est, tres ad duo, sesquialter, et in ceteris idem uidebis. Sin autem permiscens et aliquos preteriens eligas, et in his aliquam speculationem ponas, idem poterit euenire. Nam si equales terminos intermittas, et sese in priore dispositione pretereant, si singulos intermittas, solius binarii notabitur differentia, sin uero duo pretereas, ternarii, si tres, quaternarii, et ad eumdem modum uno plus quam intermiseris, erit illa quam querimus differentia terminorum. Namque si in tribus terminis singuli relinquantur, binarius semper intererit.  [Figure: [Figura] 6Kb] uidesne ut cum superius in naturalis numeri dispositione se termini singulis preterirent, pretermissis duobus et 4, unus ad tres, et 3 ad quinarium comparati, binarium solum in differentia retinuerint. Nec non etiam in disiuncta eadem uersabitur obseruatio.  [Figure: [Figura] 6Kb] Talibus igitur uestigiis insistentem, nullus ab eadem similitudine error abducet. Namque si duos intermittas, ternarius differentiam continebit, si tres, quaternarius, si quatuor, quinarius, eque in continuis proportionibus atque disiunctis. Qualitas autem proportionis eadem non erit, quamuis sint equis termini differentiis distributi. Quod si conuersim ponantur,  ut non eisdem differentiis eadem qualitas proportionis eueniat, geometrica talis proportionalitas, non arithmetica nominatur. Est autem proprium huius medietatis, quod si in tribus terminis speculatio sit, compositis extremitatibus, illa summa que inter extremitates est, non loco tantum, uerum etiam fit quantitate medietas. Ut si ponantur 1, 2, 3, unus et tres quatuor reddunt. Duo uero qui medius inter utrosque est, quaternarii medietas inuenitur. Quod si bis medietatem ducas, equus erit extremitatibus. Bis enim duo, quatuor creant. Sin uero disiuncta sit, quod fit ex utrisque extremitatibus compositis, hoc ex duabus medietatibus redditur. Si enim sunt 1, 2, 3, 4, unus et quatuor quinarium  creant, duo et tres medii in eumdem rursus quinarium surgunt. [Figure: [Figura] 9Kb] Est illi hoc quoque solida proprietate coniunctum, quod quemadmodum sunt omnis termini huiusmodi dispositionis ad seipsos, ita sunt differentie ad differentias constitute. Namque omnis terminus sibi ipsi equalis est, et differentie differentiis sunt equales. Illud quoque subtilius, quod multi huius discipline periti, nisi Nicomachus nunquam antea perspexerunt, quod in omni dispositione, uel continua,  uel disiuncta, quod continetur sub duabus extremitatibus, minus est eo numero qui ex medietate conficitur, tantum quantum possunt due sub se differentie continere, que inter ipsos sunt terminos constitute. Ponamus enim tres terminos huiusmodi 3, 5, 7. Si igitur tres septies augeantur, in 21 numerum cadunt. Quod si medium terminum, id est 5, in semetipsum multiplicaueris, quinquies quinque faciunt 25. Et hic numerus ab eo quem extremitates colligunt, quaternario maior est, quem scilicet differentie conficiunt. Inter 3 enim et 5 et 7 bini intersunt quos si in sese multiplices 4 reddunt, bis enim duo, quatuor fiunt. Recte igitur dictum est, in hac huiusmodi dispositione quod continetur sub extremitatibus,  minus esse illo numero qui fit ex medietate, tantum quantum differentie in se multiplicate restituunt. [Figure: [Figura] 6Kb] Quartum uero proprium huiusmodi dispositionis notatur, quod antiquiores quoque habuere notissimum, quod in hac proportionalitate uel medietate, in minoribus terminis maiores proportiones, in maioribus  minores comparationes necesse est inueniri. Namque in dispositione hac 1, 2, 3, minores sunt termini 1 et 2, maiores 2 et 3, et 2 ad unum duplus est, 3 uero ad 2 sesquialter, sed maior est proportio dupli quam sesquialtera. In harmonica autem medietate, econtrario euenire contingit. In minoribus enim terminis minores proportiones, in maioribus maior proportionis quantitas custoditur. Harum uero medietatum, id est arithmetice atque harmonice, geometrica proportionalitas media esse notata est, que uel in maioribus uel in minoribus terminis, equas numerorum qualitates in proportionalitate custodit. Inter maius uero et minus, equalitas loco ponitur medietatis. Et de arithmetica quidem medietate satis dictum est.



CAPUT XLIu De geometrica medietate eiusque proprietatibus.


Nunc uero que hanc sequitur geometrica medietas expediatur, que sola uel maxime proportionalitas appellari potest, propterea quod in ea eisdem proportionibus terminorum, uel in maioribus uel in minoribus speculatio ponitur. Hic enim equa semper proportio custoditur, numeri quantitas multitudoque negligitur contrarie quam in arithmetica medietate, ut sunt 1, 2, 4, 8, 16, 32, 64. uel in tripla proportione 1, 3, 9, 27, 81. uel si quadrupla, uel si quincupla, uel si in quamlibet multiplicitatem numerorum sit constituta distensio. In his enim quotlibet terminos sumpseris, explebunt geometricam medietatem, quemadmodum ante prior ad sequentem, ita sequens ad alium. Et rursus, si permixte facias, idem erit.  Si enim ponantur tres termini 2, 4 et 8, quemadmodum sunt 8 ad 4, ita 4 ad 2. Atque hoc si conuertas, quemadmodum sunt 2 ad 4, ita erunt 4 ad 8. [Figure: [Figura] 4Kb] uel si in quatuor terminis, ut sunt 2 et 4, 8 et 16, quemadmodum est primus ad tertium, id est 2 ad 8 sic erit secundus ad quartum, id est 4 ad 16. Utraque enim proportio quadrupla est. Et conuersim, quemadmodum quartus est ad secundum, ita tertius notatur ad primum. Hoc uero etiam disiuncte licet. Nam  quemadmodum est primus ad secundum, id est 2 ad 4, sic tertius ad quartum, id est 8 ad 16; et conuersim, quemadmodum secundus ad primum, id est 4 ad 2, ita quartus ad tertium, id est 16 ad 8, idque in omnibus rata consideratione perspicies. [Figure: [Figura] 6Kb]  Habet autem proprium huiusmodi medietas, quod in omni dispositione secundum hanc proportionalitatem terminorum differentie in eadem proportione contra se sunt, qua fuerint ipsi termini quorum sunt ipse differentie. Siue enim dupli contra se sint termini, duple erunt etiam differentie siue tripli triple, siue secundum quamlibet multiplicitatem, eadem in differentiis multiplicitas erit, quam prima consideratio inuenit in terminis, ut subiecta descriptio monet. [Figure: [Figura] 6Kb] Nulli igitur dubium esse potest, quod cum omnes termini dupli sint, ita differentie quoque eorum terminorum  duple esse uideantur, ut uno minus termino in differentiis, omnes pene dispositos subter terminos quorum sunt ipse differentie, superior ordo reddiderit. Est etiam aliud proprium, quod omnis ad minorem maior terminus comparatus ipsum minorem retinet differentiam. Namque binarius ad unitatem ipsa unitate differt, et quaternarius binario ipso binario, et octonarius quaternario ipso quaternario, et deinceps maiores alii ipsis minoribus ab eisdem ipsis differunt quos numerositate pretereunt. Et hoc quidem in duplici proportione cadit. Sin uero sint triplices proportiones, maior terminus a minore termino, duplicato minore termino differt. Ut si sint 1, 3, 9, tres ab uno, binario differunt, in quem unitas, id est minor terminus duplicatus exundat, et 9 a tribus  senario differunt, quem ternarius duplicatus educit. Et in aliis cunctis eiusmodi ratio reperietur. Sin uero quadruplices sint, triplicato minore termino, maior terminus a minore distabit. Et si quincupli, quadruplicato, et si sexcupli, quincuplicato, et una minus multiplicatione quam est ipsa minorum ad maiores comparatio terminorum, minorem numerus maior exsuperat. [Figure: [Figura] 16Kb] Hec autem proportionalitas et in aliis omnibus, uel superparticularibus, uel superpartientibus, inuenitur, huiusmodi proprietate in omnibus conseruata, ut in continua proportione, quod fit sub extremitatibus si tres fuerint termini, hoc a medietate multiplicata consurgat. Si enim sint 2, 4, 8, quod fit ex bis 8, idem fit ex quater 4. uel si sit in quatuor terminis disiuncta proportio, quod fit sub utrisque extremitatibus, id duarum medietatum multiplicatione concrescat.  Ut si sint 2, 4, 8, 16, quod fit ex bis 16, id ex quater 8 reddatur. Exemplar autem nobis maximum certissimumque sit illud ubi ex equalitate diximus omnes inequalitatis species fundi. Illic enim, in omnibus uel multiplicibus, uel superpartientibus, uel superparticularibus, uel in ceteris coniunctis, geometrica proportionalitas custoditur, has omnes proprietates quas supradiximus continens. Quarta uero est proprietas huiusce medietatis, quod uel in maioribus uel minoribus terminis equales semper proportiones sunt. Namque si ponantur 2, 4, 8, 16, 32, 64, inter hos omnes dupla proportio est. Apparet etiam hec proportionalitas in binis proportionibus, ab unitate alternatim parte altera longioribus quadratisque dispositis, a prima multiplicitatis habitudine,  id est a duplici per cunctas superparticulares habitudines proportionesque discurrens, quod subiecta descriptione signatum est.  [Figure: [Figura] 19Kb]



CAPUT XLu. Que medietates, quibus rerum publicarum statibus comparentur.

Atque ideo arithmetica quidem ei reipublice comparatur que paucis regitur, idcirco quod in minoribus eius terminis maior proportio sit. Musicam uero medietatem optimatum dicunt esse rempublicam, ideo quod in maioribus terminis maior proportionalitas inuenitur. Geometrica medietas, popularis quodammodo et ex equalitate ciuitatis est. Namque uel in maioribus, uel in minoribus, equali omnium proportionalitate componitur, et est inter omnes paritas quedam medietatis equum ius in proportionibus  conseruantis.



CAPUT XLuI. Quod superficies una tantum in proportionalitatibus medietate iungantur, solidi uero numeri duabus me dietatibus in medio collocantur

Post hec igitur tempus est ut expediamus nunc quiddam nimis utile in Platonica quadam disputatione, que in Timei cosmopeia haud facili cuiquam uel penetrabili ratione uersatur. Omnes enim plane figure que nulla altitudine crescunt, una tantum medietate geometrica continuantur, alia que iungat non potest inueniri; unde duo tantum in his interualla sunt constituta, a primo scilicet ad medium, et a medio ad tertium. Si uero fuerint cubi, duas tantum habebunt medietates, ubi tertia inueniri non poterit,  secundum geometricam scilicet proportionem. Unde forme solide tria interualla dicuntur habere. Est enim unum interuallum a primo ad secundum, et a secundo ad tertium, et a tertio ad quartum, que est scilicet postrema distantia. Recte igitur et plane figure duobus interuallis et solide tribus contineri dicuntur. Sint enim duo tetragoni, 4 scilicet et 9, horum igitur unus tantum medius in eadem proportione constitui potest. Namque senarius ad 4 sesquialter est, et 9 ad senarium eodem modo sesquialter. Hoc autem idcirco euenit, quod singula latera, singulorum tetragonorum efficiunt senariam medietatem. Namque quaternarii tetragoni latus binarius est, nouenarii ternarius; hi ergo multiplicati senarium perfecerunt. Bis enim tres senarius est. Et quotienscunque,  datis duobus tetragonis, eorum medietatem uolumus inuenire, latera eorum multiplicanda sunt, et qui ex his procreabuntur, medietas est. Si autem cubi sint, ut 8 et 27, due tantum inter hos eadem proportione medietates constitui queunt, 12 scilicet et 18, namque 12 ad 8, et 18 ad 27, sesquialtera tantum proportione iunguntur. In his quoque eadem laterum ratio est. Namque ex uno cubo qui propinquior est, una medietas duo latera colligit; ex alternatim uero posito, unum. In alia quoque medietate idem est. Ponantur enim duo cubi, et in medio eorum due medietates quas superius diximus, 8, 12, 18, 27, octonarii igitur latus est binarius, bis enim bini bis octonarium fecerunt. Ternarius uero 27 cubi latus est. Ter enim tres ter 27 restituunt. Medietas  igitur que iuxta octonarium est, id est 12, mutatur duo latera ex propinquo sibi octonario, et aliud unum latus ex altrinsecus posito 27 cubo. Bis enim bini ter 12 pandunt. Et 18 eadem ratione duo latera a propinquo sibi 27 cubo colligit, et unum ab altrinsecus posito octonario. Tres enim ter bis 18 concludunt. Hoc autem uniuersaliter speculandum est, si tetragonus tetragonum multiplicet, sine dubio tetragonus prouenit. Sin uero parte altera longior tetragonum multiplicet, uel tetragonus parte altera longiorem nunquam tetragonus, sed semper antelongior crescit. Rursus si cubus cubum multiplicauerit, cubi forma conficitur. Si uero parte altera longior cubum, uel cubus parte altera longiorem, nunquam cubus procreabitur, hoc scilicet secundum similitudinem  paris atque imparis. Par enim parem si multiplicet, semper par nascitur, et impar imparem si multiplicet, impar continuo procreatur. Si uero impar parem, uel si par imparem multiplicet, par semper exoritur. Hoc autem facilius cognoscitur ex lectione Platonis in libris de Republica, eo loco qui nuptialis dicitur, quem ex persona Musarum philosophus introducit. Sed nunc ad tertiam medietatem redeundum est.



CAPUT XLuII. De harmonica medietate eiusque proprietatibus.

Harmonica autem medietas est que neque eisdem differentiis, nec equis proportionibus constituitur, sed ila in qua quemadmodum maximus terminus ad paruissimum terminum ponitur; sic differentia maximi  et medii contra differentiam medii atque paruissimi comparatur. Ut si sint 3, 4, 6, uel si 2, 3, 6. Senarius enim quaternarium sua tertia parte superat, id est duobus; quaternarius uero ternarium sua quarta parte superuenit, id est uno; et senarius ternarium sua medietate, id est tribus, ternarius uero binarium sua parte tertia, id est unitate transcendit. Quare in his neque eadem proportio terminorum est, neque sunt eedem differentie. Est autem quemadmodum maximus terminus ad paruissimum terminum, sic differentia maximi et medii ad differentiam medii atque postremi. Namque in hac proportione, que est, 3, 4, 6, maior terminus, id est senarius ad paruissimum terminum ternarium duplus est, et differentia maximi et medii, id est senarii et quaternarii, duo scilicet  ad differentiam medii et ultimi, id est quaternarii atque ternarii, que est unitas, dupla perspicitur. Sed hoc quoque subiecta descriptione monstratur: [Figure: [Figura] 8Kb] Habet autem proprietatem, quemadmodum dictum est, contrariam arithmetice medietati. In illa enim,  in minoribus terminis maior erat proportio, in maioribus minor; in hac uero, in maioribus quidem terminis maior est proportio, in minoribus uero minor. Namque in hac dispositione 3, 4, 6, tres ad quatuor comparati sesquitertiam habitudinem, sex uero ad quatuor sesquialteram reddunt; sed maior est proportio sesquialtera a sesquitertia, tantum quantum pars tertia medietate transcenditur. Iuste igitur medietas quedam geometrica proprieque esse proportionalitas iudicatur, scilicet inter eam ubi in maioribus terminis minor est proportio, et minoribus maior, et inter eam ubi in maioribus maior est, in minoribus minor. Illa est enim uere proportionalitas que, medietatis quodammodo locum obtinens, et in maioribus et in minoribus, equalibus proportionum  comparationibus continetur. Hoc quoque signum est, duarum extremitatum mediam esse quodammodo geometricam proportionem. Namque in arithmetica proportione, medius terminus eadem sua parte, et minorem precedit et a maiore preceditur, sed alia parte minoris, alia uero parte maioris. Sit enim arithmetica dispositio 2, 3, 4. Ternarius igitur numerus binarium tertia sua parte precedit, id est uno, et a quaternario tertia sua parte preceditur, id est uno. At uero ternarius non eadem parte minoris minorem uincit, uel maioris a maiore superatur. Namque minorem, id est binarium, uno superat, id est ipsius medietate binarii, a quaternario uero uno relinquitur, que pars quaternarii quarta est. Recte  igitur dictum est medium terminum in huiusmodi medietate eadem sui parte et minorem uincere et a maiore superari, sed non eisdem partibus, uel minoris minorem transgredi, uel maioris a maiore transcendi. Contrarie harmonica medietas proportiones habet. Namque non eadem parte sua, medius terminus in hac proportione uel minorem uincit, uel a maiore superatur, sed eadem parte minoris minorem superat, qua parte maioris a maiore superatur. In hac enim dispositione harmonica, que est 2, 3, 6, ternarius binarium tertia sui parte uincit, idem ternarius a senario tota sui quantitate superatur, id est tribus. Idemque ipse ternarius, medietate minoris uincit minorem, id est uno, et medietate maioris a maiore termino uincitur, id est tribus. Senarii enim  medietas ternarius est. In geometrica uero medietate, neque eisdem suis partibus medius uel uincit minorem, uel a maiore uincitur, neque eadem parte uel minoris minorem superat, uel maioris a maiore relinquitur, sed qua parte sua medius terminus minorem superat, eadem parte sua maior terminus medium uincit. Quod est ut medietas atque extremitas, equalibus medietatem et extremitatem reliquam suis partibus superuadant. In hac enim dispositione, que est 4, 6, 9, te tia sui parte medius senarius quaternarium superat, id est duobus, et tertia sui parte rursus nouenarius senarium uincit, id est tribus. Habet autem aliam proprietatem harmonica medietas, ut cum duas extremitates in unum redactas, medietas multiplicauerit, dupla quantitas colligitur, quam si  se multiplicent due extremitates. Sint enim hi termini 3, 4, 6. Si igitur ternarium et senarium iungas, nouenarium facies, qui per quaternarium ductus 36 efficit. Quod si se ipse extremitates multiplicent, et fiant tres sexies, 18 conficiunt, quod est prioris summe dimidium. [Figure: [Figura] 6Kb]



CAPUT XLuIII. Quare dicta sit harmonica medietas ea que digesta est.

Considerandum forsitan uideatur cur hanc harmonicam medietatem uocemus. Cuius hec ratio est, quoniam arithmetica dispositio equas tantum per differentias diuidit quantitates, geometrica uero terminos equa proportione coniungit. At uero harmonica ad aliquid quodammodo relata consideratione,  neque solum in terminis speculationem proportionis habet, neque solum in differentiis, sed in utrisque communiter. Querit enim ut quemadmodum sunt ad se extremi termini, sic maioris ad medium differentia, contra differentiam medietatis ad ultimum. Ad aliquid autem, considerationem harmonie proprie esse, in primi libri rerum omnium diuisione monstrauimus. Ipsarum quoque musicarum consonantiarum quas symphonicas nominant proportiones, in hac pene sola medietate frequenter inuenias. Namque symphonia diatessaron, que princeps est et quodammodo uim obtinens elementi, constituta scilicet in epitrita proportione, ut est quaternarius ad ternarium, in eiusmodi harmonicis medietatibus inuenitur. Sint enim eiusmodi harmonice medietatis  termini quorum extimi dupli sint, et rursus alia huiusmodi dispositio quorum extimi tripli. [Figure: [Figura] 3Kb] Senarius igitur ad ternarium duplus est. Idem autem in alia dispositione, senarius ad binarium triplus. Horum igitur si differentias colligamus et ad se inuicem comparemus, epitrita proportio colligitur, unde diatessaron symphonia resonabit. Inter 3 enim et 6 ternarius est, et inter binarium et senarium quaternarius, qui, sibimet comparati, sesquitertiam efficient proportionem.  [Figure: [Figura] 8Kb] In eadem quoque medietate et diapente symphonia componitur, quam sesquialtera habitudo restituit. Nam in utrisque dispositionibus his que subiecte sunt, in duplici senarius ad quaternarium sesquialter est, in triplici ternarius ad binarium, ex quibus utrisque, diapente symphonia coniungitur.  [Figure: [Figura] 6Kb] Post hanc autem diapason consonantia, que fit ex duplici, ut est in subiecta formula.  [Figure: [Figura] 5Kb] In triplici quoque dispositione, simul diapente et diapason symphonia componitur, seruans sesquialteram et duplicem rationem, quod subiecta descriptio docet.  [Figure: [Figura] 6Kb] Et quoniam triplus duas continet consonantias, diapente, scilicet, et diapason, in huius triplicis positione in differentiis eumdem rursus triplum reperiemus, secundum subter descriptum modum.  [Figure: [Figura] 7Kb] In dupla uero dispositione, maior terminus ad medii termini contra se differentiam, triplus est, et rursus minor terminus ad medii contra minorem terminum comparati differentiam, triplus est.  [Figure: [Figura] 6Kb] Illa autem maxima symphonia que uocatur bis diapason, uelut bis duplum, quoniam diapason symphonia ex duplici proportione colligitur, huic se iuncture harmonice medietatis interserit. Nam in duplici proportione, medius terminus ad minoris suique differentiam quadruplus inuenitur.  [Figure: [Figura] 5Kb] In triplicibus quoque extremitatibus, maior differentia ad minorem differentiam quadrupla est, et bis  diapason symphoniam emittit. Namque in dispositione 2, 3, 6, extremorum differentia est, id est senarii et binarii, 4; minor uero differentia, id est, ternarii et binarii, unus; 4 autem uno quadruplo maior est relatione, que comparatio bis diapason consonantiam tenet. [Figure: [Figura] 4Kb]



CAPUT XLIX. De geometrica harmonia.


uocant autem quidam harmonicam huiusmodi me dietatem, idcirco quod semper hec proportionalita, geometrice harmonie cognata est, harmoniam autem geometricam, cubum dicunt. Ita enim ex longitudine in latitudinem distentus est, et in altitudinis cumulum creuit, ut ex equalibus proficiscens, ad equalia perueniens, equaliter totus sibi conueniens creuerit. Hec autem medietas, in omnibus cubis que est geometrica harmonia perspicitur. Omnis enim cubus habet latera 12, angulos 8, superficies 6. Hic autem ordo et dispositio harmonica est. Disponantur enim 6, 8, 12; hic ergo quemadmodum est maior terminus ad paruissimum, ita differentia maioris  et medii ad paruissimam comparatur. [Figure: [Figura] 6Kb] Perpensi namque 12 ad sex dupli sunt, differentia uera 12 et octonarii quaternarius est, octonarii uero et  senarii duo, dupla autem ratione distabunt duobus quatuor comparati. Rursus octonarius, qui medietas est, alia sua parte minorem precedit, et alia sua parte a maiore preceditur, eadem autem parte minoris minorem superat qua parte maioris a maiore superatur. Rursus si extremitates in unum redigantur et a medietate octonario multiplicentur, duplus erit ab eo numero quem sole extremitates multiplicate perfecerint. Omnes autem in hac dispositione symphonias musicas inuenimus. Diatessaron quidem est octo ad sex, quoniam proportio sesquitertia est. At diapente, 12 ad 8, quoniam ea que sesquialtera comparatio dicitur, in ea diapente consonantia reperitur. Diapason uero, que ex duplici nascitur, ex 12 ad sex compositione producitur. Diapason uero et  diapente, que triplicis obtinet rationem, fit ab extremitatum differentia, ad differentiam minorem. Namque duodenarii et senarii sex differentia est; minor uero est differentia octonarii et senarii, id est 2. Qui senarius ad binarium triplus est, et diapason simul et diapente consonantia sonant. Illa uero maior consonantia que est bis diapason, que ex quadruplo fit in medii termini, id est octonarii, et eius differentie comparatione perspicitur, que inter octonarium senariumque reperitur. Quare proprie atque conuenienter huiusmodi proportionalitas harmonica medietas appellatur.



CAPUT L. Quemadmodum constitutis altrinsecus duobus terminis, arithmetica, geometrica, et harmonica inter eos medietas alternetur, atque de eorum generationibus.


Nos autem prestare debemus, quatenus quemadmodum dato calamo, extremis foraminibus manentibus musicis mos est, ut medium foramen permutantes, atque aliud aperientes, aliud digitis occludentes, diuersos emittant sonos, uel cum duabus altrinsecus protensis chordis, medii nerui sonum musicus uel astringendo tenuat, uel remittendo grauat, ita quoque datis duobus numeris, nunc quidem arithmeticam, nunc uero geometricam, nunc autem harmonicam medietatem experiamur inserere, ut rectum propriumque medietatis nomen sit, quod manentibus  extremitatibus huc atque illuc ferri permutatique uideatur. Poterimus autem hanc in duobus altrinsecus positis terminis, uel paribus uel imparibus permutare, ita ut cum arithmeticam ponimus medietatem differentiarum tantum ratio equalitasque seruetur. Cum uero geometricam, rata se proportionum iunctura custodiat. Sin autem harmoni a fiat differentiarum comparatio, ab terminorum proportione non discrepet. Et sint quidem primo pares posite quedam extremitates, inter quas has omnes medietates oporteat internectere, 10 et 40. Prius igitur arithmetica medietas aptetur. Inter hos ergo si 25 posuero, erit mihi arithmetica proportio differentiarum quantitate immutabiliter custodita, in huiusmodi, scilicet  dispositione 10, 25, 40. uides enim ut quindene sese summule quantitate transcendant. [Figure: [Figura] 6Kb] Omnesque proprietates, quas supra diximus in medietate arithmetica conuenire ab hac huiusmodi dispositione non reperies alienas. Namque quemadmodum unusquisque eorum terminus ad seipsum est, quoniam sibi equalis est, ita sunt ad se inuicem differentie quoniam sibi sunt equales, et quanto maior terminus medium transit, tanto medius uincit minorem. Et extremitatum aggregatio duplex est medietate, et minorum terminorum proportio maior est  illa comparatione, que inter maiores terminos continetur. Et tanto minor est numerus qui fit ex multiplicatis extremitatibus, ab eo qui fit ex multiplicata medietate, quantum eorum differentie multiplicate restituunt. Illud quoque quod medietas eadem sui parte et a maiore uincitur, et minorem ipsa superuenit, non eadem autem parte minoris minorem transit, uel maioris a maiore relinquitur, que omnes scilicet proprietates non alterius nisi arithmetice medietatis sunt. Quod si superius dicta meminerit lector, ita esse indubitanter intelliget. Rursus si inter eosdem 10 et 40 uiginti constituam, statim geometrica medietas cum suis proprietatibus cunctis exoritur, arithmetica medietate pereunte. In hac enim dispositione 10, 20, 40, quemadmodum est maior ad medium,  sic medius ad extremum. Et quod continetur ab extremitatibus, equum est ei quod a multiplici medietate completur. Differentie quoque eorum in eadem sunt proportione qua termini. Crementum uero et imminutio proportionum secundum terminos nulla est, sed maiorum terminorum proportio a minorum terminorum proportione non discrepat. Si uero harmonicam medietatem coniungere uelim, 16 mihi numerus inter extremitates utrasque ponendus est, ut sit hoc modo 10, 16, 40. Nunc igitur licet in huiusmodi dispositione omnes harmonicas proprietates agnoscere, qua enim maximus ad paruissimum terminus proportione iungitur, eadem proportione differentie ad se inuicem comparantur. Et quibus partibus maioris a maiore medius uincitur, eisdem  partibus minoris preterit minorem. Suis uero non eisdem uel a maiore uincitur, uel transit minorem. Et in maioribus terminis maior est proportio, in minoribus minor. Et si in unum extremitates redigantur, et medietatis quantitate concrescant, duplus inde conficitur numerus ab eo qui ex solis multiplicatis extremitatibus procreatur. Atque hoc quidem in terminis paribus constitutum est. At uero si impares proponantur, ut sunt 5 et 45, aptatus medius 25, arithmeticam proportionem medietatemque constituit. Nam si sint 5, 25, 45, eadem sese numerorum quantitate termini transgredientur, et omnis superius dicta proprietas arithmetice medietatis in his terminis custoditur. Sed si 15 numerum medium ponam, ut  sint 5, 15, 45, in geometricam medietatem termini relabuntur, equalibus terminorum ad se inuicem proportionibus custoditis. Nouem uero si inter utrosque terminos ponam, ut sint 5, 9, 4, 5, fit harmonica medietas, ut qua summa maximus numerus paruissimum precedit, eadem maior differentia minorem differentiam uincat. Qua uero disciplina huiusmodi medietates reperiri possimus, expediendum est. Datis duobus terminis, si arithmeticam medietatem constituere oportebit, utraque est extremitas coniungenda, quodque ex ea copulatione colligitur diuidendum, isque numerus qui ex diuisione redactus est, arithmeticam medietatem inter extremitates locatus efficiet: ut 10 et 40 si iunxero efficiunt 50, quos si diuidam, 25 redduntur. Hic erit medius terminus secundum  arithmeticam proportionem. uel si illum numerum quo maior minorem superat diuidas, eumque minori superponas, quodque inde concrescit medium ponas, arithmetica medietas informatur. Nam 40 denarium tricenario superat; quem si diuidas 15 fiunt; hunc si minori, id est denario, superposueris, 20 et 5 nascentur; quem si medium constituas, arithmetice medietatis ordo formatur. Geometricam uero si rationem uestiges, eius numeri qui sub utrisque extremitatibus continetur, tetragonicum latus inquire, et hunc medium pone. Nam sub 40 et denario numero 400 continentur. Si enim denarium in 40 multiplices, hic numerus crescit. Horum igitur quadringentorum require tetragonicum latus, hi sunt 20. uicies enim 20, 400 efficiuntur. Repertum ergo  latus quadratum, medium constitues. uel si eam proportionem quam inter se dati termini custodiunt diuidas, et id quod relinquetur medium terminum ponas. Namque 40 ad denarium quadruplus est. Igitur quadruplum si diuidas, duplum facies, qui est scilicet 20. Nam 20 ad denarium duplus est. Hunc si medium constituas, medietatem geometricam perferet. Harmonicam uero medietatem, tali modo reperies: differentiam terminorum in minorem terminum multiplica, et post iunge terminos, et iuxta eum qui inde confectus est, committe illum numerum qui ex differentiis et termino minore productus est. Cuius cum latitudinem inueneris, addas eam minori termino, et quod inde colligitur medium terminum pones, 10 enim et 40, 30 sunt; quem si multiplicas in denarium,  id est in minorem, decies 30, oportet 300 efficias. Quos 300 iuxta eum committe qui ex iunctis utrisque confectus est, id est iuxta 50, facient enim quinquagies senos, et inuenitur latitudo senarius. Hunc igitur si minori termino addas, facient 16, et hic numerus medius constitutus inter 10 et 40, harmonicam proportionem medietatemque seruabit.



CAPUT LI. De tribus medietatibus que harmonice et geometrice contrarie sunt.

He quidem sunt apud antiquiores inuente probateque medietates, quas idcirco longius enodatiusque tractauimus, quod he maxime in antiquorum lectionibus inueniuntur, et ad omnem pene uim cognitionis  eorum uersatur utilitas. Ceteras autem pretereundo transcurrimus, idcirco quod non multum nobis in lectionibus prosunt, sed tantum ad implendam denarii numeri quantitatem. Que, ne lateant neue sint aliquibus ignorate, depromimus. uidentur enim he supradictis medietatibus esse contrarie, ex quibus originem trahunt. Ex his enim etiam iste sunt constitute. Est autem quarta medietas que opposita uidetur harmonice, in qua tribus terminis positis, quemadmodum est maximus terminus ad paruissimum, sic differentia minorum ad differentiam maximorum. Ut sunt 3, 5, 6, sex ad ternarium duplus. Et sunt minores 5 et 3, maximi uero huius dispositionis 6 et 5. Differentia uero minorum, quinarii scilicet et ternarii 2 sunt, maiorum, quinarii et senarii,  1, qui 2 ad unum comparati duplum faciunt. Ergo quemadmodum est maximus terminus ad paruissimum, sic minorum terminorum differentia est ad differentiam maximorum. [Figure: [Figura] 5Kb] Liquet autem oppositam et quodammodo contrariam esse hanc medietatem harmonice medietati, idcirco quod in illa quemadmodum est maximus terminus ad paruissimum, sic maiorum terminorum differentia  ad differentiam minorum. Hic autem econtrario. Est autem proprium huius medietatis, quoniam quod continetur sub maximo termino et medio duplum est eo quod continetur sub medio atque paruissimo; sexies enim quinque 30 sunt, quinquies uero tres 15. Due uero alie medietates, quinta scilicet et sexta, geometrice medietati contrarie sunt, et eidem uidentur opposite. Est autem quinta medietas, quotiens in tribus terminis, quemadmodum est medius terminus ad minorem terminum, ita eorum differentia ad differentiam medii atque maioris. Nam in hac dispositione 2, 4, 5, quaternarius ad binarium duplus est; sed inter quaternarium et binarium duo sunt, inter quaternarium uero et maiorem terminum, id est quinque, 1, et duo ad unum dupli sunt.  [Figure: [Figura] 4Kb] Contrarium autem geometrice medietati in hac proportione est, quod in illa quemadmodum maior terminus ad minorem esset, sic maiorum differentia ad differentiam minorum. Hic uero contrarie, quemadmodum minores ad se termini sunt, sic minorum differentia terminorum ad maiorum differentiam comparatur. Est autem proprium in hac quoque dispositione,  quod illud quod continetur sub maiore termino et medietate duplum est, eo quod sub utrisque extremitatibus continetur. Nam quinquies quatuor sunt 20, quinquies uero 2 sunt 10, et 20 denarii duplus est. Sexta uero medietas est quando tribus terminis constitutis, quemadmodum est maior terminus ad medium, sic minorum terminorum differentia ad differentiam maximorum. In dispositione enim que est 1, 4, 6, maximus terminus ad medium sesquialter est, differentia uero minorum, id est unius et 4, ternarius est, maiorum uero, id est quaternarii et senarii, binarius.  [Figure: [Figura] 4Kb] Ternarius autem binario comparatus, sesquialteram habitudinem proportionis efficiet. Eodem autem modo hec quoque medietas geometrice contraria est, quemadmodum et quinta propter proportionem differentiarum a minoribus ad maiores terminos conuersam.



CAPUT LII. De quatuor medietatibus quas posteri ad implenaum denarium limitem adiecerunt.

Et he quidem sunt sex medietates, quarum tres a Pythagora usque ad Platonem Aristotelemque manserunt.  Post uero qui insecuti sunt, has tres alias, de quibus supra disseruimus, suis commentariis addidere. Sequens autem etas, quemadmodum diximus, ad implendam denariam quantitatem, alias quatuor medietates apposuit, quas non adeo quis in ueterum libris inueniat. Has igitur nos quam possumus breuissime disponamus. Prima enim que est earum, in ordine uero septima medietas, hoc modo coniungitur, cum in tribus terminis, quemadmodum est maximus terminus ad ultimum, sic maximi et paruissimi termini differentia, ad minorum differentiam terminorum, ut in hac dispositione 6, 8, 9. Nouenarius igitur ad senarium sesquialter est, quorum est differentia ternarius. Minorum uero terminorum, id est octonarii  et senarii, binarius differentia est, qui ad superiorem ternarium comparatus, facit sesquialteram proportionem. [Figure: [Figura] 5Kb] Secunda uero inter quatuor, sed octaua in ordine proportionalitas est, quotiens in tribus terminis, quemadmodum sunt extremitates ad se inuicem comparate, sic eorum differentia ad maiorum terminorum  differentiam, ut sunt 6, 7, 9. Nouem igitur ad 6 sesquialter est, et eorum differentia ternarius est, qui comparatus contra maiorum differentiam, id est septenarii et nouenarii, qui binarius est, reddit sesquialteram proportionem. [Figure: [Figura] 3Kb] Tertia uero inter has sequentes quatuor, nona autem in ordine proportio est, quando tribus terminis positis, quam proportionem medius terminus ad paruissimum custodit, eam retinet extremorum differentia  ad minorum differentiam comparata, ut 4, 6, 7. Etenim 6 ad 4 sesquialter est, quorum est differentia binarius; septenarii uero et quaternarii, ternarius differentia est, quem si ad superiorem binarium comparemus, sesquialtera proportione coniungitur. [Figure: [Figura] 7Kb] Quarta uero, que in ordine decima est, consideratur in tribus terminis, cum tali proportione medius terminus  ad paruissimum comparatur, quali extremorum differentia contra maiorum terminorum differentiam proportione coniungitur, ut sunt tres, quinque, octo. Quinarius enim medius terminus, ad ternarium superbipartiens est. Extremorum uero differentia, octonarii scilicet et ternarii, quinarius, qui comparatus contra maiorum terminorum differentiam, scilicet quinarii et octonarii, qui est ternarius, et ipse quoque superbipartiens inuenitur.



CAPUT LIII. Dispositio decem medietatum.

Disponamus igitur cunctas medietates in ordinem, ut cuiusmodi omnes sint, facillime possint intelligi.  [Figure: [Figura] 16Kb]



CAPUT LIu. De maxima et perfecta symphonia, que tribus distenditur interuallis.

Restat ergo de maxima perfectaque harmonia disserere,  que tribus interuallis constituta, magnam uim obtinet in musici modulaminis temperamentis et in speculatione naturalium questionum. Etenim perfectius huiusmodi medietate nichil poterit inueniri, que tribus interuallis producta, perfectissimi corporis naturam substantiamque sortita est. Hoc enim modo, cubum quoque trina dimensione crassatum, plenam harmoniam esse monstrauimus. Hec autem huiusmodi inuenietur, si duobus terminis constitutis, qui ipsi tribus creuerint interuallis, longitudine, latitudine et profunditate, duo huiusmodi termini medii fuerint constituti, et ipsi tribus interuallis notati, qui uel ab equalibus per equales equaliter sint producti, uel ab inequalibus ad inequalia equaliter, uel ab inequalibus ad equalia equaliter, uel quolibet  alio modo, atque ita cum harmonicam proportionem custodiant, alio tamen modo comparati, faciunt arithmeticam medietatem, hisque geometrica medietas, que inter utrasque uersatur, deesse non possit. In quatuor enim terminis si fuerit, quemadmodum primus ad secundum, sic tertius ad quartum, proportionum ratione scilicet custodita, geometrica medietas explicatur. Et quod continetur sub extremitatibus equum erit ei quod sub utraque medietate ad se inuicem multiplicata conficitur. Rursus, si maximus quatuor terminorum numerus ad eum qui sibi propinquus est talem habeat differentiam, qualem idem esse maximo propinquus ad paruissimum, huiusmodi proportio in arithmetica consideratione proponitur. Et extremorum coniunctio duplex erit propria  medietate. Si uero inter quatuor qui est tertius terminus, a qua parte quarti, quartum terminum superet, et equa primi a primo superetur, harmonica huiusmodi proportio medietasque perspicitur: et quod continetur sub extremorum aggregatione et multiplicatione medietatis, duplex est eo quod sub utraque extremitate conficitur. Sit autem quoddam huius dispositionis exemplar hoc modo, 6, 8, 9, 12. Has igitur omnes solidas quantitates esse non dubium est. Sex enim nascuntur ex uno bis ter, 12 autem ex bis duo ter. Horum autem medietates, octonarius fit semel duo quater. Nouenarius uero semel tres ter. Omnes igitur termini cognati sibi, et tribus interuallorum dimensionibus notati sunt. In his igitur geometrica proportionalitas inuenitur, si 12 ad 8  uel 9 ad 6 comparemus. Utraque enim comparatio sesquialtera proportio est, et quod continetur sub extremitatibus idem est ei quod fit ex mediis. Namque quod fit ex duodecies 6, equum est ei quod fit ex octies 9: geometrica ergo proportio huiusmodi est; arithmetica autem est, si duodenarius ad nouenarium, et nouenarius ad senarium comparetur. In utrisque enim ternarius differentia est, et iuncte extremitates medietate duple sunt. Si enim iunxeris senarium et duodecim facies 18, qui est nouenario medio termino duplus. In his ergo geometricam arithmeticamque medietatem perspeximus. Hic quoque harmonica medietas inuenitur, si 12 ad 8 et rursus 8 ad 6 comparemus. Qua enim parte senarii  octonarius senarium superat, id est parte tertia, eadem duodenarii parte, octonarius superatur. Quatuor enim quibus octonarius a duodenario uincitur, duodenarii tertia pars est. Et si extremitates iungas 6 scilicet et 12, easque per octonarium medium multiplices, 144 sunt. Quod si se extremitates multiplicent, sex scilicet et 12, facient 72, quo numero 144 duplus est. Inueniemus hic quoque omnes musicas consonantias. Namque 8 ad 6 et 9 ad 12 comparati sesquitertiam proportionem reddunt, et simul diatessaron consonantiam. Sex uero ad 9 uel 8 ad 12 comparati, reddunt sesquialteram proportionem, sed diapente symphoniam. Duodecim uero ad senarium considerati duplicem proportionem, sed diapason symphoniam canunt. Octo uero et 9 ipsi contra se  medii considerati, epogdoum iungunt, qui in musico modulamine tonus uocatur, que omnium musicorum sonorum mensura communis est. Omnium enim est sonus iste paruissimus. Unde notum est quod diatessaron et diapente consonantiarum, tonus differentia est, sicut inter sesquitertiam et sesquialteram proportionem sola est epogdous differentia. Eius autem descriptionis, subter exemplar adiecimus  [Figure: [Figura] 17Kb]  [Figure: [Figura] 19Kb]





AN. MANL. SEu. BeTII DE MUSICA LIBRI QUINQUE. 


Que in margine Glareani editionis e regione textus notata sunt, nos ad columnarum nostrarum calcem exscripsimus.



LIBER PRIMUS.



CAPUT PRIMUM. Musicam naturaliter nobis esse coniunctam, et mores uel honestare uel euertere.


Omnium quidem perceptio sensuum, ita sponte ac naturaliter quibusdam uiuentibus adest, ut sine his animal non possit intelligi. Sed non eque eorumdem cognitio ac firma perceptio animi inuestigatione colligitur. Illaboratum est enim quod sensum percipiendis sensibilibus rebus adhibemus. Que uero sit ipsorum sensuum secundum quos agimus natura, et que rerum sensibilium proprietas, id non obuium neque cuilibet explicabile esse potest, nisi quem conueniens inuestigatio ueritatis contemplatione direxerit. Adest enim cunctis mortalibus uisus, qui utrum uenientibus ad uisum figuris, an ad sensibilia radiis emissis efficiatur,  inter doctos quidem dubitabile est, uulgus quoque ipsa dubitatio preterit. Rursus cum quis triangulum respicit, uel quadratum, facile id quod oculis inuenitur agnoscit. Sed quenam trianguli uel quadrati sit natura, a mathematico necesse est petat. [a 1Kb] Idemque de ceteris [b 1Kb] sensibus dici potest, maximeque de arbitrio aurium, quarum uis ita sonos captat, ut non modo de his iudicium capiat, differentiasque cognoscat, uerum etiam delectetur sepius, si dulces coaptatique modi sint, angatur uero, si dissipati atque incoherentes [c 1Kb] feriant sensum. Unde fit, ut  cum sint quatuor matheseos discipline, cetere quidem ad inuestigationem ueritatis laborent; musica uero non modo speculationi, uerum etiam moralitati coniuncta sit. Nihil [d 1Kb] est enim tam proprium [e 1Kb] humanitati, quam remitti dulcibus modis astringique contrariis. Idque non modo sese in singulis uel studiis uel etatibus tenet, uerum per cuncta diffunditur studia, et infantes ac iuuenes, necnon etiam senes, ita naturaliter affectu quodam spontaneo modis musicis adiunguntur, ut nulla omnino sit etas que a cantilene dulcis delectatione seiuncta sit. Hinc etiam internosci potest, quod non frustra a Platone dictum [f 1Kb] est, mundi animam, musica conuenientia fuisse coniunctam. Cum enim [g 1Kb] ex eo quod in nobis est iunctum conuenienterque coaptatum, illud excipimus,  quod in sonis apte conuenienterque coniunctum est, eoque delectamur, nos quoque ipsos eadem similitudine [h 1Kb] compactos esse cognoscimus. Amica est enim similitudo. Dissimilitudo [i 1Kb] uero odiosa atque contraria. Hinc etiam morum quoque maxime permutationes fiunt. Lasciuus quippe animus, uel ipse lasciuioribus delectatur modis, uel sepe eosdem audiens cito emollitur, at frangitur. Rursus asperior mens uel incitatioribus gaudet, uel incitatioribus asperatur. Hinc est etiam quod modi musici gentium uocabulo designati sunt, ut Lydius modus, et Phrygius. Quo enim  quasi unaqueque gens gaudet, eodem modus ipse uocabulo nuncupatur. Gaudet [a 1Kb] enim gens modis morum similitudine. Neque enim fieri potest ut mollia duris, dura mollioribus adnectantur aut gaudeant. Sed amorem delectationemque  similitudo conciliat. Unde Plato etiam maxime cauendum existimat, ne de bene morata musica aliquid permutetur. Negat enim esse ullam tantam morum in republica labem, quam paulatim de pudenti ac modesta musica inuertere. Statim enim idem quoque audientium animos pati, paulatimque discedere, nullumque honesti ac recti retinere uestigium, si uel per lasciuiores modos inuerecundum aliquid, uel per asperiores ferox atque immane mentibus illabatur. Nulla enim magis ad animum disciplinis uia, quam auribus  patet. Cum ergo per eas rhythmi modique ad animum usque descenderint, dubitari non potest quin equo modo mentem atque ipsa sunt [b 1Kb] efficiant atque conforment. Id uero etiam intelligi in gentibus potest. Nam que asperiores sunt Getarum, durioribus delectantur modis. Que uero mansuete, mediocribus, quanquam id hoc tempore pene nullum est. Quod uero lasciuum ac molle est genus humanum, id totum scenicis ac theatralibus modis tenetur. Fuit uero pudens ac modesta musica, dum simplicioribus organis ageretur. Ubi uero uarie permixteque tractata est, amisit grauitatis atque uirtutis modum, et pene in turpitudinem prolapsa, minimum antiquam speciem  seruat. Unde Plato precipit minime oportere pueros ad omnes modos erudiri, sed potius ad ualentes ac simplices. Atque hic maxime illud est retinendum, quod si quoquo modo per paruissimas mutationes hinc aliquid permutaretur, recens quidem minime sentiri, post uero magnam facere differentiam, et per aures ad animum usque delabi. Idcirco magnam esse custodiam reipub. Plato arbitratur, musicam optime moratam pudenterque coniunctam, ita ut sit modesta ac simplex, et mascula, nec effeminata, nec fera, nec uaria. Quod Lacedemonii maxima ope seruauere, dum apud eos Taletas Cretensis [c 1Kb] Gortinus magno pretio accitus, pueros disciplina musice artis imbueret. Fuit enim id antiquis in [d 1Kb] morem, diuque  permansit. Quoniam uero eis Timotheus Milesius super eas quas ante repererat unum addidit neruum, ac multipliciorem musicam fecit, exegere de laconica. Consultumque de eo factum est. Quod quoniam insigne est Spartiatarum lingua S litteram in R uertentium, ipsum de eo consultum eisdem uerbis Grecis apposui.

, , , , , , , ,  , . . . . .

Quod consultum id scilicet continet, idcirco Timotheo Milesio Spartiatas succensuisse, quod multiplicem musicam reddens puerorum animis quos acceperat erudiendos, officeret, et a uirtutis modestia prepediret, et quod harmoniam, quam modestam susceperat, in genus chromaticum, quod est mollius, inuertisset. Tanta igitur fuit apud eos musice diligentia, ut eam animos quoque obtinere arbitrarentur. uulgatum quippe est, quam sepe iracundias cantilena  represserit, quam multa uel in corporum, uel in animorum affectionibus miranda perfecerit. Cui enim est illud ignotum, quod Pythagoras ebrium adolescentem Taurominitanum sub Phrygii modi sono incitatum, spondeo succinente reddiderit mitiorem et sui compotem. Nam cum scortum in riualis domo esset clausum, atque ille furens domum uellet amburere, cumque Pythagoras stellarum cursus  inspiceret, ubi intellexit sono Phrygii modi incitatum, multis amicorum [e 1Kb] admonitionibus a facinore noluisse desistere, mutari modum precepit atque ita furentis animum adolescentis ad statum mentis pacatissime temperauit. Quod scilicet  Marcus Tullius commemorat in eo libro quem de consiliis suis composuit, aliter quidem, sed hoc modo. Sed ut aliqua similitudine adductus, maximis minima conferam, ut cum uinolenti adolescentes tibiarum etiam cantu  instincti, mulieris pudice fores frangerent, admonuisse tibicinam ut spondeum caneret Pythagoras dicitur; quod cum illa fecisset, tarditate modorum et grauitate canentis, illorum furentem petulantiam consedasse. Sed ut similia breuiter exempla conquiram. Terpander atque Arion Methimneus Lesbios atque Iones, grauissimis morbis, cantus eripuere presidio. Hismenias uero Thebanus Betiorum pluribus, quos schiatici doloris tormenta uexabat, modis fertur cunctas abstersisse molestias.  Sed et Empedocles cum eius hospitem quidam gladio furibundus inuaderet, quod eius patrem ille accusatione damnasset, inflexisse dicitur modum canendi, itaque adolescentis iracundiam temperasse. In tantum uero prisce philosophie [f 1Kb] studiis uis musice artis innotuit, ut Pythagorici, cum diurnas in somno resoluerent curas, quibusdam cantilenis uterentur, ut eis lenis et quietus sopor irreperet. Itaque experrecti, aliis quibusdam modis stuporem somni confusionemque purgabant. Id nimirum scientes, quod tota nostre anime corporisque compago musica coaptatione coniuncta sit. Nam ut sese corporis habet affectus, ita etiam pulsus cordis motibus incitantur. Quod scilicet Democritus Hippocrati medico tradidisse fertur, cum eum quasi insanum cunctis Democriti  ciuibus id opinantibus, in custodia medendi causa uiseret. Sed quorsum ista hec? Quia non potest dubitari quin nostre anime et corporis status, eisdem quodammodo proportionibus uideatur esse compositus, quibus harmonicas modulationes posterior disputatio coniungi copularique monstrabit. Inde est enim quod infantes quoque cantilena dulcis oblectat. Aliquid uero asperum atque immite, ab audiendi uoluptate suspendit. Nimirum id etiam omnis etas patitur, omnisque sexus. Que licet suis actibus distributa sint, una tamen musice delectatione coniuncta sunt. Quid enim fit, cum in fletibus luctus ipsos modulantur dolentes? Quod maxime muliebre est, ut cum cantico quodam dulcior [a 1Kb] fiat causa flendi. Id uero etiam fuit [b 1Kb] antiquis in morem, ut cantus tibie  luctibus preiret. Testis est Papinius Statius hoc uersu:

   Cornu graue mugit adunco,
Tibia cui teneros suetum producere manes.
Et qui suauiter canere non potest, sibi tamen aliquid canit, non quod eum aliqua uoluptate id quod canit afficiat, sed quod quamdam insitam dulcedinem ex animo proferentis quoquomodo proferant, delectantur. Nonne illud etiam manifestum est, in bellum pugnantium animos tubarum carmine accendi? Quod si uerisimile est, ab animi pacato statu, quemquam ad furorem atque iracundiam posse proferri. Non est dubium, quod conturbate mentis iracundiam, uel nimiam cupiditatem modestior modus possit astringere. Quid quod cum aliquis cantilenam libentius auribus atque animo capit, ad illud etiam non sponte conuertitur,  ut motum quoque aliquem similem audite cantilene corpus effingat, et quod omnino aliquod melos auditum sibi memor animus ipse decerpat? Ut ex his omnibus perspicue nec dubitanter appareat, ita quidem nobis musicam naturaliter esse coniunctam, ut ea ne si uelimus quidem carere possimus. Quocirca intendenda uis mentis est, ut id quod natura est insitum, scientia quoque possit comprehensum teneri. Sicut enim in uisu quoque non sufficit eruditis colores formasque conspicere, nisi etiam que sit horum proprietas inuestigauerint: sic non sufficit cantilenis musicis delectari, nisi etiam quali inter se coniuncte sint uocum proportione discatur.



CAPUT II. Tres esse musicas, in quibus de ui musice narratur.

 Principio igitur de musica disserenti, illud interim dicendum uidetur, quot musice genera ab eius studiosis comprehensa esse nouerimus. Sunt autem tria. Et prima quidem mundana est; secunda uero humana; tertia que in quibusdam [c 1Kb] constituta est instrumentis, ut in cithara uel in tibiis, ceterisque que cantilene famulantur. Et primum ea que est mundana in his maxime perspicienda est que in ipso celo, uel compage elementorum, uel temporum uarietate uisuntur. Qui enim fieri potest, ut tam uelox celi machina tacito silentique cursu moueatur? Et si ad nostras aures sonus ille non peruenit, quod  multis fieri de causis necesse est, non poterit tamen motus tam uelocissimus ita magnorum corporum, nullos omnino sonos ciere, cum presertim tanta sint stellarum cursus coaptatione coniuncti, ut nichil eque compaginatum, nichil ita commixtum possit intelligi. Namque alii excelsiores, alii inferiores feruntur, atque ita omnes equali incitatione uoluuntur, ut per dispares inequalitates ratus cursuum ordo ducatur. Unde non potest ab hac celesti uertigine ratus ordo modulationis absistere. Iam uero quatuor elementorum diuersitates contrariasque potentias, nisi quedam harmonia coniungeret, qui fieri posset, ut in unum corpus ac machinam conuenirent? Sed hec omnis diuersitas ita et temporum uarietatem parit et fructuum, ut tamen unum anni corpus efficiat. Unde si  quid horum, que tantam uarietatem rebus ministrant, animo et cogitatione [d 1Kb] discerpas, cuncta pereant, nec  quidquam consonum seruent. Et ut in grauibus chordis is uocis est modus, ut non ad taciturnitatem grauitas usque descendat, atque in acutis ille custoditur acuminis modus, ne nerui nimium tensi uocis tenuitate rumpantur, sed totum sibi sit consentaneum atque conueniens; ita etiam in mundi musica peruidemus, nichil ita nimium esse posse ut alterum propria nimietate dissoluat. uerum quidquid illud est, aut suos [e 1Kb] affert fructus, aut aliis auxiliatur ut afferant. Nam quod constringit hiems, uer laxat, torret estas, maturat autumnus, temporaque uicissim uel ipsa suos afferunt fructus, uel aliis ut afferant subministrant. De  quibus posterius studiosius disputandum est. Humanam uero musicam, quisquis in sese ipsum descendit, intelligit. Quid est enim quod illam incorpoream rationis uiuacitatem corpori misceat, nisi quedam coaptatio, et ueluti grauium leuiumque uocum, quasi unam consonantiam efficiens, temperatio? Quid est autem aliud quod ipsius inter se partes anime coniungat, que  ex rationabili irrationabilique coniuncta est? Quid uero quod corporis elementa permisceat, aut partes sibimet rata coaptatione contineat? Sed de hac quoque posterius dicam. Tertia est musica, que in quibusdam consistere dicitur instrumentis. Hec uero administratur, aut intentione, ut neruis, aut spiritu, ut tibiis, uel his que ad aquam mouentur, aut percussione quadam, ut in  his que in concaua quedam uirga erea feriuntur, atque inde diuersi efficiuntur soni. De hac igitur instrumentorum musica primum hoc opere disputandum uidetur. Sed proemii satis est. Nunc de ipsis musice elementis est disserendum.



CAPUT III. De uocibus ac de musice elementis.

Consonantia, que omnem musice modulationem regit, preter sonum fieri non potest. Sonus uero preter quemdam pulsum percussionemque non redditur. Pulsus uero atque percussio nullo modo esse potest, nisi precesserit motus. Si enim cuncta sint immobilia,  non poterit alterum alteri concurrere, ut alterum impellatur ab altero. Sed cunctis stantibus motuque carentibus, nullum fieri necesse est sonum. Idcirco definitur sonus: Aeris percussio indissoluta usque ad auditum. Motuum uero alii sunt uelociores, alii tardiores, eorumdemque motuum alii rariores sunt, alii spissiores. Nam si quis in continuum motum respiciat, ibi aut uelocitatem aut tarditatem necesse est comprehendat. Sin uero quis moueat manum, aut frequenti eam motu mouebit aut raro. Et si tardus quidem fuerit ac rarior motus, graues necesse est sonos effici ipsa tarditate et raritate pellendi. Sin uero motus sint celeres ac spissi, acutos reddi necesse est sonos. Idcirco enim idem neruus si intendatur amplius, acutum sonat; si remittatur, graue. Quando  enim tensior est, uelociorem pulsum reddit, celeriusque reuertitur, et frequentius ac spissius erem ferit. Qui uero laxior est, solutos ac tardos pulsus effert, rarusque ipsa imbecillitate feriendi, nec diutius tremit. Neque enim quotiens chorda pellitur, unus edi tantum putandus est sonus, aut unam in his esse percussionem, sed totiens er feritur quotiens eum chorda tremebunda percusserit. Sed quoniam iuncte sunt uelocitates sonorum, nulla intercapedo sentitur auribus. Et unus sonus sensum pellit uel grauis, uel acutus, quamuis uterque ex pluribus constet, grauis quidem ex tardioribus et rarioribus, acutus uero ex [a 1Kb] celeribus ac spissis, ueluti si conum, quem turbonem uocant, quis diligenter [b 1Kb] exornet, eique unam uirgulam coloris rubri uel alterius ducat, et eum qua  potest celeritate conuertat, tunc totus conus rubro colore uidetur infectus, non quod totus ita sit, sed quod partes puras rubre uirge uelocitas comprehendat, et apparere non sinat. Sed de his posterius. Igitur quoniam acute uoces spissioribus et uelocioribus motibus incitantur, graues uero tardioribus ac raris, liquet additione quadam motuum ex grauitate acumen intendi, detractione uero motuum laxari ex acumine grauitatem. Ex pluribus enim motibus acumen, quam grauitas constat. In quibus autem pluralitas differentiam facit, eam necesse est in quadam numerositate consistere. Omnis uero paucitas ad pluralitatem ita sese habet, ut numerus ad numerum comparatus. Eorum uero que secundum numerum conferuntur, partim sibi sunt equalia, partim inequalia.  Quocirca soni quoque partim sunt equales, partim uero sunt inequalitate distantes. Sed in his uocibus, que nulla inequalitate discordant, nulla omnino consonantia est, etenim consonantia est dissimilium inter se uocum in unum redacta concordia.



CAPUT Iu. De speciebus inequalitatum.

Que uero sunt inequalia, quinque inter se modis inequalitatis momenta custodiunt. Aut enim alterum ab altero multiplicate transcenditur, aut singulis partibus, aut pluribus, aut multiplicitate et parte, aut multiplicitate et partibus. Et primum quidem inequalitatis genus multiplex appellatur. Est uero multiplex  ubi maior numerus minorem numerum habet in se totum, uel bis, uel ter, uel quater, ac deinceps, nichilque deest, nichilque exuberat, appellaturque uel duplum, uel triplum, uel quadruplum, atque ad hunc ordinem in infinita progreditur. Secundum uero inequalitatis genus est quod appellatur superparticulare, id est cum maior numerus minorem numerum habet in se totum, et unam eius aliquam partem, eamque uel dimidiam, ut tres duorum, et uocatur sesquialtera proportio, uel tertiam, ut quatuor ad tres, et uocatur sesquitertia. Ad hunc etiam modum in posterioribus numeris pars aliqua a maioribus super minores numeros continetur. Tertium uero genus inequalitatis est, quotiens maior numerus totum intra se minorem continet, et eius aliquantas insuper partes,  et si duas quidem supra continet, uocabitur proportio superbipartiens, ut sunt quinque ad tres. Sin uero tres super se continet, uocabitur supertripartiens, ut sunt septem ad quatuor. Et in ceteris [c 1Kb] quidem eadem similitudo esse potest. Quartum uero est inequalitatis genus, quod ex multiplici et superparticulari coniungitur, cum scilicet maior numerus habet in se minorem numerum, uel bis, uel ter, uel quotieslibet, atque eius unam aliquam partem. Et si eum bis habet, et eius dimidiam partem, uocabitur duplex sesquialter, ut sunt quinque ad duo. Sin uero bis minor continebitur, et eius tertia pars, uocabitur duplex sesquitertius, ut sunt septem ad tres. Sin uero tertio continebitur, et eius dimidia pars, uocabitur triplex sesquialiter, ut sunt septem ad duo. Atque ad  eumdem modum in ceteris et multiplicitatis et superparticularitatis uocabula uariantur. Quintum est genus inequalitatis, quod appellatur multiplex superpartiens, quando maior numerus minorem numerum habet in se totum plusquam semel, et eius plusquam unam aliquam partem. Et si bis maior numerus minorem numerum continebit, duasque eius insuper partes, uocabitur duplex superbipartiens, ut sunt tres ad octo, et rursus triplex superbipartiens, ut sunt tres ad undecim. Ac de his idcirco nunc strictim ac breuiter explicamus, quoniam in libris quos de Arithmetica Institutione conscripsimus, diligentius enodauimus.



CAPUT u. Que inequalitatis species consonantiis aptentur.

Ex his igitur inequalitatis generibus postrema duo,  quoniam ex superioribus mixta sunt, [d 1Kb] relinquamus. De tribus uero prioribus speculatio facienda est. Obtinere igitur maiorem ad consonantias potestatem uidetur multiplex, consequenter autem superparticularis. Superpartiens uero ab harmonie concinentia separatur, ut quibusdam preter Ptolemeum uidetur.



CAPUT uI. Cur multiplicitas et superparticularitas consonantiis deputentur.

Ea namque probantur comparationi consentanea, que sunt natura simplicia. Et quoniam grauitas et acumen in quantitate consistunt, ea maxime uidebuntur seruare naturam concinentie, que discrete  proprietatem quantitatis poterunt custodire. Nam cum sit alia quidem discreta quantitas, alia uero continua, ea que discreta est in minimo quidem finita est, sed in infinitum per maiora procedit. Namque in ea minima unitas eademque finita est. In infinitum uero modus pluralitatis augetur, ut numerus qui cum a finita incipiat unitate, crescendi non habet finem. Rursus que est continua, tota quidem finita est, sed per infinita minuitur. Linea enim que continua est, in infinita semper partitione diuiditur. Cum sit eius summa, uel bipedalis, uel quecunque alia definita mensura. Quocirca numerus semper in infinita concrescit, continua uero quantitas in infinita minuitur. Multiplicitas igitur quoniam crescendi finem non habet, numeri maxime seruat naturam. Superparticularitas  autem, quoniam in infinitum minorem minuit, proprietatem seruat continue quantitatis. Minuit autem minorem, cum semper eum continet, et eius uel dimidiam partem, uel tertiam, uel quartam, uel quintam. Nam semper pars a maiore numero denominata ipsa decrescit. Nam cum tertia a tribus denominata sit, quarta uero a quatuor, cum quatuor tres superent, quarta potius quam tertia minutior inuenitur. Superpartiens uero iam quodammodo a simplicitate discedit. Duas enim, uel tres, uel quatuor habet insuper partes, et a simplicitate discedens exuberat ad quamdam partium pluralitatem. Rursus multiplicitas omnis in integritate se continet. Nam duplum bis habet totum minorem; triplum item tertio continet totum minorem, atque ad eumdem modum et cetera. Superparticularitas  uero nichil integrum seruat, sed uel dimidio superat, uel tertia, uel quarta, uel quinta. Sed tamen diuisionem singulis ac simplicibus partibus operatur. Superpartiens autem inequalitas nec seruat integrum nec [a 1Kb] singulis adimit partes. Atque [b 1Kb] ideo secundum Pythagoricos, minime musicis consonantiis adhibetur. Ptolemeus tamen etiam hanc proportionem inter consonantias ponit, ut posterius ostendam.



CAPUT uII. Que proportiones quibus consonantiis musicis aptentur.

Illud tamen esse cognitum debet, quod omnes musice consonantie, aut in duplici, aut in triplici, aut in quadrupla, aut in sesquialtera aut in sesquitertia proportione consistunt. Et uocabitur quidem que in numeris sesquitertia est, diatessaron insonis. Que in  numeris sesquialtera, diapente appellatur in uocibus. Que uero in proportionibus dupla est, diapason in consonantiis. Tripla uero diapente, ac diapason. Quadrupla autem bisdiapason. Et nunc quidem uniuersaliter atque indiscrete dictum sit. Posterius uero omnis ratio proportionum lucebit.



CAPUT uIII. Quid sit sonus, quid interuallum, quid concinentia.

Sonus igitur est uocis casus, emmeles, id est aptus melo, in unam intensionem. Sonum uero non generalem nunc uolumus definire; sed eum qui grece dicitur phthongus, dictus a similitudine loquendi . Interuallum uero est soni acuti grauisque  distantia. Consonantia est acuti soni grauisque mixtura, suauiter uniformiterque auribus accidens. Dissonantia uero est duorum sonorum sibimet permixtorum ad aurem ueniens aspera atque iniocunda percussio. Nam dum sibimet misceri nolunt, et quodammodo integer uterque nititur peruenire, cumque alter alteri officit, ad sensum insuauiter uterque transmittitur.



CAPUT IX. Non omne iudicium dandum esse sensibus, sed amplius rationi esse credendum, in quo de sensuum fallacia.

Sed de his ita proponimus, ut non omne iudicium sensibus demus, quanquam a sensu aurium huiusce artis sumatur omne principium. Nam si nullus esset auditus, nulla omnino disputatio de uocibus exstitisset. Sed principium quodammodo, et quasi admonitionis  uicem tenet auditus. Postrema [c 1Kb] ergo perfectio, agnitionisque uis in ratione consistit, que certis regulis sese tenens [d 1Kb] nullo unquam errore prolabitur. Nam quid diutius dicendum est de errore sensuum, quando nec omnibus eadem sentiendi uis, nec eidem homini semper equalis est? Frustra autem uario iudicio quisquam committet, quod ueraciter affectat inquirere. Idcirco Pythagorici medio quodam feruntur itinere. Nam nec omne iudicium dedunt auribus, et quedam tamen ab eis non nisi auribus explorantur. Ipsas etenim consonantias aure metiuntur. Quibus uero inter se distantiis consonantie differant, id iam non auribus, quarum sunt obtusa iudicia, sed regulis rationique permittunt, ut quasi obediens quidem famulusque sit sensus, iudex uero atque imperans ratio.  Nam licet omnium pene artium, atque ipsius uite momenta, sensuum occasione producta sint, nullum tamen in his iudicium certum, nulla ueri est comprehensio, si arbitrium rationis abscedat. Ipse enim sensus eque maximis minimisque corrumpitur. Nam neque minima sentire propter ipsorum sensibilium paruitatem potest, et maioribus sepe confunditur. Ut in uocibus, que si minime sint, difficilius captat auditus; si sint maxime, ipsius sonitus intentione surdescit.



CAPUT X. Quemadmodum Pythagoras proportiones consonantiarum inuestigauerit.

Hec igitur maxima causa fuit cur, relicto aurium iudicio, Pythagoras ad regularum momenta migrauerit,  qui nullis humanis auribus credens, que partim natura, partim etiam extrinsecus accidentibus permutantur, partim ipsis uariantur etatibus, nullis etiam deditus instrumentis, penes que sepe multa uarietas atque inconstantia nasceretur, dum nunc quidem si neruos uelis aspicere, uel er humidior pulsus obtunderet, uel siccior exsiccaret, uel magnitudo chorde grauiorem redderet sonum, uel acumen subtilior tenuaret, uel alio quodam modo statum prioris constantie permutaret. Et cum idem esset in ceteris instrumentis, omnia hec inconsulta minimeque estimans fidei, diuque estuans inquirebat quanam ratione firmiter et constanter consonantiarum momenta  [a 1Kb] perdisceret. Cum interea diuino quodam motu preteriens fabrorum officinas, pulsos malleos [b 1Kb] exaudiuit, ex diuersis sonis unam quodammodo concinentiam personare. Ita igitur ad id quod diu inquirebat attonitus, accessit ad opus: diuque considerans, arbitratus est diuersitatem sonorum ferientium uires efficere. Atque ut id apertius colliqueret, [c 1Kb] mutarent inter se malleos imperauit. Sed sonorum proprietas non in hominum lacertis herebat, sed mutatos malleos comitabatur. Ubi igitur id animaduertit, malleorum pondus examinat. Et cum quinque essent forte mallei, dupli reperti sunt pondere qui sibi secundum diapason consonantiam respondebant. Eumdem etiam qui duplus esset alio, sesquitertium alterius comprehendit, ad quem scilicet diatessaron sonabat.  Ad alium uero quemdam, qui eidem diapente consonantia iungebatur, eumdem superioris duplum reperit esse sesquialterum. Duo uero hi, ad quos superior duplex sesquitertius et sesquialter esse probatus  [Figure: [Figura] 13Kb]  est, ad se inuicem sesquioctauam proportionem perpensi sunt custodire. Quintus uero est reiectus, qui cunctis erat inconsonans. Cum igitur ante Pythagoram consonantie musice, partim diapason, partim diapente, partim diatessaron, que est consonantia minima, uocarentur; primus Pythagoras hoc modo reperit, qua proportione sibimet hec sonorum chorda iungeretur. Et ut sit clarius quod dictum est, sint, uerbi gratia, malleorum quatuor pondera, que subterscriptis numeris contineantur, 12, 9, 8, 6. Hi igitur mallei, qui 12 et 6 ponderibus uergebant, diapason in duplo [d 1Kb] concinentiam personabant. Malleus uero 12 ponderum ad malleum 9, et malleus 8 ponderum ad malleum 6 ponderum, secundum epitritam proportionem diatessaron consonantia iungebatur.  Nouem uero ponderum ad 6, et 12 ad 8 diapente consonantiam permiscebant. Nouem uero ad 8, in sesquioctaua proportione resonabant tonum.

Hec ultima figura et in suprema calce Arithmetice.  [Figure: [Figura] 13Kb]



CAPUT XI. Quibus modis uarie a Pythagora proportiones consonantiarum perpense sint.


Hinc igitur domum reuersus, uaria examinatione perpendit an in his proportionibus ratio symphoniarum tota consisteret. [e 1Kb] Hunc quidem equa pondera neruis aptans, eorumque consonantias aure diiudicans; nunc uero in longitudine calamorum duplicitatem medietatemque restituens, ceterasque proportiones aptans, integerrimam fidem diuersa experientia capiebat. Sepe [f 1Kb] et pro mensurarum modo cyathos equorum ponderum acetabulis immittens; sepe ipsa  quoque acetabula diuersis formata ponderibus uirga, uel erea, ferreaue percutiens, nichil esse diuersum inuenisse letatus est. Hinc etiam ductus, longitudinem crassitudinemque chordarum ut examinaret aggressus est. Itaque inuenit regulam, de qua posterius loquemur, que ex re uocabulum sumpsit, [g 1Kb] non quod regula sit linea, per quam magnitudines chordarum sonumque metimur, sed quod regula quedam sit huiusmodi inspectio fixa firmaque, ut nullum inquirentem dubio fallat iudicio.



CAPUT XII. De diuisione uocum earumque explanatione.

Sed de his hactenus; nunc uocum differentias colligamus.  Omnis enim uox aut est, que continua, aut , que dicitur cum interuallo suspensa. Et continua quidem est, quia loquentes uel ipsam orationem legentes uerba percurrimus. Festinat enim tunc uox non inherere in acutis et grauibus sonis, sed quam uelocissime uerba percurrere, expediendisque sensibus, exprimendisque sermonibus continue uocis impetus operantur. Diastematice autem est ea quam canendo suspendimus, in qua non potius sermonibus, sed modulis inseruimus. Estque uox ipsa tardior, et per modulandas uarietates quoddam faciens interuallum, non taciturnitatis,  sed suspense ac tarde potius cantilene. His  additur tertia differentia, que medias uoces possit includere, sed heroum pemata legimus, neque continuo cursu, ut prosam, neque suspenso segniorique modo uocis, ut canticum.



CAPUT XIII. Quod infinitatem uocum humana natura finierit.

Sed que continua uox est, et ea rursus qua decurrimus cantilenam, naturaliter quidem infinite sunt. Consideratione enim accepta, nullus modus uel euoluendis sermonibus fit, uel acuminibus attollendis grauitatibusque laxandis, sed utrisque natura humana fecit proprium finem. Continue enim uoci terminum  humanus spiritus fecit, ultra quem nulla ratione uales excedere. Tantum enim unusquisque loquitur continue, quantum naturalis spiritus sinat. Rursus diastematice uoci natura hominum facit terminum, que acutam eorum uocem grauemque determinat. Tantum enim unusquisque uel acumen ualet extollere, uel deprimere grauitatem, quantum uocis eius naturaliter patitur modus.



CAPUT XIu. Quis modus sit audiendi.

Nunc quis modus audiendi sit disseramus. Tale enim quiddam fieri consueuit in uocibus, quale cum paladibus uel quietis aquis iactum eminus mergitur saxum. Prius enim in paruissimum orbem undam colligit, deinde maioribus orbibus undarum globos spargit, atque eo usque dum fatigatus motus ab eliciendis fluctibus conquiescat. Semperque posterior et maior undula pulsu debiliore diffunditur. Quod si quid sit, quod crescentes undas possit offundere, statim motus  ille reuertitur, et quasi ad centrum, unde profectus fuerat, eisdem undu is rotundatur. Ita igitur cum er pulsus fecerit sonum, pellit alium proximum, et quodammodo rotundum fluctum eris ciet. Itaque diffunditur et omnium circumstantium simul ferit auditum, atque illi est obscurior uox, qui longius steterit, quoniam ad eum debilior pulsi eris unda peruenit.



CAPUT Xu. De ordine theorematum, id est speculationum.

His igitur ita propositis dicendum uidetur quot generibus omnis cantilena texatur, de quibus harmonice inuentionis disciplina considerat. Sunt autem hec diatonicum, chromaticum, enharmonicum. De quibus ita demum explicandum est, si prius de tetrachordis disseramus, et quemadmodum auctus neruorum numerus, ad id quo nunc [a 1Kb] pluralitas est, usque peruenerit. Id autem fiet, si prius commemoremus quibus proportionibus symphonie musice misceantur.



CAPUT XuI. De consonantiis proportionum, et tono, et semitonio.


Diapason [b 1Kb] consonantia est que fit in duplo, ut hec est, 1, 2; diapente uero que constat his numeris, 2, 3; diatessaron uero est que in hac proportione consistit, 3, 4; tonus uero sesquioctaua proportione concluditur, sed in hoc nondum est consonantia, ut 8, 9; diapason uero et diapente tripla comparatione colligitur hoc modo, 2, 4, 6; bisdiapason quadrupla collatione perficitur, 2, 4, 8; diatessaron uero ac diapente unum perficiunt diapason hoc modo, 2, 3, 4.  [Figure: [Figura] 11Kb]  [Figure: [Figura] 38Kb]

 Nam si uox uoci duplo sit acuta uel grauis, diapason consonantia fiet. Si uox uoci sesquialtera proportione [a 1Kb] sit, uel sesquitertia, uel sesquioctaua, acutior grauiorque diapente, uel diatessaron, uel tonum consonantiam reddet. Item si diapason, ut 2 et 4, et diapente, ut 4 et 6, coniungantur, triplam, et que est diapason et diapente, efficiant symphoniam. Quod si bis diapason fiant, ut duo ad quatuor, et quatuor ad octo, quadrupla fiet consonantia, que est bisdiapason. Quod si sesquialtera et sesquitertia, id est diapente et diatessaron, ut duo ad tres, et tres ad quatuor coniungantur, dupla id est, diapason nimirum nascitur concinentia. Quatuor enim ad tres sesquitertiam obtinent proportionem. Tres uero ad binarium sesquialtera collatione iunguntur, et idem  quaternarius ad binarium appositus dupla ei comparatione copulatur. Sed sesquitertia diatessaron, sesquialtera proportio diapente consonantiam creant. Dupla uero diapason efficit symphoniam. Diatessaron igitur ac diapente unam diapason consonantiam iungunt. Rursus tonus in equa diuidi non potest, cur autem posterius liquebit. Nunc hoc tantum nosse sufficiat, quod nunquam tonus in gemina equa diuiditur. Atque ut id facillime comprobetur, sit sesquioctaua proportio 8 et 9. Horum nullus naturaliter medius numerus incidet. Hos igitur si binario multiplicemus, fiuntque bis 8 16, bis 9 18, inter 16 autem et 18 unus numerus [b 1Kb] naturaliter [c 1Kb] incidit qui est scilicet 17. Qui disponantur in ordinem 16, 17, 18.  Igitur 16 ac 18 collati, sesquioctauam retinent proportionem, atque idcirco tonum. Sed hanc proportionem 17 numerus medius non in equalia partitur. Comparatus enim ad 16, habet in se totum 16, et eius sextam decimam partem, scilicet unitatem. Si uero ad eum, id est 17, tertius, id est 18, numerus comparetur, habet eum totum, et eius decimam septimam partem. Non igitur iisdem partibus et minorem superat, et a maiore superatur. Est enim minor pars septima decima, maior sexta decima. Sed utraque semitonia nuncupantur. Non quod omnino semitonia ex equo sint media, sed quod semum dici solet, quod ad integritatem usque non peruenit. Sed inter hec unum maius semitonium nuncupatur, aliud  minus.



CAPUT XuII. In quibus primis numeris semitonium constet.

Quod uero integrum sit semitonium, aut in quibus primis numeris constet, nunc euidentius explicabo. Id enim quod de diuisione toni dictum est, non ad hoc pertinet, ut semitoniorum modos uoluerimus ostendere. Sed ad id potius quod tonum in gemina equa diceremus non posse disiungi. Diatessaron, que est consonantia, uocum quidem est quatuor, interuallorum trium. Constat autem ex duobus tonis, et non integro semitonio. Sit enim subiecta descriptio 192, 216, 243, 256. Si igitur 192 numerus, 256 comparetur, sesquitertia proportio fiet, ac diatessaron concinentiam resonabit. Sed si 216 ad 192 comparemus,  sesquioctaua proportio est; est enim eorum differentia 24, que est octaua pars, 192 est igitur tonus. Rursus si 243 ad 216 comparetur, erit altera sesquioctaua proportio. Nam eorum differentia 27, pars 216, probatur octaua, restat comparatio 256 ad 243, quorum differentia est 13. Qui octies facti, medietatem 243 non uidentur implere. Non est igitur semitonium, sed minus a semitonio. Tunc enim integrum esse semitonium iure putaretur, si eorum differentia, que est 13 facta octies, medietatem 243 numerorum potuisset equare. Estque uerum semitonium minus 243 ad 256 comparatio.  [Figure: [Figura] 12Kb]



CAPUT XuIII. Diatessaron a diapente tono atstare.

Rursus diapente consonantia, uocum quidem est quinque interuallorum quatuor, trium tonorum, et  minore semitonio. Ponatur enim idem numerus 192, et eius sesquialter sumatur, qui ad eum diapente faciat consonantiam. Sit igitur numerus 288. Igitur horum et superius deprehensorum 192, ponantur in medio numeri hi 216, 243, 256, et sit hoc modo formata descriptio, 192, 216, 243, 256, 288.  [Figure: [Figura] 12Kb] In superiore igitur descriptione, 192 et 256 duos tonos et semitonium contineri monstrati sunt. Restat igitur comparatio 256 ad 288, que est sesquioctaua, id est tonus, eorumque differentia est 32, que est octaua pars 256. Itaque monstrata est diapente consonantia ex tribus tonis semitonioque [d 1Kb] constare. Sed [e 1Kb] dubium diatessaron consonantia a centum nonaginta duobus numeris usque ad 256 uenerat. Nunc uero diapente ab eisdem 192 numeris usque ad 288 distenditur. Superatur igitur diatessaron consonantia a  diapente, ea proportione que inter 256 et 288 numeros continetur, at est hic tonus. Diatessaron igitur symphonia a diapente tono transcenditur.



CAPUT XIX. Diapason quinque tonis et duobus semitoniis iungi.

Diapason consonantia constat ex quinque tonis et duobus semitoniis, que tamen unum non impleant tonum. Quoniam enim monstratum est diapason ex diapente et diatessaron consistere, diatessaron uero probata est ex duobus tonis et semitonio constare; diapente ex tribus tonis ac semitonio simul iuncta efficiunt quinque tonos. Sed quoniam illa duo semitonia non erant integre medietatis, eorum coniunctio ad plenum usque non peruenit. Sed medietatem quidem superat, ab integritate relinquitur. Estque  diapason secundum hanc rationem ex quinque tonis et duobus semitoniis. Que sicut ad integrum tonum non aspirant, ita ultra integrum semitonium prodeunt. Sed que horum sit ratio, uel quemadmodum ipse musice consonantie reperiantur, postea liquidius explanabitur. Interea presenti disputationi sub mediocri intelligentia [a 1Kb] credulitatis adhibenda est: tunc uero firma omnis fides sumenda est, cum [b 1Kb] propria unum quodque demonstratione claruerit. His igitur ita dispositis paulisper de cythare neruis, ac de eorum nominibus, quoque modo [c 1Kb] sunt additi, disseramus, quaque eorum causa sit nominum. His enim primum ad notitiam uenientibus facile erit scientia, que sequuntur, amplecti.



CAPUT XX. De additone chordarum earumque nominibus.


Simplicem principio fuisse musicam refert Nicomachus, adeo ut quatuor neruis tota constaret. Idque usque ad Orpheum durauit, ut primus quidem neruus et quartus diapason consonantiam resonarent. Medii uero ad se inuicem atque ad extremos diapente, ac diatessaron, ac tonum. Nihil uero in eis esset inconsonum, ad imitationem scilicet musice mundane, que ex quatuor constat elementis. Cuius quadrichordi Mercurius dicitur inuentor.  [Figure: [Figura] 9Kb] Quintam uero chordam post Chorebus Athys filius adiunxit, qui fuit Lydorum rex. Hyagnis uero Phryx sextum his apposuit neruum. Sed septimus neruus a Terpandro Lesbio adiunctus est, secundum septem scilicet planetarum similitudinem. Inque his que grauissima quidem erat, uocata est hypate, quasi maior atque honorabilior. Unde Iouem etiam Hypaton  uocant. Consulem eodem quoque nuncupant nomine propter excellentiam dignitatis, eaque Saturno est attributa propter tarditatem motus et grauitatem soni. Parhypate uero secunda, quasi iuxta hypaten posita et collocata. Lichanos tertia idcirco, quoniam lichanos digitus dicitur, quem nos indicem uocamus. Grecus a lingendo lichanon appellat. Et quoniam in canendo ad eam chordam, que erat tertia ab hypate, index digitus, qui est lichanos inueniebatur, idcirco ipsa quoque lichanos appellata est. Quarta dicitur mese, quoniam inter septem semper est media. Quinta est paramese, quasi iuxta mediam collocata. Septima autem dicitur nete, quasi neate, id est inferior. Inter quam neten et paramesen est sexta, que uocatur paranete, quasi iuxta neten locata. Paramese  uero quoniam tertia est a nete, eodem quoque uocabulo trite, id est tertia nuncupatur, ut sit descriptio hec. [Figure: [Figura] 18Kb]  His octauam Samius Lichaon adiunxit, atque inter paramesen, que etiam trite dicitur, et paraneten neruum medium coaptauit, ut ipse tertius esset a nete. Et paramese quidem uocata est [d 1Kb] solum, que post mediam collocabatur. Trites uero nomen perdidit, posteaquam inter eam atque paraneten tertius a nete locatus est neruus, qui digne trites nomen exciperet, ut sit octochordum secundum Lichaonis additionem, hoc modo:  [Figure: [Figura] 14Kb]  In superioribus igitur duabus dispositionibus heptachordi et octochordi. Heptachordum quidem dicitur synemmenon, quod est coniunctum. Octochordum uero diezeugmenon, quod est disiunctum. In heptachordo enim est unum tetrachordum, hypate, parhypate, lichanos, mese. Aliud uero mese, paramese, paranete, nete, dum mesen neruum secundo numeramus, atque ideo duo tetrachorda per mesen coniunguntur. In octochordo uero quoniam octo sunt chorde, superiores quatuor, id est hypate, parhypate, lichanos, mese, unum tetrachordum explent. Ab hoc uero disiunctum atque integrum inchoat a paramese, progrediturque per triten et paraneten, et [a 1Kb] finitum ad neten, et est disiunctio, que uocatur [b 1Kb] diezeuxis. Tonusque est distantia meses et parameses.  Hic igitur mese tantum quidem nomen obtinuit. Non enim est media positione, quia in octochordo due quidem semper medie reperiuntur, sed una media non potest inueniri. Prophrastus autem periotes ad grauiorem partem unam addidit chordam, ut faceret totum enneachordum. Que quoniam super hypaten est addita, hyperhypate est nuncupata. Que prius quidem dum nouem chordarum tantum esset cythara, hyperhypate uocabatur. Nunc autem lichanos hypaton dicitur aliis superadditis. In quo ordine atque instructione, quoniam ad indicem digitum uenit, lichanos appellata est. Sed hoc posterius apparebit. Nunc uero enneachordi ordo sic se habet.  [Figure: [Figura] 11Kb]

Hestieus Colophonius decimam in grauiorem partem coaptauit chordam, Timotheus uero Milesius  undecimam. Que quoniam super hypaten atque parhypaten sunt addite, hypate quidem hypaton uocate sunt quasi maxime magnarum et grauissime grauium, aut excellentes excellentium. Sed uocata est prima inter undecim hypate hypaton. Secunda uero parhypate hypaton, quoniam iuxta hypaten hypaton collocata est. Tertia que dudum in enneachordo parhypate uocabatur, lichanos hypaton est nuncupata. Quarta uero hypate antiquum tenuit nomen. Quinta parhypate. Sexta lichanos antiquum scilicet habens uocabulum. Septima mese. Octaua paramese. Nona trite. Decima paranete. Undecima nete. Est igitur unum tetrachordum hypate hypaton,  parhypate hypaton, lichanos hypaton, hypate. Aliud uero hypate, parhypate, lichanos, mese, et hec quidem coniuncta sunt. Tertium uero est paramese, trite, paranete, nete. Sed quoniam inter superius tetrachordum, quod est hypate hypaton, parhypate hypaton, lichanos hypaton, hypate meson, et inter infimum, quod est paramese, trite, paranete, fit positione medium tetrachordum, quod est hypate, parhypate. Lichanos, mese, totum hoc medium tetrachordum meson uocatum est, quasi mediarum, uocaturque cum additamento hoc hypate meson, parhypate meson, lichanos meson, mese. Quoniam uero inter hoc meson tetrachordum, et inferius, quod est netarum, disiunctio est, meses scilicet et parameses, inferius omne tetrachordum disiunctarum, id  est diezeugmenon, uocatum est, cum additamento scilicet hoc: paramese diezeugmenon, trite diezeugmenon, paranete diezeugmenon, nete diezeugmenon, ut sit descriptio hoc modo:  [Figure: [Figura] 18Kb] Est igitur hic inter paramesen ac mesen disiunctio, atque ideo diezeugmenon tetrachordum hoc uocatum est. Quod si paramese auferatur, et sit mese trite, paranete, nete, tunc coniuncta, id est synemmena, erunt tria tetrachorda, uocabiturque ultimum tetrachordum synemmenon hoc modo:  [Figure: [Figura] 17Kb]  Sed quoniam in hac uel in superiore hendecachordi dispositione mese, que propter mediam collocationem ita uocata est, nete proxima accedit, et longe ab hypatis ultimis distat, nec proprium distantie retinet locum, aliud unum tetrachordum adiunctum est, super neten diezeugmenon, que quoniam superuadebat acumine netas superius collocatas, omne illud tetrachordum hyperboleon uocatum est hoc modo:  [Figure: [Figura] 23Kb]  Sed quoniam rursus mese non erat loco media, sed magis hypatis accedebat, idcirco super hypatas hypaton addita est una chorda, que dicitur proslambanomenos; ab aliquibus autem prosmelodos dicitur, tono integro distans ab ea que est hypate hypaton. Et ipsa quidem, id est proslambanomenos a mese octaua est, resonans cum ea diapason symphoniam, eademque ad lichanon hypaton resonat diatessaron  ad quartam, scilicet que lichanos hypaton ad meson resonat diapente symphoniam, et est ab ea quinta. Rursus mese a paramese distat tono, que eadem mese ad neten diezeugmenon quintam facit diapente consonantiam. Que nete diezeugmenon ad neten hyperboleon quartam, facit diatessaron consonantiam. Et proslambanomenos ad neten hyperboleon reddit bisdiapason consonantiam hoc modo:  [Figure: [Figura] 28Kb] 



CAPUT XXI. De generibus cantilenarum.


His igitur expeditis, dicendum est de generibus melorum. Sunt autem tria diatonum, chroma, enharmonium, et diatonicum quidem, aliquanto durius et naturalius. Chroma uero est iam quasi ab illa naturali intentione [a 1Kb] descendens, et in mollius decidens. Enharmonium uero optime atque apte coniunctum. Cum sint igitur quinque tetrachorda, hypaton, meson, synemmenon, diezeugmenon, hyperboleon; in his omnibus secundum diatonum cantilene procedit  uox per semitonium, tonum ac tonum, in uno tetrachordo. Rursus in alio tetrachordo per semitonium tonum et tonum ac deinceps. Ideoque uocatur diatonicum quasi quod per tonum ac per tonum progrediatur. Chroma autem quod dicitur color, quasi iam ab huiusmodi intentione prima mutatio cantatur per semitonium et semitonium et tria semitonia. Tota enim diatessaron consonantia est duorum tonorum ac semitonii, sed non pleni. Tractum est autem hoc uocabulum ut diceretur chroma a superficiebus, que cum permutantur, in alium transeunt colorem. Enharmonium uero quod est magis coaptatum, est quod cantatur in omnibus tetrachordis per diesin et diesin et [b 1Kb] diatonum.  Diesis autem est semitonii dimidium, ut sit trium generum descriptio, per omnia tetrachorda discurrens hoc modo:  [Figure: [Figura] 14Kb]



CAPUT XXII. De ordine chordarum nominibusque in tribus generibus.

Nunc igitur ordo chordarum disponendus est omnium que per tria genera uariantur, uel inconstanti ordine disponuntur. Prima est igitur proslambanomenos, que eadem dicitur prosmelodos; secunda, hypate hypaton; tertia parhypate hypaton; quarta uero uniuersaliter quidem lichanos appellatur. Sed si in diatono genere [a 1Kb] aptetur, dicitur lichanos hypaton diatonos. Si uero in chromate, dicitur diatonos  chromatice, uel lichanos hypaton chromatice. Si autem in enharmonio, dicitur lichanos hypaton enharmonios, uel diatonos hypaton enharmonios. Post hanc uocatur hypate meson; dehinc parhypate meson; atque [b 1Kb] hic lichanos meson simpliciter. In  [c 1Kb] diatonico quidem genere, diatonos meson. In chromate, lichanos meson chromatice, uel diatonos meson chromatice. In enharmonio diatonos meson enharmonios, uel lichanos meson enharmonios. Has sequitur mese. Post hanc sunt duo tetrachorda partim synemmenon, partim diezeugmenon. Et synemmenon est quod post mesen ponitur, id est trite synemmenon. Dehinc lichanos synemmenon, eadem [d 1Kb] in diatonico diatonos synemmenon. In chromate uero uel diatonos synemmenon chromatice, uel lichanos synemmenon chromatice. In enharmonio uero uel diatonos synemmenon enharmonios, uel lichanos synemmenon enharmonios. Post has nete synemmenon. Si uero mese neruo non sit synemmenon tetrachordum adiunctum, sed sit diezeugmenon,  est post mesen paramese. Dehinc trite diezeugmenon, inde lichanos diezeugmenon, que, in diatono, diatonos diezeugmenon. In chromate tum diatonos diezeugmenon chromatice, tum lichanos diezeugmenon chromatice. In enharmonio uero tum diatonos diezeugmenon enharmonios, tum lichanos diezeugmenon enharmonios. Eadem uero dicitur et paranete, cum additione uel diatoni, uel chromatis, uel enharmonii. Super has nete diezeugmenon, trite hyperboleon, paranete hyperboleon, nete hyperboleon et que est paranete hyperboleon, eadem in diatono diatonos hyperboleon. In chromate uero chromatice hyperboleon; in enharmonio uero enharmonios hyperboleon. Harum ultima ea est que est nete hyperboleon, et sit descriptio eiusmodi ut trium generum contineat dispositionem  in quibus et similitudinem nominum et differentiam pernotabis, ut si nerui similes in omnibus, cum eis qui sunt dissimiles colligantur, fiant simul omnes octo et uiginti. Hoc autem monstrat subiecta descriptio. [Figure: [Descriptio] 37Kb]


DIATONICUM. CHROMATICUM. ENHARMONIUM.
    Proslambanomenos. Proslambanomenos. Proslambanomenos.
    Hypate hypaton. Hypate hypaton. Hypate hypaton.
    Parhypate hypaton. Parhypate hypaton. Parhypate hypaton.
    Lichanos hypaton diatonos. Lichanos hypaton chromatice. Lichanos hypaton enharmonios.
    Hypate meson. Hypate meson. Hypate meson.
    Parhypate meson. Parhypate meson. Parhypate meson.
    Lichanos meson diatonos. Lichanos meson chromatice. Lichanos meson enharmonios.
    Mese. Mese. Mese.
    Trite synemmenon. Trite synemmenon. Trite synemmenon.
    Paranete synemmenon diatonos. Paranete synemmenon chromatice. Paranete synemmenon enharmonios.
    Nete synemmenon. Nete synemmenon. Nete synemmenon.
    Paramese. Paramese. Paramese.
    Trite diezeugmenon. Trite diezeugmenon. Trite diezeugmenon.
    Paranete diezeugmenon diatonos. Paranete diezeugmenon chromatice. Paranete diezeugmen. enharmonios.
    Nete diezeugmenon. Nete diezeugmenon. Nete diezeugmenon.
    Trite hyperboleon. Trite hyperboleon. Trite hyperboleon.
    Paranete hyperboleon diatonos. Paranete hyperboleon chromatice. Paranete hyperboleon enharmonios.
    Nete hyperboleon. Nete hyperboleon. Nete hyperboleon.





CAPUT XXIII. Que sint inter uoces in singulis generibus proportiones.

Hoc igitur modo per singula tetrachorda in generum proprietates partitio facta est, ut omnia quidem diatonici generis quinque tetrachorda, duobus tonis ac semitonio partiremur. Diciturque in hoc genere  tonus incompositus, idcirco quoniam integer ponitur, nec aliquod ei aliud interuallum adiungitur. Sed in singulis interuallis integri insunt toni. In chromate uero semitonio, ac semitonio incompositoque trihemitonio posita diuisio est. Idcirco autem incompositum hoc trihemitonium appellauimus, quoniam in uno collocatum est interuallo; potest [e 1Kb] autem appellari  trihemitonium in diatono genere semitonium ac tonus; sed non est incompositum, duobus enim id perficitur interuallis, et in enharmonio genere idem est. Constat autem ex diesi, et diesi, et [a 1Kb] ditono incomposito, quod scilicet propter eamdem causam incompositum nuncupamus, quoniam in uno collocatum est interuallo.



CAPUT XXIu. Quid sit synaphe.

Sed in his ita dispositis constitutisque tetrachordis synaphe est. Quam coniunctionem dicere Latina significatione possumus, quotiens duo tetrachorda unius termini medietas continuat atque coniungit, ut  in hoc tetrachordo: [Figure: [Figura] 14Kb] [b 1Kb] Hoc igitur est unum [c 1Kb] tetrachordum hypate hypaton, parhypate hypaton, lichanos hypaton, hypate meson. Aliud uero hypate meson, parhypate meson, lichanos meson, mese. In utrisque igitur tetrachordis hypate meson annumerata est. Superiorisque tetrachordi ea est acutissima, posterioris uero grauissima. Estque ista coniunctio una eademque chorda hypate meson, duo tetrachorda coniungens, ut eadem hypaton  ac meson tetrachorda in superiore descriptione adiunxit. Est igitur synaphe, que coniunctio dicitur, duorum tetrachordorum uox media, superioris quidem acutissima, posterioris uero grauissima.



CAPUT XXu. Quid sit diezeuxis.

Diezeuxis uero appellatur, que disiunctio dici potest, quotiens duo tetrachorda toni medietate separantur, ut in his duobus tetrachordis.

 [Figure: [Figura] 15Kb]  Duo igitur esse tetrachorda euidenter apparet, quoniam quidem octo sunt chorde. Sed diezeuxis est, id est disiunctio inter mesen et paramesen, que inter se pleno differre tono, de quibus euidentius explicabitur, cum unumquodque studiosius explanandum posterior tractatus assumpserit. Sed diligentius intuenti quinque, non amplius tetrachorda reperiuntur, hypaton, meson, synemmenon, diezeugmenon, hyperboleon.



CAPUT XXuI. Quibus nominibus neruos appellauerit Albinus.

Albinus autem earum nomina Latina oratione ita interpretatus est, ut hypatas principales uocaret,  mesas medias, synemmenas coniunctas, diezeugmenas disiunctas, hyperboleas excellentes. Sed nobis in alieno opere non erit immorandum.



CAPUT XXuII. Qui nerui quibus sideribus comparentur.

Illud tamen interim de superioribus tetrachordis addendum uidetur, quod ab hypate meson usque ad meten quasi quoddam ordinis disiunctionisque celestis exemplar est. Namque hypate meson Saturno est attributa, parhypate uero Iouiali circulo consimilis est, lichanon meson Marti tradidere, Sol meson obtinuit, trite synemmenon uenus habet, paranete synemmenon Mercurius regit, nete autem Lunaris circuli tenet exemplum. Sed Marcus Tullius contrarium  ordinem facit. Nam in uI lib. de Republica sic ait: Et natura fert ut extrema ex altera parte grauiter, ex altera autem acute sonent. Quam ob causam summus ille celi stellifercursus, cuius conuersio est concitatior acuto, et excitato mouetur sono, grauissimo autem hic lunaris atque infimus. Nam terra nona, immobilis manens, ima sede semper heret; hic igitur Tullius terram quasi silentium ponit, scilicet immobilem. Post hanc [d 1Kb] sui proximus a silentio est, dat Lune grauissimum sonum, ut sit Luna proslambanomenos, Mercurius hypate hypaton, uenus parhypate hypaton, Sol lichanos hypaton, Mars hypate meson,  Iupiter parhypate meson, Saturnus lichanos meson, Celum ultimum mese. Que uero sint harum immobiles, que uero in totum mobiles, que autem immobiles mobilesque consistant, cum de monochordi regularis diuisione tracta uero, erit locus aptior explicandi.



CAPUT XXuIII. Que sit natura consonantiarum.

[a 1Kb] Consonantiam uero licet aurium quoque sensus diiudicet, tamen ratio perpendit. Quotiens enim duo nerui, uno grauiore, intenduntur, simulque pulsi reddunt permixtum quodammodo et suauem sonum, dueque uoces quasi coniuncte in unum coalescunt, tunc fit ea que dicitur consonantia. Cum uero simul [b 1Kb] pulsi, sibi quisque ire cupit, nec permiscent ad  aurem suauem atque unum ex duobus compositum sonum, tunc est que dicitur dissonantia.



CAPUT XXIX. Ubi consonantie reperiuntur.

In his autem comparationibus grauitatis atque acuminis has consonantias necesse est inueniri, que sibi commensurate sint, id est que notam possunt communem habere mensuram, ut in multiplicibus duplum, quod est, illa pars metitur, que inter duos est terminos differentia, ut inter duos et quatuor binarius utrosque metitur, inter duos atque sex que tripla est, binarius utrosque metiatur, inter nouem atque octo eadem unitas est, que utrosque metiatur. Rursus in superparticularibus si sesquialtera sit proportio, ut quatuor ad sex, binarius est qui  utrosque metiatur, qui scilicet utrorumque est differentia. Quod si sesquitertia sit proportio, ut si octo senario comparentur, idem binarius utrosque metitur, id uero non euenit in ceteris generibus inequalitatum, que supra retulimus, ut in superpartiente. Nam si quinarium ad ternarium comparemus, binarius qui eorum differentia est, neutrum metitur. Nam si semel ternario comparatus, minor est, duplicatus excedit. Item bis quinario comparatus, minor est, tertio uero supergreditur. Atque idcirco hoc primum inequalitatis genus a consonantie natura disiungitur [c 1Kb] amplius quod in his que consonantias formant, multa similia sunt, in [d 1Kb] his uero minime; id probatur hoc modo: namque duplum nichil est aliud nisi bis simplum. Triplum nichil aliud nisi tertio simplum. Quadruplum  uero idem est quod quarto simplum. Sesquialterum, bis medietas. Sesquitertium uero ter pars tertia, quod haud facile in ceteris inequalitatum generis inuenitur.



CAPUT XXX. Quemadmodum Plato dicat fieri consonantias.

Plato [e 1Kb] uero hoc modo fieri in aure consonantiam dicit. Necesse est, inquit, uelociorem quidem esse acutiorem sonum. Hic igitur cum grauem precesserit, in aurem celer ingreditur, [f 1Kb] ostensaque extrema eiusdem corporis parte quasi pulsus iterato motu  reuertitur. Sed iam segnior, nec ita celeri, ut primo impetu emissus cucurrit, quocirca grauior quoque. Cum igitur iam grauior rediens, nunc primum graui sono uenienti similis occurrit, miscetur ei, unamque, [g 1Kb] ut ait Plato, consonantiam miscet.



CAPUT XXXI. Quid contra Platonem Nicomachus sentiat.

Sed id Nicomachus non arbitratur dictum ueraciter. Neque enim similium esse [h 1Kb] consonantiam, sed dissimilium potius in unum eamdemque [i 1Kb] consonantiam uenientium; grauius [i 1Kb] uero graui si misceatur, nullam facere consonantiam, quoniam hanc canendi concordiam similitudo non efficit, sed dissimilitudo. Que cum distet in singulis uocibus, copulatur in mixtis. Sed hinc potius Nicomachus consonantiam fieri putat. Non, inquit, unus tantum pulsus est, qui  simplicem modum uocis emittat, sed semel percussus neruus sepius erem pellens multas efficit uoces. Sed quia ea uelocitas est percussionis, [k 1Kb] ut sonus sonum quodammodo comprehendat, distantia non sentitur, et quasi una uox auribus uenit. Si igitur percussiones grauium sonorum commensurabiles sint percussionibus acutorum sonorum, ut in his proportionibus quas supra retulimus, non est dubium quin ipsa commensuratio sibimet misceatur, unamque uocum efficiat consonantiam.



CAPUT XXXII. Que consonantia quam merito precedat.

Sed inter omnes quas retulimus consonantias, habendum iudicium est ut in aure, ita quoque in ratione  quam harum meliorem oporteat arbitrari. Eodem namque modo auris afficitur sonis, uel oculus aspectu, quo animi iudicium numeris uel continua quantitate. Proposito enim numero uel linea, nichil est facilius quam eius duplum oculo uel animo contueri. Item post dupli iudicium sequitur dimidii, post dimidium tripli, post [l 1Kb] triplum partis tertie. Que ideo quoniam facilior est dupli descriptio, optimam Nicomachus putat diapason consonantiam, post hanc diapente, que medium tenet, hinc diapente ac diapason, que triplum. [m 1Kb] Ceteraque secundum eumdem modum formamque diiudicat. Non uero hoc Ptolemeus eodem modo, cuius omnem sententiam posterius explicabo.



CAPUT XXXIII. Quo sint modo accipienda que dicta sunt.


Omnia tamen que dehinc diligentius expedienda sunt, summatim nunc ac breuiter attentemus, ut interim in superficie quadam animum hec lectoris assuefaciant, qui ad interiorem scientiam posteriore tractatione descendet. Nunc uero quod erat Pythagoricis in morem, ut cum quid a magistro Pythagora diceretur, hinc nullus rationes petere audebat, sed erat ei ratio docentis auctoritas, idque fiebat [n 1Kb] quandiu discentis animus firmiore doctrina roboratus, ipse [o 1Kb] eamdem rerum rationem nullo etiam docente  reperiret; ita etiam nunc lectoris fidei que proponimus, commendamus, ut arbitretur diapason in dupla, diapente in sesquialtera, diatessaron in sesquitertia, diapente ac diapason in triplici, bis diapason in quadrupla propositione consistere. [a 1Kb] Post uero et hoc ratio diligentius explicabit, et quibus modis aurium quoque iudicio consonantie musice colligantur, ceteraque omnia que superius dicta sunt amplior tractatus edisseret, et tonum sesquioctauam facere proportionem, eumque in duo equa diuidi non posse, sicut nullam eiusdem generis [b 1Kb] proportiones, id est superparticularis; diatessaron etiam consonantiam duobus tonis semitonioque consistere, semitonia uero esse duo, maius ac minus, diapente autem tribus tonis ac semitonio minore contineri. Diapason uero  quinque tonis ac duobus minoribus semitoniis expleri, neque ad sex tonos ullo modo peruenire. Hec omnia posterius et numerorum ratione et aurium iudicio comprobabo, atque hec hactenus.



CAPUT XXXIu. Quid sit musicus.

Nunc illud est intuendum quod omnis ars, omnisque etiam disciplina honorabiliorem naturaliter habeat rationem, quam artificium, quod manu atque opere artificis exercetur. Multo enim est maius atque [c 1Kb] altius scire quod quisque faciat, quam ipsum illud efficere quod sciat; etenim artificium corporale, quasi seruiens famulatur. Ratio uero quasi domina imperat, et nisi manus secundum id quod ratio sancit efficiat, frustra fit. Quanto igitur preclarior est  scientia musice in cognitione rationis, quam in opere efficiendi atque actu tantum, scilicet quantum corpus mente superatur! Quod scilicet rationis expers seruitio degit, illa uero imperat, atque ad rectum deducit, quod nisi pareat eius imperio, et expers rationis opus titubabit. Unde fit ut speculatio rationis operandi actu non egeat. Manuum uero opera nulla  sint, nisi ratione ducantur. Iam uero quanta sit gloria meritumque rationis hic intelligi potest, quod ceteri  corporales artifices non ex disciplina, sed ex ipsis potius instrumentis cepere uocabula. Nam citharedus ex cithara, uel [d 1Kb] tibicen ex tibia, ceterique suorum instrumentorum uocabulis nuncupantur. Is uero est musicus qui, ratione perpensa, canendi scientiam, non seruitio operis, sed imperio speculationis [e 1Kb] assumit. Quod scilicet in edificiorum bellorumque opera uidemus, et in contraria scilicet nuncupatione uocabuli. Eorum namque nominibus uel edificia inscribuntur, uel ducuntur triumphi, quorum imperio ac ratione instituta sunt, non quorum opere seruitioque perfecta. Tria sunt igitur genera que circa artem musicam uersantur:  unum genus est quod instrumentis agitur, aliud fingit carmina, tertium quod instrumentorum opus carmenque diiudicat. Sed illud quidem quod in instrumentis positum est, ibique totam operam consumit, ut [f 1Kb] sunt citharedi, quique organo ceterisque musice instrumentis artificium probant, a musice scientie intellectu seiuncti sunt, quoniam famulantur , nec quidquam afferunt rationis, sed sunt totius speculationis expertes. Secundum uero musicam agentium est genus petarum, quod non potius speculatione ac ratione quam naturali quodam instinctu fertur ad carmen, atque idcirco hoc quoque genus a musica segregandum est. Tertium est quod iudicandi peritiam sumit, ut rhythmos cantilenasque eorumque carmen possit perpendere. Quod scilicet quando totum  in ratione ac speculatione positum est, hoc proprie musice deputabitur. Isque musicus est cui adest facultas secundum speculationem rationemue propositam ac musice conuenientem, de modis ac rhythmis, deque generibus cantilenarum, ac de permixtionibus, ac de omnibus de quibus posterius explicandum est, ac de petarum carminibus, iudicandi.



LIBER SECUNDUS.



CAPUT PRIMUM. Proemium.


Superius uolumen cuncta digessit, que nunc diligentius [a 1Kb] explicanda esse proposui; itaque priusquam ad ea ueniam que propriis rationibus perdocenda sunt, pauca premittam, quibus elucubratior animus auditoris ad ea que dicenda sunt accipienda perueniat.



CAPUT II. Quid Pythagoras esse philosophiam constituerit.

Primus omnium Pythagoras sapientie studium philosophiam nuncupauit, quam scilicet eius rei notitiam ac disciplinam ponebat, que proprie uereque esse diceretur. Esse autem illa putabat que nec intentione crescerent, nec diminutione decrescerent,  nec ullis accidentibus mutarentur. Hec autem esse formas, magnitudines, qualitates, habitudines, ceteraque que per se speculata immutabilia sunt, iuncta uero corporibus permutantur, et multimodis uariationibus mutabilis rei cognatione uertuntur.



CAPUT III. De differentiis quantitatis, et que cui discipline sit deputata.

Omnis uero quantitas secundum Pythagoram uel continua, uel discreta est. Sed que continua est magnitudo appellatur, que discreta est multitudo. Quorum hec est diuersa et contraria pene proprietas. Multitudo enim a finita inchoans quantitate, crescens in infinita progreditur, ut nullus crescendi finis occurrat. Estque ad minimum terminata, interminabilis  ad maius, eiusque principium unitas est, qua minus nichil est. Crescit uero per numeros atque in infinita [a 1Kb] protenditur, nec ullus numerus, quo minus crescat, terminum facit. Sed magnitudo finitam rursus sue mensure recipit quantitatem, sed in infinita decrescit. Nam si sit [b 1Kb] pedalis linea, uel cuiuslibet alterius modi, potest in duo equa diuidi, eiusque medietas in medietatem secari, eiusque rursus medietas in aliam medietatem, ut nunquam ullus secandi magnitudinem terminus fiat. Ita magnitudo quantum ad maiorem modum terminata est, fit uero cum decrescere ceperit infinita. At contra numerus, quantum ad minorem modum finitus est, infinitus autem incipit esse cum crescit. Cum igitur hec ita sint infinita, tamen quasi de rebus finitis philosophia pertractat, inque rebus infinitis reperit aliquid terminatum, de quo possit iure acumen proprie speculationis adhibere. Namque magnitudinis alia sunt immobilia, ut  terra, ut quadratum, uel triangulum, uel circulus. Alia [c 1Kb] sunt mobilia, ut sphera mundi, et quidquid in [d 1Kb] eo rata celeritate conuertitur. Discrete uero quantitatis alia sunt per se, ut tres uel quatuor, uel ceteri numeri; alia uero ad aliud, ut duplum, triplum, aliaque que ex [e 1Kb] comparatione nascuntur. Sed immobilis magnitudinis geometria speculationem tenet. Mobilis uero scientiam astronomia persequitur. Per se uero discrete quantitatis arithmetica auctor est. Ad aliquid uero relate musica probatur obtinere peritiam.



CAPUT Iu. De [f 1Kb] relate quantitatis differentiis.

Ac de ea quidem quantitate discreta que per se est in arithmetica sufficienter diximus. Relate uero ad aliquid quantitatis simplicia quidem genera tria sunt: unum quidem multiplex, aliud uero superparticulare, tertium superpartiens. Cum uero multiplex superparticulari superpartientique miscetur, fiunt due alie ex his, id est multiplex superparticularis, e multiplex superpartiens. Horum igitur omnium talis est regula, si unitatem cunctis in naturali numero uolueris comparare, ratus multiplicis ordo texetur. Duo enim ad unum duplus est, tres ad eumdem triplus, quatuor quadruplus, et in ceteris eodem modo, ut subiecta descriptio docet. [Figure: [Figura] 13Kb] Si uero superparticularem proportionem queras, naturalem  sibi compara numerum, detracta scilicet unitate, ut tres duobus sesquialter est, quatuor tribus, qui sesquitertius est, quinarius quaternario sesquiquartus est, et in ceteris eodem modo, quod monstrat subiecta descriptio. [Figure: [Figura] 12Kb]  Superpartientes autem tali modo reperies. Disponas naturalem numerum a ternario scilicet inchoantem. Si unum igitur intermiseris, superbipartientem effici pernotabis; quod si duo, supertripartientem; quod si tres, superquadripartientem, idemque in ceteris. [Figure: [Figura] 11Kb] Ad hunc ordinem spectans et compositas ex multiplici et superparticulari, et ex multiplici et superpartienti proportiones, lector diligens speculabitur. Sed de his tamen omnibus in arithmeticis expeditius dictum est.



CAPUT u. Cur multiplicitas antecellat.

Sed in his illud est considerandum quod multiplex inequalitatis genus longe duobus reliquis uidetur antiquius. Naturalis enim numeri dispositio, in multiplicibus unitati que prima est, comparatur. Superparticularis uero non unitatis comparatione perficitur, sed ipsorum, qui post unitatem sunt dispositi numerorum,  ut ternarii ad binarium, quaternarii ad ternarium, et in ceteris ad hunc modum. Superpartientium uero longe retro formatio est, que nec continuis numeris comparatur, sed intermissis, nec semper equali  intermissione. Sed nunc quidem una, nunc uero duabus, nunc tribus, nunc quatuor, atque ita in infinita succrescit. Amplius multiplicitas ab unitate incipit, superparticularitas a binario, superpartiens proportio a ternario initium capit. Sed de his hactenus; nunc quedam que quasi axiomata Greci uocant, premittere oportebit, que tum demum quo spectare uideantur [a 1Kb] intelligemus, cum de uniuscuiusque rei demonstratione tractabimus.



CAPUT uI. Qui sint quadrati numeri [b 1Kb] deque his speculatio.

Quadratus numerus est qui gemina dimensione in equa concreuerit, ut bis duo, ter tres, quater quatuor, quinquies quinque, sexies sex, quorum est ista descriptio:  [Figure: [Figura] 5Kb] Superius igitur dispositus numerus naturalis, latus est quadratorum inferius descriptorum. Continuum enim naturaliter sunt quadrati, qui sese in subiecto ordine consequuntur, ut 4, 9, 16, et ceteri. [Figure: [Figura] 4Kb] Si [c 1Kb] igitur continuum quadratum minorem a continuo quadrato maiore sustulero, quod relinquitur tantum erit quantum est quod ab utrorumque quadratorum  lateribus iungitur; ut si quatuor auferam a nouenario, quinque sunt reliqui, qui ex duobus et tribus, qui sunt utrorumque quadratorum latera, coniunguntur. Item si nouenarium aufero de eo qui sedecim numeris ascriptus est, 7 sunt reliqui, qui scilicet ex ternario quaternarioque coniunctus est, qui [d 1Kb] predictorum quadratorum latera sunt. Idemque est in ceteris. [Figure: [Figura] 6Kb] Quod si non sint continui quadrati, sed unus inter eos transmissus sit, fit eius quod relinquitur medietas, id quod ex utriusque lateribus efficitur, ut si quaternarium  de 16 quadrato auferamus, 12 relinquuntur, quorum 12 medietas est is numerus qui ex utrorumque lateribus conuenit. Sunt autem utrorumque latera, duo et quatuor, que senarium iuncta perficiunt. Atque in ceteris idem modus est. Sin uero duo intermittantur, tertia pars erit eius quod relinquitur, id quod utrorumque latera coniungunt, ut si quatuor de 25 auferam, intermissis duobus quadratis, reliqui 21 sunt. Eorum uero latera sunt 2 et 5 qui efficiunt 7, qui sunt pars tertia numeri 21. Atque hec regula est, ut si tres intermissi [e 1Kb] sint, pars quarta sit, id quod ex utrorumque lateribus efficitur eius  quod subtracto minore a maiore relinquitur. Sin quatuor transmittantur, quinta, atque uno plus uocabulo numeri partes uenient, quam sit intermissio numerorum.



CAPUT uII. Omnem inequalitatem ex equalitate procedere, eiusque demonstratio.

Est autem quemadmodum unitas pluralitatis numerique principium, ita equalitas proportionum. Tribus enim preceptis  multiplices proportiones ex equalitate producimus, ex conuersis uero multiplicibus superparticulares habitudines procreamus. Item ex conuersis superparticularibus, superpartientes comparationes efficimus. Ponantur enim tres unitates, uel tres binarii, uel  tres ternarii, uel quotlibet equi termini, et sit primus primo equus in sequenti scilicet ordine constitutus. Secundus uero primo ac secundo, tertius primo, duobus secundis ac tertio, ita enim numero progresso, fit duplex multiplicitatis prima proportio, ut hec subiecta descriptio monet. [Figure: [Figura] 4Kb] Nam unitas in secundo ordine constituta, equa est prime unitati in superiore loco disposite. Item binarius equus est unitati prime ac secunde. Item quaternarius equus est unitati prime, ac duabus unitatibus secundis atque unitati tertie, et est 1, 2, 4, dupla proportio. Quod si de his idem feceris, tripla comparatio procreabitur, ac de tripla quadrupla, de  quadrupla quincupla, ac deinceps talis currit habitudinum procreatio. Rursus hisdem tribus preceptis superparticulares [f 1Kb] fiunt, ut uno probamus exemplo. Conuertamus nunc, et priorem maiorem numerum disponamus 4, 2, 1; ponatur igitur primus primo equus, id est 4; secundus primo scilicet et secundo, id est 6; tertius primo, duobus secundis, et tertio, id est 9; quibus dispositis sesquialtera notatur esse proportio. [Figure: [Figura] 5Kb] Atque id si de triplis fiat, sesquitertia; si de quadruplis sesquiquarta, consimilibusque in alterutra parte  uocabulis proportionalitas ex multiplicitate nascetur, ex superparticularitate uero conuersa ducitur superpartiens habitudo. Disponatur enim conuersim sesquialtera comparatio, 9, 6, 4. Ponatur enim primus primo equus, id est 9; secundus primo et secundo, id est 15; tertius primo duobus secundis ac tertio, id est 25; ac disponantur in ordinem hoc modo: [Figure: [Figura] 5Kb] Superbipartiens igitur ex conuersis sesquialteris habitudo  producta est; quod si quis ad hanc speculationem diligens scrutator accedat, ex sesquitertiis conuersis supertripartientem producit, ceterisque similibus uocabulis adequatis cunctas ex superparticularitate superpartientis species procreari mirabitur. Ex non conuersis autem superparticularibus, sed ita ut ex multiplici procreati sunt, manentibus, necesse est multiplices superparticulares creari. Ex manentibus uero superpartientibus, ita ut ex superparticularibus prodierunt, non alii nisi multiplices superpartientes procreabuntur. Ac de his quidem hactenus, diligentius enim in Arithmetice libris de hac comparatione est disputatum.



CAPUT uIII. Regula quotlibet continuas proportiones superparticulares inueniendi.

 Sepe autem accidit ut tres, uel quatuor, uel quotlibet equas superparticularium proportiones de musica disputator inquirat. Sed ne id casu atque inscitia facientes, error ullus difficultatis impediat, hac regula quotlibet equas proportiones ex multiplicitate ducemus. Unusquisque multiplex ab unitate scilicet computatus, tot superparticulares habitudines precedit, sue scilicet in contrariam partem denominationis, quotus ipse ab unitate [a 1Kb] discesserit. Hoc modo ut duplex sesquialteras antecedat, triplex sesquitertias, quadruplex sesquiquartas, ac deinceps in hunc modum. Sit igitur duplorum subiecta descriptio.  [Figure: [Figura] 7Kb] In superiore igitur descriptione binarius primus multiplex, unum ad se ternarium habet, qui possit facere sesquialteram proportionem. Ternarius uero non habet alium qui eius possit esse sesquialter, quoniam medietate deficit. Rursus quaternarius secundus est duplex, hic duos sesquialteros antecedit senarium et nouenarium, qui medietate caret. Atque idcirco nullus ei habitudine sesquialtera comparatur, et in ceteris idem est. Tripli uero eodem modo sesquitertios creant; sit enim similis in triplo descriptio.  [Figure: [Figura] 10Kb] In superiore igitur descriptione sesquitertias proportiones ita natas uidemus, ut primus [b 1Kb] triplex unum sesquitertium antecedat, secundus duos, tertius tres,  semperque pars tertia in ultimo numero naturali quodam fine claudatur. Quod si quadruplum statueris eodem modo, sesquiquartos inuenies, si quincuplum sesquiquintos. Ac deinceps singuli [c 1Kb] denominationis multiplicis tot superparticulares precedunt, quote loco ipsi a se unitate discesserint. Unam uero tantum quadrupli dispositionem ponemus, ut in ea sicut in ceteris lector diligens acumen mentis exerceat. [Figure: [Figura] 10Kb]  Hec igitur speculatio ad hanc utilitatem uidetur inuenta, ut quotienscunque 4 uel 5, uel quotlibet sesquialteros, uel sesquitertios, uel sesquioctauos, uel quotlibet alias proportiones quis inuestigare uoluerit, nullo errore labatur, utque non ei numero primo tales proportiones querat aptare, qui quanti [d 1Kb] sint propositi, tot precedere, et post se habere non possit. Sed disponat potius multiplices, uideatque quantos superparticulares requirit, eumque multiplicem respiciat, qui eo loco ab unitate recesserit, ut est in superioribus descriptionibus, si tres [e 1Kb] sesquialteros fortasse quesierit, non a quaternario ingrediatur  inuestigationem. Hic enim, quoniam secundus est duplus, duos tantum precedit, tertiumque ei aptare non poterit, sed ut ab octonario medietates tentet apponere. Hic enim quoniam tertius est, tres quas querit sesquialteras proportiones efficiet, et in ceteris eodem modo. Est etiam alia augendi proportiones uia hoc modo: Radices proportionum dicuntur in eisdem comparationibus minime proportionis. Disponatur enim numerus naturalis, unitate multiplicatus. [Figure: [Figura] 3Kb] Minime igitur proportiones sunt, ut in sesquialtera 3 ad 2, in sesquitertia 4 ad 3, in sesquiquarta 5 ad 4, et deinceps in infinitum, et quecunque se proportiones unitate precesserint. Propositum igitur sit  duas sesquialteras proportiones continua comparatione producere. Sumo radicem sesquialteram, eamque dispono, 2 et 3. Multiplico igitur binarium per binarium, fiunt 4. Item ternarius per binarium crescat, erunt 6. Rursus ternarium in semetipsum ducemus, fiunt 9, qui disponuntur hoc modo: [Figure: [Figura] 3Kb] Inuenimus igitur duas propositas sesquialteras proportiones 6 ad 4, et 9 ad 6. Sit nunc propositum tres inuenire. Dispono eosdem numeros quos supra in [f 1Kb] exquirendis duabus sesquialteris habitudinibus proposueram, ipsasque sesquialteras proportiones.  Multiplico binario quaternarium, fiunt octo. Rursus senarium binario, fiunt 12. Rursus nouenarium binario, fiunt 18. Rursus nouenarium ternario, fiunt 27. Disponantur igitur hoc modo: [Figure: [Figura] 5Kb] Atque hic modus erit in ceteris, ut [a 1Kb] si sesquitertias proportiones uelis extendere, ponas sesquitertiorum radices, que sunt quaternarius atque ternarius ad se inuicem comparati. [Figure: [Figura] 5Kb]  Atque ad hunc modum multiplices, quod si sesquiquartas sesquiquartorum dispones radices, eademque multiplicatione sesquiquartos quotlibet [b 1Kb] extendes. Quantum autem nobis he considerationes prosint, sequens ordo monstrabit.



CAPUT IX. De proportione numerorum qui ab aliis metiuntur.

Si duos numeros eorum differentia integre fuerit permensa, in eadem sunt proportione numeri, quos sua differentia mensa est, in qua erunt proportione etiam hi numeri secundum quos eos sua mensa est differentia. Sint enim numeri 50, 55; hi [c 1Kb] ergo ad se inuicem sesquidecima habitudine comparantur, et est eorum differentia quinarius, qui scilicet est pars decima numeri 50. Hic igitur metietur quidem 50  numerum decies, 55 uero undecies; secundum decem igitur atque 11 numeros 55 et 50 propria differentia, id est quinarius, permetietur, et sunt 11 ad 10 sesquidecima comparatione compositi. In eadem igitur sunt proportione numeri quos propria differentia [d 1Kb] integra permensa est, in qua sunt hi secundum quos eos propria differentia est permensa; quod si qua differentia numerorum ita eos numeros quorum est differentia metiatur, ut eamdem mensuram numerorum pluralitas excedat, idemque in utrisque sit excessus, et sit diminutior differentie mensura, quam est pluralitas numerorum, maiorem obtinebunt proportionem ad se inuicem numeri, si eis illud quod relinquitur post mensionem, retractum sit, quam fuerunt integri, cum eos propria differentia  metiebatur. Sint enim numeri duo 53, 58; hos igitur quinarius, qui est eorum differentia, [e 1Kb] metiatur. Metitur igitur 53 quinarius decies usque ad 50, relinquit uero ternarium. Rursus 58 numerum metitur idem undecies usque ad 55, atque in eo iterum ternarium derelinquit. Auferatur igitur ex utrisque ternarius, fiunt 50 et 55, qui disponatur hoc modo: [Figure: [Figura] 3Kb] In hoc igitur manifestum est maioris esse proportionis inter se 50 et 55 quam 53 et 58. In minoribus enim numeris maior semper proportio reperitur,  quod paulo posterius demonstrabimus. Sin uero illa differentie permensio numerorum multitudinem superuadat, eademque utrosque numeri pluralitate pretereat, minores erunt proportiones numeri superius mensi cum additione eius summe qua utrosque metiens differentia superuadit, quam fuerunt ante, cum eos propria differentia metiebatur. Sint enim numeri 48 et 53, horum quinarius differentia est. Metiatur igitur 48 numerum, quinarius decies fiunt 50. Superuadit igitur 50 numerus 48 numerum binario, idem quinarius 53 undecies metiatur fiunt 55, qui eisdem rursus duobus 53 numerum superuadit; addatur utrisque binarius et disponantur hoc modo:  [Figure: [Figura] 3Kb] Minores igitur sunt proportiones 50 ad 55 comparati, cum additione scilicet binarii quo differentia eos metiens superuadit, quam 48 et 53 numeri quos eadem, que tamen in eis supercreuit, quinarii differentia permensa est. Maiores uero et minores proportiones hoc modo intelliguntur. Dimidia pars maior est quam tertia. Tertia pars est maior quam quarta. Quarta pars maior est quam quinta, ac deinceps eodem modo. Unde fit ut sesquialtera proportio maior sit sesquitertia, et sesquitertia sesquiquartam uincat. Atque idem in ceteris. Hinc euenit ut in numeris maioribus minor, et minoribus maior semper uideatur proportio superparticularium numerorum. Quod apparet in numero naturali: disponatur enim  numerus naturalis 1, 2, 3, 4. Binarius igitur ad unitatem duplus est. Ternarius ad binarium sesquialter est. Quaternarius uero ad ternarium sesquitertius. Maiores uero sunt numeri [f 1Kb] tres et 4. Minores uero binarius et unitas, in maioribus igitur minor, et in minoribus maior proportio continetur; hinc apparet quod si aliquibus numeris proportionem continentibus superparticularem, equa pluralitas addatur, maiorem esse proportionem ante eque pluralitatia augmentum, quam posteaquam eis equa sit addita pluralitas.



CAPUT X. Que ex multiplicibus et superparticularibus [g 1Kb] multiplicitates fiant.

Illud etiam pretermittendum non uidetur, quod  paulo post demonstrabitur, si multiplex interuallum binario fuerit multiplicatum, id etiam quod ex illa multiplicatione nascetur multiplex esse. Quod si id quod ex tali multiplicatione procreatum sit non fuerit multiplex, tunc illud non esse multiplex, quod binario fuerit multiplicatum. Item si superparticularis proportio binario multiplicetur, id quod fit [h 1Kb] neque superparticulare esse, [i 1Kb] neque multiplex. Quod si id quod ex tali multiplicatione nascetur, neque multiplex, neque superparticulare est, tunc illud quod binario multiplicatum est, uel superparticularis uel alterius generis est, non uero multiplicis.



CAPUT XI. Qui superparticulares quos multiplices efficiant.


His illud est addendum duos primos superparticulares primam efficere multiplicem proportionem, ut sesquialter et sesquitertius coniungantur duplicem creant. Sint enim numeri 2, 3, 4, [a 1Kb] 3 ad 2 sesquialter est, 4 ad 3 sesquitertius, quatuor ad duo duplus. Rursus primus multiplex primo additus superparticulari secundum multiplicem creat. Sint enim numeri 2, 4, 6; 4 namque ad 2 duplex est, primus scilicet multiplex. At 6 ad 4 sesquialter, qui est primus superparticularis; 6 ad duos triplus, qui secundus est multiplex: quod si triplum sesquitertio addas, quadruplus efficitur; si quadruplum sesquiquarto, quincuplus. Atque in hunc modum iunctis proportionibus  multiplicium ac superparticularium, in infinitum multiplices procreantur.



CAPUT XII. De arithmetica, geometrica, harmonica medietate.

Quoniam uero de proportionibus que erant interim tractanda prediximus, nunc de medietatibus est dicendum. Proportio enim est duorum ad se terminorum quedam comparatio, terminos autem uoco numerorum summas. Proportionalitas est equarum proportionum collectio. Proportionalitas uero in tribus terminis minimis constat. Constat autem plerumque in pluribus, ut in quatuor uel in sex terminis. Cum enim primus ad secundum terminum eamdem retinet proportionem quam secundus ad tertium, dicitur hec proportionalitas. Estque inter tres terminos  medius, qui secundus est. Has igitur proportiones medii termini coniungentis, trina partitio est. Aut enim equa est differentia minoris termini ad medium, et medii ad maximum, sed non equa proportio, ut in his numeris 1, 2, 3; inter unum quippe ac duo et inter duo et tres tantum unitas differentiam tenet. Non est autem equa proportio. Duo quippe ad unum dupli sunt, ternarius ad duo sesquialter. Aut est equa proportio in utrisque, non uero equalibus differentiis constituta, ut in his numeris 1, 2, 4. Nam duo ad unum ita sunt dupli, quemadmodum quaternarius ad binarium. Sed inter quaternarium binariumque binarius, inter binarium atque unitatem unitas differentiam facit. Est uero tertium medietatis genus, quod neque eisdem proportionibus neque  eisdem differentiis constat. Sed quemadmodum se habet maximus terminus ad minimum, ita sese habet maiorum terminorum differentia ad minorum differentiam terminorum, ut in his numeris 3, 4, 6. Nam sex ad 3 duplus est, inter sex uero et 4 binarius interest. Inter quaternarium uero ac ternarium unitas. Sed binarius comparatus ad unitatem rursus duplus est; ergo ut est maximus terminus in numeris ad minimum, ita maiorum differentia ad minorum differentiam terminorum. uocatur igitur illa medietas, in qua eque sunt differentie, arithmetica. Illa uero in qua eque proportiones, geometrica. Illa autem quam  tertiam descripsimus, harmonica. Quarum hec subiiciamus exempla: [Figure: [Figura] 4Kb] Non uero ignoramus alias quoque esse proportionum medietates, quas quidem in arithmetica diximus; sed ad presentem tractatum he sunt interim necessarie. Sed inter has tres medietates proportionalitas quidem proprie, et maxime geometrica nuncupatur, idcirco quoniam equis proportionibus tota contexitur. Sed tamen eodem utemur promiscue uocabulo, proportionalitates etiam ceteras nuncupantes.



CAPUT XIII. De continuis medietatibus et disiunctis


Sed in his alia continua est proportionalitas, alia disiuncta. Continua quidem, ut superius disposuimus [b 1Kb] . Unus enim idemque numerus medius, nunc quidem maiori supponitur, nunc quidem minori preponitur. Quotiens uero duo sunt medii, tunc disiuncta proportionalitas nuncupatur, ut in geometrica hoc modo, 1, 2, 3, 6. Nam ut est binarius ad unitatem, ita senarius ad ternarium, et uocatur hec disiuncta proportionalitas; unde intelligi potest continuam quidem proportionalitatem in tribus et [c 1Kb] minimis terminis inueniri, disiunctam uero in 4. Potest autem in 4 et in pluribus continua esse proportionalitas, siquidem hoc modo sit, 1, 2, 4, 8, 16. Sed hic non erunt due proportiones, sed plures, semperque  una minus quam sint termini constituti.



CAPUT XIu. Cur ita appellate sint digeste superius medietates.

Idcirco autem una [d 1Kb] eorum medietas arithmetica nuncupatur, quod inter terminos, secundum numerum equa est differentia. Geometrica uero secunda dicitur, quod similis est qualitas proportionis. Harmonica autem uocatur, quoniam ita est coaptata, ut in differentiis ac terminis equalitas proportionum consideretur. Et de his quidem diligentius in arithmeticis disputatum est, nunc uero ut commemoremus, tantum ista percurrimus.



CAPUT Xu. Quemadmodum ab equalitate supradicte processerant medietates.

 Sed paulisper quemadmodum iste proportionalitates ab equalitate [e 1Kb] procreantur dicendum est. Predictum est enim quod in numero ualet unitas, idem in proportionibus equalitatem ualere, et sicut numeri caput est unitas, ita proportionum equalitatem esse principium. Quocirca hoc modo arithmetica medietas ab equalitate nascetur: positis enim tribus equis terminis, hi duo modi sunt quibus hec proportionalitas producatur. Ponatur enim primus primo equus. Secundus primo et secundo. Tertius primo secundo ac tertio, quod hoc monstratur exemplo: Sint unitates tres. Ponatur igitur primus primo equus  id est unus. Secundus primo ac secundo, id est duo. Tertius primo secundo ac tertio, id est tres, eritque dispositio [a 1Kb] talis: [Figure: [Figura] 3Kb] Rursus sint tres binarii inequalitate constituti, 2, 2, 2: ponatur primus primo equus, id est 2. Secundus primo et secundo, id est 4. Tertius primo secundo ac tertio, id est 6, et erit dispositio hec: [Figure: [Figura] 3Kb] [b 1Kb] Sed in his hoc speculandum est, quod unitas fuerit ad equalitatis principium constituta, unitas etiam erit in differentiis numerorum, ipsi uero numeri inter  se nullum intermittunt. [c 1Kb] Si uero binarius teneat equalitatem, binarius est differentia, et unus inter terminos semper numerus intermittitur. Sin uero ternarius idem differentia est, inter [d 1Kb] terminos uero duo naturaliter constituti intermittentur, ac deinceps in hunc modum: [Figure: [Figura] 3Kb] Est etiam alia proportionalitatem arithmeticam procreandi uia. Ponantur enim tres equi termini, constituaturque primus primo ac secundo equus, secundus primo ac duobus secundis, tertius primo et duobus secundis ac tertio, ut si sint tres unitates. Sit [e 1Kb] primo primo ac secundo equus, id est secundo. Secundus uero primo, ac duobus secundis, id est  lertio. Tertius autem primo, duobus secundis ac terlio, id est quatuor. [Figure: [Figura] 3Kb] Hic igitur terminorum differentiam unitas tenet; inter binarium enim et unitatem, atque inter ternarium ac binarium, unitas interest. Nullus uero naturalis numerus intermittitur. Post unitatem enim mox binarius est, ac post binarium ternarius naturaliter constitutus; idem rursus in binario fiat. Sintque tres binarii, et sit primus primo ac secundo equus, id est quaternarius; secundus uero primo et duobus secundis, id est senarius; tertius autem primo, duobus secundis ac tertio, id est octonarius.  [Figure: [Figura] 3Kb] Hic quoque binarius tenet differentiam terminorum, uno inter eos naturaliter intermisso. Nam inter 4 et 6 quinarius naturaliter intermittitur, inter 6 atque 8 septenarius collocatur. Quod si ternarius equalitatis principium sit, fiet ternarius differentia; uerbi gratia: Sint [f 1Kb] termini tres ad regulas superiorum subtus. [Figure: [Figura] 3Kb] In his ergo ternarius est differentia, et duo numeri intermissi, id est uno minus quam sit differentia semper  numeris intermissis, atque idem et in quaternario, quinarioque perspicitur, et que nos propter breuitatem tacemus, iisdem regulis ex semetipso diligens lector inueniet. Geometrica uero proportionalitas tunc quemadmodum inueniri ab equalitate possit ostendimus, quando quemadmodum ab equalitate omnis inequalitas [g 1Kb] profluit monstrabamus, nisi tamen fastidium est, nunc quoque breuiter repetendum est. Constitutis enim tribus equis terminis, ponatur primus primo equus. Secundus primo ac secundo. [h 1Kb] Tertio primo duobus secundis ac tertio. Idemque fiat continue atque ita ex equalitate geometrica proportionalitas principium sumat. Sed de harum proportionum proprietatibus quam diligentissime in arithmeticis diximus; quod si ad hec illis instructus lector  accedat, nullo dubitationis errore turbabitur. Harmonica uero medietas, de qua nunc paulo latius tractandum est, hac ratione procreatur. Constituatur enim, siquidem duplices curamus effingere, tribus equis terminis positis, primus primo ac duobus secundis equalis. Secundus duobus primis et duobus secundis. Tertius semel primo, bis secundo, et ter tertio. Atque hoc modo sint unitates. [Figure: [Figura] 3Kb] Constituatur igitur primus primo ac duobus secundis equalis, id est ternarius. Secundus uero duobus primis et duobus secundis, id est quaternarius. Tertius uero primo ac duobus secundis et tribus tertiis, id est sex. Et si in binariis equalitas [i 1Kb] construatur, uel in ternariis eadem ratio medietatis apparet, duplo a se  terminis differentiisque distantibus, ut subiecte descriptiones monent. [Figure: [Figura] 6Kb] Quod si facienda est in extremitatibus tripla proportio, tribus equis terminis constitutis, primus quidem faciendus est ex primo ac secundo, secundus uero ex primo ac duobus secundis, tertius autem ex primo, duobus secundis ac tribus tertiis, ut est subiecta descriptio.  [Figure: [Figura] 6Kb] Sed ingressi harmonicam disputationem que de ea diligentius dici possunt tacite pretereunda esse non arbitror. Collocetur igitur harmonica proportionalitas, inque ea descriptione superiore ordine termino rum inter se differentie disponantur.  [Figure: [Figura] 9Kb] uidesne igitur ut quatuor ad tres diatessaron consonantiam prodant, sex ad quatuor diapente concordent; sex uero ad tres diapason misceant symphoniam,  ipseque earum differentie rursus eamdem statuant consonantiam. Binarius enim ad unitatem duplus est in diapason consonantia constitutus; quod si se extremitates multiplicent, itemque medius sui [a 1Kb] multiplicitate succrescat, comparati numeri toni habitudinem concordiamque seruabunt. Ter enim sex efficiunt 18, quater [b 1Kb] fient 16. Sed 18 numerus, 16 numerum minoris parte octaua transcendit. Rursus minimus terminus si se ipse multiplicet, efficiet 9. Quod si maior terminus sui multiplicatione concrescat, efficiet 36, qui sibimet comparati, quadruplam, id est bis diapason, concinentiam seruant. Quod si hec diligentius inspiciamus, hec erit omnis [c 1Kb] rei differentiarum uel terminorum in se inuicem multiplicatio. Minimus enim terminus, si medio multiplicetur,  [d 1Kb] fient 12. Item minimus terminus, si maximo multiplicetur, fient 18. Medius [e 1Kb] uero terminus, si maximi numerositate augeatur, fiant 24. Rursus terminus minimus, si seipso concrescat, fient 9. [f 1Kb] Eodem modo si medius, fiant 16. Senarius uero, qui maximus est, si seipsum multiplicet, 36 reddet: hec igitur in ordinem disponantur, 36, 24, 18, 16, 12, 9.  [Figure: [Figura] 6Kb] Sunt igitur diatessaron consonantiam resonantes 24 ad 18, et 12 ad 9, diapente uero 18 ad 12, et 24 ad 16, et 36 ad 24. Tripla autem que est diapason et diapente 36 ad 12. Quadrupla uero que est bis diapason 36 ad 9. Epogdous uero qui tonus est 18 ad 16 comparatione seruatur.  [Figure: [Figura] 12Kb]



CAPUT XuI. Quemadmodum inter duos terminos supradicte medietates uicissim collocentur.


Solent autem duo termini dari proponique, ut inter eos nunc quidem arithmeticam, nunc uero geometricam, nunc harmonicam medietatem ponamus; de quibus in arithmeticis quoque diximus, id tamen ipsum nunc etiam breuiter explicemus. Si arithmetica medietas queritur, datorum terminorum uidenda differentia est, [g 1Kb] eademque diuidenda ac minori termino adiicienda. Sint enim decem et 40 altrinsecus termini constituti, horumque medietas secundum arithmeticam proportionalitatem queratur. Differentiam prius utrorumque respicio, que est 30; hanc diuido, fiunt 15; hanc minori termino, id est [h 1Kb] decem  appono, fiunt 25. Si igitur hic inter [i 1Kb] 10 et 40 medius collocetur, fit arithmetica proportionalitas hoc modo, 10, 25, 40. Item inter eosdem terminos medietatem geometricam collocemus. Extremos propria numerositate multiplico, ut 10 in 40 fiunt 400; horum tetragonale latus assumo, fiunt uiginti. [i 1Kb] uicies enim uiginti fiunt 400. Hos igitur 20 medios inter 10 ac 40 si [k 1Kb] collocem, fit geometrica medietas subiecta descriptione formata, 10, 20, 40. Si uero harmonicam medietatem queramus, sibimetipsos copulamus extremos, ut 10 et 40 fient 50. Eorum differentiam que est 30 in minorem terminum [l 1Kb] multiplicemus, scilicet in 10, ut fiant decies 30, qui sunt 300; hos si secundum 50 partimur, fiunt 6. Quos cum minori termino addiderimus, fient 16. Hunc igitur  numerum si inter 10 ac 40 medium collocemus, harmonica proportionalitas expedietur 10, 16, 40.



CAPUT XuII. De consonantiarum modo secundum Nicomachum.

Sed [m 1Kb] his hactenus. Nunc illud addendum uidetur quemadmodum Pythagorici probant consonantias musicas in predictis proportionibus inueniri, in qua re scilicet eis Ptolemeus non uidetur [n 1Kb] assensus, de quo paulo posterius dicemus. Hec enim ponenda est maxime esse prima suauisque consonantia, cuius  proprietatem sensus apertior comprehendit. Quale enim est unumquodque per semetipsum, tale et deprehenditur sensu. Si igitur cunctis notior est ea consonantia que in duplicitate consistit, non est dubium primam esse omnium diapason consonantiam, meritoque excellere, quoniam cognitione precedat. Relique uero hunc necessario secundum Pythagoricos ordinem tenent, quem dederint multiplicitatis augmenta et superparticularis habitudinis detrimenta. Monstratum quippe est quod multiplex inequalitas superparticulares proportiones meriti antiquitate transcendat. Quocirca naturalis numerus ab unitate usque ad quaternarium disponatur, 1, 2, 3, 4. Igitur unibinarius comparatus proportionem duplicem facit, et reddit diapason consonantiam eam, que est maxima,  [a 1Kb] ei simplicitate notissima. Si uero unitati ternarius comparetur, diapason ac diapente concordiam personabit. Quaternarius uero unitati comparatus quadruplam tenet, scilicet bis diapason efficiens symphoniam; quod si ternarius binario comparetur, diapente. Si uero quaternarius ternario diatessaron [b 1Kb] consonantiam supplet, isque est horum ordo cunctis ad se inuicem comparatis. Nam comparatio que restat, si quaternarium binario comparemus, cadet in duplicem proportionem, quam tenebat ad unitatem binarius comparatus; itaque maxime distant soni in bis diapason, cum a se quadrupla interualli dimensione discedunt. Minimum uero, cum acutior grauiorem tertia grauioris parte transcendit, ac stat deinceps concinentiarum modus, qui neque ultra quadruplam possit extendi, neque intra partem tertiam coarctari; et secundum Nicomachum  quidem hic consonantiarum est ordo, ut sit prima diapason, secunda diapason et diapente, tertia bis diapason, quarta diapente, quinta diatessaron.



CAPUT XuIII. De ordine consonantiarum sententia Eubulidis et Hippasi.

Sed Eubulides atque Hippasus alium consonantiarum ordinem ponunt: aiunt enim multiplicitatis augmenta superparticularitatis diminutioni rato ordine respondere. [c 1Kb] Itaque non posse esse duplum nisi dimidium, nec triplum preter tertiam partem. Quoniam igitur sit duplum, ex eo diapason consonantiam reddi. Quoniam uero sit dimidium, ex eo quasi contraria diuisione sesquialteram, id est diapente, effici proportionem. Quibus mixtis, scilicet diapason ac diapente, triplicem procreari, que utramque contineat symphoniam,  sed rursus triplicis partem tertiam contraria diuisione partiri. Ex qua rursus diatessaron symphonia nascetur. Triplicem uero atque sesquitertium iunctos quadruplam comparationem proportionis efficere; unde fit ut ex diapason et diapente que est una consonantia, et diatessaron una [d 1Kb] continentia coniungatur, que in quadruplo consistens bis diapason nomen accepit. Secundum hos quoque hic ordo est: Diapason, diapente, diapason ac diapente, diatessaron, bis diapason.



CAPUT XIX. Sententia Nicomachi que quibus consonantiis apponantur.


Sed Nicomachus non eamdem esse eis arbitratur contrariam positionem. Sed potius ut unitas in arithmeticis crementi erat diminutionisque principium, ita etiam diapason symphoniam reliquarum esse principium, illas uero sibi [e 1Kb] contraria diuisione posse constitui; id uero facilius erit cognitu si prius [f 1Kb] preuideatur in numeris. Constituatur igitur unitas, dueque partes ab ea fluant, una multiplicis, alia diuisionis. Sitque hec formula:  [Figure: [Figura] 5Kb] Et ad hunc modum ad infinita progressio est. Binarius enim unitatis [g 1Kb] duplex est. Contraria uero eius pars [h 1Kb] eisdem dimidium unitatis ostendit. Tres triplus et contraria pars tertia. Quatuor quadruplus, parsque et contraria quarta. Atque ita crescendi et decrescendi in simplici est unitate principium. Idem igitur nunc ad consonantias conuertamus. [i 1Kb] Est igitur diapason que dupla est supremi loco principii, que uero relique sunt, in contraria diuisione hoc modo.  Sesquialter quidem triplo, sesquitertius uero quadruplo, quod tali argumentatione probabitur. Idem enim [i 1Kb] primum est sesquialter, qui primus triplus principalis, scilicet unitatis. Nam ternarius idem primus triplus est, scilicet unitati. Idem primus sesquialter, si binario comparetur. Rursus idem ternarius eiusdem differentie quam ad binarium facit, cuius naturaliter positus probatur esse sesquialter, triplus est. Cum igitur iure sesquialter triplici [k 1Kb] opponatur, diapente consonantia, diapente ac diapason consonantie rationabiliter putatur opponi. Rursus quadruplus sesquitertii contrariam diuisionem tenet. Nam qui est primus quadruplus, idem rursus primus sesquitertius inuenitur hoc modo. Quaternarius quippe primus est quadruplus, si unitati primus sesquitertius, si ternario comparetur. Rursus eius differentie,  quam inter se ac ternarium tenet, ipse fit quadruplus. Unde fit ut sesquitertia proportio, que est diatessaron, quadruple proportioni, que est bis diapason, in contrarium diuidatur. Dupla uero quoniam nullam habet oppositam proportionem, nec ullius ipsa sesquialtera est, aut exstat numerus cui possit binarius, qui primus est duplus, superparticulari proportione coniungi, talem formam contrarie proportionis excedit. Atque idcirco secundum Nicomachum diapason consonantiarum principium teneat hoc modo:  [Figure: [Figura] 5Kb] Sed quamuis ita sese habeat, inquit tamen omnes melius multiplices proportiones consonantiarum precedere, superparticulares sequi, sicut paulo ante descripsimus. Cum igitur consonantia sit duarum uocum rata permixtio, sonus uero modulate uocis casus, una intentione productus, sitque idem minima particula modulationis, omnis uero sonus [a 1Kb] constet impulsu. Pulsus uero omnis ex motu [b 1Kb] fiat, cumque  motuum [c 1Kb] aliqui sint equales, alii uero inequales, inequalium uero alii sint multo inequales, alii uero minus, alii uero mediocriter inequales. Ex equalitate quidem nascitur sonorum equalitas. Ex inequalitate uero [d 1Kb] ea que secundum mediocritatem distantie inequales sunt, manifeste, primeque ac simpliciores eueniunt proportiones, que sunt scilicet multiplices [e 1Kb] aut superparticulares, dupli, tripli, quadrupli, sesquialteri, atque sesquitertii consonantie. Ex his uero [f 1Kb] que in reliquis proportionibus, uel multimodis, uel non ita claris, uel longe omnino a se distantibus inequalitates fiunt, dissonantie existunt. Nulla autem sonorum concordia procreatur.



CAPUT XX. Quid oporteat premitti ut diapason in multiplici genere demonstretur.

 Hoc igitur ita distincto, demonstrabitur diapason consonantiam, que cunctarum optima est in multiplici inequalitatis genere, et in duplicitatis habitudine reperiri. Ac primum quidem illud demonstrandum, quemadmodum in multiplicitatis genere diapason consonantia possit agnosci. Precurrendum est igitur ad breue quiddam, quo prius cognito facilior demonstratio fiat, ab omni superparticulari, si continuam ei superparticularem quis auferat proportionem, que est scilicet minor, id quod relinquitur minus est eius medietate, que detracta est proportionis, ut in sesquialtera ac sesquitertia. Quoniam sesquialtera maior est, sesquitertiam de sesquialtera detrahamus, relinquitur sesquioctaua proportio, que duplicata non efficit integram sesquitertiam proportionem;  sed ea distantia minor est que in semitonio reperitur; quod si duplicata sesquioctaua comparatio non est integra [g 1Kb] sesquitertie, simplex sesquioctaua non est sesquitertie proportionis plena medietas; quod si sesquiquartum sesquitertio auferas, id quod relinquitur medietatem sesquiquarti non efficit, idemque in ceteris.



CAPUT XXI. Demonstratio per impossibile diapason in multiplici genere esse.

Age nunc ad diapason consonantiam redeamus.  Quod si ea non est in multiplici genere linequalitatis, cadet in superparticulare inequalitatis genus. Sit igitur superparticularis proportio diapason consonantia. Auferatur ab ea continua consonantia, id est diapente, relinquitur diatessaron. Bis igitur diatessaron minus est uno diapente, et [h 1Kb] ipsum diatessaron non implet diapente consonantie medietatem, quod est impossibile. Monstrabitur enim bisdiatessaron tono ac semitonio consonantiam diapente transcendere. Quocirca nec diapason quidem in superparticulari inequalitatis genere poni potest.  [Figure: [Figura] 11Kb]



CAPUT XXII. Demonstratio per impossibile, diapente, diatessaron, et tonum in superparticulari esse.


Restat igitur ut diapente ac diatessaron, et tonum, in superparticularitate ponenda esse monstremus. Nam etsi id in prima quoque probatione ea qua diapason in superparticulari genere non esse ponenda monstrauimus, id quoque quodam rationis modo perclaruit; sigillatim tamen de eo ac diligentius pertractemus. Nam si in superparticulari quis has habitudines ponendas esse non dixerit, in multiplici genere fatebitur collocandas. Nam in superpartienti uel ceteris mixtis cur poni non possint, superius  explanatum est. Ponantur igitur, si fieri potest, in multiplici genere. Et quoniam diatessaron consonantia minor est, diapente maior, diatessaron duplici, diapente uero triplici proportioni multiplicitatis  aptetur. uerisimile est enim ut est consonantia diatessaron consonantie, diapente continua, ita si diatessaron in duplici statuitur, diapente incontinua duplicis poni, id est triplici. Tonus autem quoniam in habitudinibus musicis post diatessaron locatur, nimirum in ea proportione ponatur, que est minor duplici. Hec autem in multiplicitatis genere non potest inueniri. Restat igitur ut in superparticularitatis habitudinem cadat. Sit igitur prima, id est sesquialtera, toni proportio. Nam si duplicem auferamus, triplici, quod relinquitur, sesquialter est. Quod si diatessaron  quidem duplex est, diapente uero triplum, [a 1Kb] sublato diatessaron a diapente tonus reliquus fit, nullo modo dubitari potest quin tonus in sesquialtera debeat proportione constitui. Sed due sesquialtere proportiones duplicem uincunt, quemadmodum ex arithmeticis instructus sibi potest quisque colligere. Duo igitur toni diatessaron superabunt, quod est inconueniens: diatessaron enim duos tonos semitonii spatio transcendit. Non igitur fieri potest ut non diapente ac diatessaron in superparticulari inequalitatis genere collocetur. Quod si quis tonum quoque in multiplici genere esse [b 1Kb] perscribat, quoniam quidem tonus minor est quam diatessaron. Diatessaron uero minus est quam diapente, diapente quidem ponatur in quadrupla, diatessaron in tripla, tonus in duplici. Sed diapente  constat ex diatessaron et tono. Quadruplum igitur secundum hanc rationem constabit, ex triplo ac duplo, quod fieri nequit. Rursus statuatur diatessaron quidem in triplici, et diapente in quadruplo. Si igitur auferamus triplum a quadruplo, sesquitertius relinquetur. Rursus si diatessaron diapente consonantie subtrahas, fit reliquus tonus. Tonus igitur secundum hanc rationem in sesquitertia proportione constabit. Sed tres sesquitertii uno triplici sunt minores. Tres igitur toni unum diatessaron nulla ratione supplebunt, quod est falsissimum. Duo enim toni ac semilonium minus diatessaron consonantiam supplent. Ex his igitur demonstratur diatessaron consonantiam non esse multiplicem. Dico autem quoniam nec diapente consonantia in multiplici genere poterit collocari.  Nam si [c 1Kb] in eo statuatur, quoniam est ei minor continua, id est diatessaron, non locabitur diapente in minimo multiplici, id est duplici, scilicet ut sit locus quo diatessaron consonantia possit aptari. Sed diatessaron consonantia multiplicis generis non est. Quocirca nec diapente, in maiore habitudine multiplicis quam est dupla que minima est, aptari potest. Si igitur diapente in minima, scilicet dupla, diatessaron uero, que minor est, in multiplici quidem aptari non potest. Non est enim quidquam minus a se duplici. Sit igitur sesquialtera, tonus uero sesquitertia, in continua enim proportione locabitur. Sed duo sesquitertii ampliores sunt uno sesquialtero. Duo igitur toni unam diatessaron consonantiam uincent, quod nulla ratione continget. Ex his igitur approbatur diapente  ac diatessaron in multiplici genere collocari non posse: quocirca in superparticulari inequalitatis genere iure ponentur.



CAPUT XXIII. Demonstratio diapente et diatessaron in maximis superparticularibus collocari.

Illud quoque addendum [d 1Kb] necessario est, quoniam si diapente ac diatessaron superparticulares proportiones tenent, in maximis superparticularibus proportionibus collocantur. Sunt autem maxime sesquialtera et sesquitertia. Hoc uero [e 1Kb] approbabitur hoc  modo. Nam si in minoribus proportionibus quam sesquialtera uel sesquitertia diapente ac diatessaron consonantie collocentur, non est dubium quin sicut alie quelibet proportiones superparticulares preter sesquialteram et sesquitertiam iuncte non efficiunt unum duplum, ita diapente ac diatessaron unum diapason nulla ratione concludunt. Quoniam enim diapason in duplici proportione esse monstratum est, duplex uero proportio ex sesquialtero sesquitertioque componitur; diapason uero ex diatessaron ac diapente copulatur, non est dubium quin, si totum diapason in duplici [f 1Kb] statuatur, diapente et diatessaron in sesquialtera sesquitertiaque proportione sint locande. Aliter enim non poterunt diapason iuncte perficere, que consonantia in duplici proportione consistit, nisi in his  duabus proportionibus steterint sesquialtera scilicet ac sesquitertia. Alie enim proportiones superparticulares [g 1Kb] hanc nulla ratione coniungent. [Figure: [Figura] 5Kb]



CAPUT XXIu Diapente in sesquialtera, diatessaron in sesquitertia esse, tonum in sesquioctaua.

Dico autem quoniam proprie diapente in sesquialtera, et diatessaron in sesquitertia proportione consistit. Quoniam enim inter utrasque proportiones,  sesquialteram scilicet et sesquitertiam, sesquialtera est maior et sesquitertia minor, quoniamque in consonantiis diapente maior, diatessaron minor, apparet maiorem proportionem maiori, et minorem minori esse consonantie [h 1Kb] aptandum. Erit igitur diapente quidem in sesquialtera, diatessaron uero in proportione sesquitertia collocanda. Quod si diatessaron a diapente [i 1Kb] consonantiam subtrahamus, relinquitur spatium, quod dicitur tonus. Sesquitertium uero si proportioni sesquialtere minuamus, relinquitur sesquioctaua proportio. Quo fit ut tonus in sesquioctaua debeat [i 1Kb] ratione constitui.



CAPUT XXu. Diapason ac diapente in tripla proportione esse, bis diapason in quadrupla.


Sed quoniam demonstratum est diapason quidem duplam, diapente uero sesquialteram, iunctas uero duplam ac sesquialteram triplicem proportionem procreare, ex his [k 1Kb] etiam apparet diapente ac diapason in triplici proportione constitui. Sed si quis triplici proportioni sesquitertiam habitudinem iungat, quadruplam facit. Igitur si diapente ac diapason consonantiis diatessaron symphonia iungatur, fit quadruplum spatium uocum, quod bis diapason supra esse monstrauimus.



CAPUT XXuI. Diatessaron ac diapason non esse consonantiam secundum Pythagoricos.


Sed in his illud diligens lector agnoscat, quod consonantie consonantiis supposite alias quasdam [a 1Kb] consonantes efficere. Nam diapente ac diatessaron iuncte, diapason  creant; huic uero, id est diapason, rursus si diapente symphonia iungatur, fit consonantia, que ex utrisque uocabulis nuncupatur, diapason scilicet ac diapente. Cui si diatessaron addatur, fit bis diapason, que quadruplam proportionem tenet. Quid igitur si diatessaron ac diapason consonantias iungamus, ullamne secundum Pythagoricos efficient consonantiam? Minime. Mox enim in superpartiens inequalitatis genus cadit, nec  seruat uel multiplicitatis ordinem, uel superparticularitatis simplicitatem. Age enim statuantur numeri quibus id facilius approbemus: sit enim ternarius, cuius sit senarius, duplus scilicet, in diapason proportione consistens. Huic aptetur sesquitertia quam diatessaron esse prediximus, ut octonarius. Is enim ad senarium diatessaron proportionem tenet, qui octonarius ad ternarium comparatus habet eum bis. Sed ne sit multiplex, habet etiam eius aliquas partes, neque eas simplices. Duabus enim eum superuenit unitatibus, que sunt due tertie partes ternarii, quem primum terminum minimumque locamus. Sint [b 1Kb] igitur termini hi, 3, 6, 8.  [Figure: [Figura] 9Kb] Illud quoque que inter duas sibi continuas consonantias cadit, etenim neque duplum est integrum, ut diapason consonantiam prodat, neque triplum, ut diapason ac diapente efficiat symphoniam. Cui si tonus  addatur, mox triplum modum proportionis efficiet. Quoniam enim diapason ac diapente [c 1Kb] sibi iuncte efficiunt triplum, diatessaron uero et tonus diapente consonantiam iungunt, si diapason [d 1Kb] consonantia addatur diatessaron, inconsonum fit, quoniam inter duplicem ac triplicem nulla potest naturaliter proportio multiplicitatis intelligi. Quod si ei adiicio tonum, [e 1Kb] fit diapason, diatessaron, et tonus, quod nichil distabit utrum diapason ac diapente sit. Diatessaron enim et tonus diapente constituunt. [f 1Kb] Sit enim diapason quidem 3 et 6; diatessaron 6 et 8; tonus 8 et 9; diapente 6 et 9; diapason ac diapente  3 ac 9: erit igitur sic tripla proportio 3, 6, 8, 9. Sed quanquam de his multa Nicomachus, nos tamen qua potuimus breuitate partim ea ipsa que Pythagorici affirmant promentes, partim ex eisdem quedam consequentia argumentantes, probauimus, si diatessaron consonantie diapason addatur, consonantiam ex his coniungi non posse. Quid uero sentiat de his Ptolemeus, posterius apponam. Sed de his hactenus; nunc de semitoniis considerandum est.  [Figure: [Figura] 9Kb]



CAPUT XXuII. De semitonio in quibus minimis numeris constet.

uidentur enim semitonia nuncupata, non quod uere tonorum sint medietates, sed quod sint non integri toni. Huiusque spatii quod nunc quidem semitonium nuncupamus, apud antiquiores autem limma uel diesis uocabatur, hic modus est. Cum enim ex sesquitertia proportione que diatessaron est, due sesquioctaue habitudines, que toni sunt, auferuntur, relinquitur spatium quod semitonium nuncupatur. Queramus igitur duos tonos continua dispositione  descriptos. Sed, quoniam hi  in sesquioctaua proportione consistunt, duasque sesquioctauas proportiones continuas adhibere non possumus, nisi multiplex ille, a quo [g 1Kb] he deriuari possint, reperiatur, sit unitas prima [h 1Kb] eique octonarius octuplus primus. Ab hoc igitur unum sesquioctauum potero deriuare. Sed quia duos querimus, fient octies octo, atque ex eo 64 explicentur. Erit igitur secundus octuplus a quo possumus duas sesquioctauas proportiones educere. Namque octo que est octaua pars 64 unitatum eisdem additi totam summam 72 perficiunt; his uero si sua octaua similiter opponatur, que est nouenarius, 81 reddunt. Eruntque hi duo toni continui principali dispositione conscripti 64, 72, 81.  [Figure: [Figura] 4Kb] Nunc igitur 64 unitatum sesquitertium conquiramus. Sed quoniam 64 probantur partem tertiam non habere, si omnes hi numeri ternario multiplicentur, mox eis pars tertia contingit, et omnes in eadem proportione durabunt, in qua fuerunt antequam his ternarius multiplicator accederet; fiant igitur ter 64, id est 192, horum tertia 64 eisdem addita 256 reddet. Erit igitur hec sesquitertia proportio diatessaron  consonantiam tenens. Nunc igitur duas sesquioctauas proportiones ad 192 duobus se numeris continentes rato ordine collocemus; fiant igitur ter 72, id est 216. Rursus ter 81, qui sunt 243, qui inter duos supra scriptos terminos collocentur hoc modo: 192, 216, 243, 256. [Figure: [Figura] 6Kb] In hac dispositione proportionum, primus numerus ad postremum diatessaron constituit consonantiam. Idem uero primus ad secundum, et secundus ad tertium  geminos [a 1Kb] constituunt tonos. Constat igitur spatium quod relinquitur ex 243 ad 256, in quibus minimi semitonii forma consistit.



CAPUT XXuIII. Demonstrationes non esse: 243 ad 256 toni medietatem.

Approbo igitur 243 ad 256 distantiam non esse integram toni medii dimensionem. Etenim ducentorum quadraginta trium et ducentorum 56, differentia 13 tantum unitatibus continetur. Qui tredecim minus quidem quam minoris octauam decimam, plus uero quam nonam decimam obtinent partem. Si enim octies decies tredecim ducas, efficies 234, qui 243 nullo modo equabit; si decies nouies multiplices, superuadent, cum oporteat omne semitonium, si tamen integrum toni dimidium tenet, inter sextam decimam partem ac septimam decimam collocari. Quod  posterius demonstrabitur. Nunc illud liquebit talem semitonii distantiam sibimet geminatam, unum toni spatium non posse complere. Age enim ut sese 256 ad 243 habent, tales duas sibimet continuas proportiones, secundum superius descriptam regulam disponamus; 200 enim et 50 et 6 in semetipsos multiplicemus, et sit maximus terminus 65536. Item 243 propria numerositate concrescant, et sit minimus terminus 59049. Rursus igitur 256 ad ducentorum 43 [b 1Kb] multitudinem concrescant. Erit igitur numerus 62208; hic igitur medius collocetur hoc modo: [Figure: [Figura] 4Kb] In eadem igitur sunt proportione ducenti 56 et 243, In qua 65536 ad 62208; et item 62208 ad 59049.  Sed maximus eorum terminus, qui est 65536, ad minimum qui est 59049, unum integrum non [c 1Kb] efficit tonum. Quod si primi ad secundum proportio, que est equa secundi ad tertium proportioni, integri esse semitonii probaretur, duo dimidia iuncta unum necessario efficerent tonum. Nunc autem cum non sit extremorum terminorum sesquioctaua proportio, manifestum est hec duo spatia proprie tonorum dimidia non uideri. Quidquid enim cuiuscunque est dimidium, id si duplicetur illud efficit, [d 1Kb] cuius dicitur esse dimidium. Si uero illud implere non possit geminata particula, minus est parte dimidia. Si uero  superfluat ac superuadat, plus est parte dimidia [e 1Kb] . Preterea probabuntur 65536 non facere sesquioctauam proportionem. Si 59049 unitatibus comparentur, si octaua pars 59049, eisdem secundum eas que in arithmeticis dicte sunt regulas aggeratur. Que quoniam in integris numeris non consistit, idcirco eamdem octauam partem relinquimus lectorum diligentie computandam. Liquet igitur eam proportionem que in 256 et 243 est constituta, non esse integrum dimidium toni; quocirca id quod uere semitonium nuncupatur, pars toni minor est quam dimidia.  [Figure: [Figura] 10Kb] [f 1Kb] 



CAPUT XXIX. De maiore parte toni in quibus minimis numeris constet.

Reliqua igitur pars, que maior est, apotome nun cupatur a Grecis, a nobis uero potest uocari decisio.  Id enim natura fert, ut quotiens aliquid secatur, ita ut non equis partibus diuidatur, quarto minor pars dimidio minor est, tanto maior pars eadem, que auctior est, dimidium uincat. Quantum igitur semitonium minus integro dimidio toni minus est, tanto apotome toni integrum superat dimidium et uincit. Et quoniam docuimus semitonium in 256 et 243 principaliter stare, nunc ea que apotome dicitur. In quibus possit minimis constare numeris approbemus. Si igitur 243 partem recipere octauam possent cum ad eum sesquioctauus numerus comparetur, tunc 256 habitudo ad sesquioctauam summam minimi numeri comparata, apotomen necessaria ratione monstraret. Nunc uero quoniam ei pars octaua deesse monstratur, utrique numeri octies fiant. Et ex 243 quidem octies multiplicatis fit numerus 1944. Quibus si propria  conferatur octaua qui sunt 243, fient 2187. Rursus 256 per octonarium crescant, fient igitur 2048. Atque hic suprascriptorum terminorum in medio collocetur. [Figure: [Figura] 7Kb]  Tertius igitur terminus ad primum toni retinet proportionem. Secundus ad primum semitonii minoris. Apotomes uero tertius ad secundum. Atque in hisdem primis apotomes uidetur constare proportio, cum semitonii in 256 et 243, minimis numeris spatium contineatur. Idcirco autem 1944 et 2048 in eadem proportione sunt qua 243 ad ducentos 56, quoniam 256 et 243 octonario multiplicati sunt. Si enim unus numerus duos quoslibet numeros multiplicet, qui ex ea multiplicatione nascuntur, in eadem erunt proportione qua fuerunt hi numeri quos prior numerus multiplicauit.



CAPUT XXX. Quibus proportionibus diapente, diapason, constent, et quoniam diapason sex tonis non constet.

 Sed quoniam de diatessaron consonantia latius diximus, breuius et pene puris numeris de diapason ac diapente consonantiis disseramus. Diapente enim constat ex tribus tonis ac semitonio, id est ex diatessaron et tono. Disponantur enim numeri quos superior descriptio comprehendit, 192, 216, 243, 256.  [Figure: [Figura] 9Kb] In hac igitur dispositione primus terminus ad secundum, et secundus ad tertium tonorum [a 1Kb] retinet proportiones. Sed tertius ad quartum semitonii minoris, ut supra monstratum est. Si igitur 256 octaua eisdem quorum octaua est apponatur, fient 288. Quibus 192 comparati, sesquialterum spatium proportionis efficiunt. [Figure: [Figura] 4Kb]  Quocirca tres quidem toni sunt, si primus ad secundum, secundus ad tertium, quintus conferatur ad quartum. Semitonium uero minus tertii ad quartum terminum comparatio tenet; quod si diatessaron quidem duorum tonorum est ac semitonii minoris, diapente uero trium tonorum ac semitonii minoris, iuncte uero diatessaron ac diapente unum diapason uidentur efficere, erunt quinque toni et duo spatia semitoniorum minora, que unum tonum non uideantur implere. Non est igitur diapason consonantia constans sex tonis, ut Aristoxenus arbitratur, quod in numeris quoque dispositum euidenter apparet.  Sex enim toni in ordinem disponantur, scilicet in sesquioctauis proportionibus constituti, sex uero sesquioctaue proportiones a sexto octuplo procreantur. Disponantur igitur sexoctupli, hoc modo: [Figure: [Figura] 4Kb] Ab hoc igitur ultimo numero sex toni in sesquioctaua proportione constituti locentur, hoc modo dispositis, primum octupiis terminis, ut octaue terminorum partes ipsorum terminorum lateribus adiungantur; sit autem descriptio talis:  [Figure: [Figura] 11Kb] Huius igitur dispositionis hec ratio est. Continuus enim uersus, qui limes [b 1Kb] dicitur, octuplos numeros tenet. A sexto uero octuplo sesquioctaue proportiones ducuntur. Ubi uero octauas partes scripsimus, octaue sunt eorum numerorum partes, quibus adiacent. Que si eisdem quibus adiacent apponantur,  posteriores numeros creant, ut in primo, qui est 262144. Huius octaua 32768; hi sibimet si coniungantur posteriorem efficit numerum qui est 294912. Idemque in ceteris [c 1Kb] inuenitur. Si igitur ultimus numerus qui est 531441 duplus esset prioris numeri qui est 262144, recte diapason sex tonis constare uideretur. Nunc autem si minimi numeri, id est prioris, duplicem conquiramus, minor erit eo numero qui est maximus ac supremus. Nam 262144 numeri duplus est qui ad eum scilicet diapason consonantiam tenet 524288; hic igitur minor est eo numero qui sextum retinet tonum, eo scilicet qui est 531441. Minor est igitur diapason consonantia sex tonis. Atque id quod sex toni diapason consonantiam superuadunt, uoco comma, quod constat in minimis numeris 524288 et  531441. [Figure: [Figura] 6Kb] Sed de his quid Aristoxenus sentiat, qui auribus dedit omne iudicium, alias commemorabo. Nunc uoluminis seriem fastidii uitator astringam.  [Figure: [Figura] 14Kb]



LIBER TERTIUS.



CAPUT PRIMUM. Aduersus Aristoxenum demonstratio superparticularem proportionem dimidii in equa non posse, atque ideo nec tonum.


Superiore uolumine demonstratum est diatessaron consonantiam ex duobus tonis [a 1Kb] copulari ac semitonio, diapente uero ex tribus tonis ac semitonio constare. Sed ea semitonia dimidium toni integrum non posse perficere, si sigillatim considerata tractentur, atque ideo diapason ad sex tonos nullo modo peruenire. Sed quoniam Aristoxenus musicus, iudicio  aurium cuncta permittens, hec semitonia non arbitratur esse secundum Pythagoricos contractiora dimidio, sed sicut semitonia dicuntur, ita esse dimidietates tonorum, de [b 1Kb] eisdem rursus paulisper est disputandum, demonstrandumque prius nullam superparticularem habitudinem noto numero posse diuidi in integram medietatem. Inter duos enim numeros superparticularem proportionem continentes, siue illi sint principales, quorum est unitas [c 1Kb] differentia, siue posteriores, nullus ita poterit medius  numerus collocari, ut quam minimus proportionem tenet ad medium, eam medius teneat ad extremum, scilicet ut in geometrica proportione, sed aut differentias equas facere potest, ut sit equalitas secundum arithmeticam medietatem, aut harmonicam inter eosdem terminos medius numerus collocatus faciet medietatem, aut quamlibet aliam, quarum in arithmeticis fecimus mentionem. Quod si id demonstrabitur, nec illud quidem constare poterit, sesquioctauam proportionem, que tonus est in dimidia  posse discerni, quando quidem sesquioctaua omnis insuperparticulari inequalitatis genere consistit. Id uero melius inductione monstrabitur. Nam si per singulas proportiones consideratione deducta, scilicet superparticulares, nulla prorsus occurrit que, interposito medio termino, equis proportionibus diuidatur, non est dubium quod superparticularis comparatio non possit in equa partiri. Quod si uidetur consonum auribus aliquid canere, cum cuilibet uoci duobus tonis ac semitonio integro distans uocula  comparetur, id non esse consonum natura monstratur. Sed quoniam sensus omnis que minima sunt comprehendere nequeat, idcirco hanc differentiam, que ultra consonum procedit, sensum aurium non posse distinguere, fore autem ut deprehendatur, si frequentissime talis particula per eosdem crescat errores. Nam quod in minimo haud sane cernitur, compositum coniunctumque cum iam magnum esse ceperit peruidetur. A qua igitur proportione est ordiendum [d 1Kb] an compendium dabimus questioni, si  ab eo de quo queritur ordiamur. Id uero est tonus, in duo equa possit partiri necne. Nunc igitur de tono est pertractandum, et quemadmodum non possit in duo equa diuidi demonstrandum est. Quam demonstrationem si quis ad reliquas superparticulares comparationes transferat, similiter demonstrabitur superparticularem in equa noto atque integro numero separari non posse. Primi igitur tonum continentes numeri sunt 8 atque 9. Sed quoniam se isti ita naturaliter consequuntur, ut medius inter eos numerus non sit eosdem binario, quo scilicet minimo possum,  multiplico. Fiunt igitur 16 ac 18, inter hos uero [e 1Kb] naturaliter numerus cadit qui est 17; igitur 18 ad 16 tonus est. Sed 10 et 8 ad 10 et 7, comparatus habet eum tonum, et eius septimam decimam partem. Septima decima uero pars minor est sexta decima naturaliter. Maior est igitur proportio que sub 16 ac 17 numeris continetur, quam ea que sub 17 ac 18. Qui disponantur hoc modo, et sit A 16, C 17, B 18. Medietas igitur [f 1Kb] integra toni inter C ac B nullo modo cadet. Minor est enim C B proportio C A  proportione. Ad maiorem igitur partem medietas rata ponenda est. Sit uero medietas D. Quoniam igitur D B quidem proportio, quod est integrum dimidium toni, maior est C B proportione, que est minor pars toni, A C autem proportio que est maior pars toni A D proportione maior est, quod est dimidium toni, est autem A C proportio sesquisextadecima, C B autem sesquiseptimadecima, non est dubium quin integra medietas inter sesquisextadecimam  ac sesquiseptimamdecimam cadat. Sed hoc in integro numero nullo modo poterit inueniri.  [Figure: [Figura] 10Kb] Quoniam uero ad 16 numerum 17 numerus comparatus, supersesquisextamdecimam obtinet proportionem, si eiusdem 17 numeri sextam decimam requiramus, erit unitas, atque unitatis pars 16, hanc si eidem 17 numero coniungamus, fiunt 18 et pars sexta decima. Si igitur 18 et pars sexta decima [a 1Kb] 16 numero comparetur, recte toni mensuram uidetur excedere, cum ad eum solus 18 numerus sesquioctauam  custodiat proportionem. Unde fit ut quoniam supersesquisextadecima proportio tonum bis aucta transcendit, non sit integrum toni dimidium. Quidquid enim bis ductum transcendit aliquid, id ultra dimidium illius esse uidebitur quod transcendit. Quocirca super sesquisextadecima, non erit toni dimidium. Ac per hoc, nec alia ulla maior sesquisextadecima proportione toni poterit esse dimidium, cum ipsa sesquisextadecima integro toni dimidio sit maior. Sed quoniam, sesquisextamdecimam proportionem continua sequitur sesquiseptimadecima, uideamus an ea tonum bis multiplicata non impleat, 17 igitur numeri sesquiseptimamdecimam partem tenet terminus 18. In eadem igitur proportione si ad 18  numerum alium comparemus, erit 19 et septimadecima pars. Quod si ad 17 terminum in sesquioctaua proportione positum numerum comparemus, fient 19, et pars octaua. Maior uero est pars octaua parte septima decima. Maior [b 1Kb] igitur est proportio numerorum 17 ac 19 et octaua quam ea que in 17 ac 19 et parte septima decima continetur, que sunt scilicet bis sesquiseptimedecime proportiones. Due igitur sesquiseptimedecime unum tonum non uidentur implere. Non est igitur sesquiseptimadecima toni dimidium, quoniam que duplicata non [c 1Kb] implet integrum, non [d 1Kb] continet dimidium. Semper enim dimidium duplicatum ei cuius dimidium est cequatur.  [Figure: [Figura] 45Kb] [Figure: [Figura] 12Kb] [Figure: [Figura] 12Kb]



CAPUT II. Ex sesquitertia proportione sublatis duobus tonis, toni dimidium non relinqui.


Iam uero si eos numeros disponamus qui de sesquitertia proportione duobus tonis retractis relinquuntur, in his considerare possumus utrum ea proportio que post duos tonos relinquitur, integri loco semitonii censeatur; quod si ita repertum sit, illud quoque est comprobatum diatessaron consonantiam duobus tonis atque integro semitonio copulari. Erat igitur superius terminus primus 192. Ad hunc sesquitertiam proportionem tenebant 256. Sed ad primum  terminum 216 faciunt tonum. Ad 216 rursus 243 toni obtinent locum. Est igitur quod relinquitur ex diatessaron tota proportione, ea scilicet habitudo que in 243 et 256 unitatibus constat. Hec igitur si probatur integri toni esse dimidium, dubitari non potest diatessaron ex duobus tonis semitonioque [a 1Kb] constare. Quoniam igitur demonstratum est toni dimidium inter sesquisextamdecimam et sesquiseptimamdecimam proportionem locari, ab hac comparatione etiam hec proportio metienda est. Ne enim longius progrediamur, sumo ex 243 octauam decimam partem, ea fit 13 et semis. Hanc si eisdem apposuero, fiunt 256 et semis. Apparet igitur minorem proportionem esse 256 ad 243 sesquioctauadecima habitudine. Quod si dimidius tonus maior quidem est in  sesquisextadecima, minor uero in sesquiseptima decima proportione. Sesquioctauadecima uero minor est sesquiseptimadecima habitudine, ducentorum uero 56 ad ducentos 43 comparatio, que scilicet relinquitur ex diatessaron duobus retractis tonis, minor est sesquioctauadecima. Non est dubium quin hec duorum numerorum proportio semitonio longissime diminutior sit.



CAPUT III. Aduersum Aristoxenum demonstrationes diatessaron consonantiam ex duobus tonis et semitonio non constare, nec diapason sex tonis.


Quod si  diatessaron consonantia ex duobus tonis semitonioque coniungitur, due diatessaron consonantie necessario quinque tonos efficient, et diapente ac diatessaron iuncte, sicut unum diapason iungunt, ita sex tonis continua proportione cequantur. Et quoniam paulo ante sex disposuimus tonos, quorum minimus erat numerus 262144, ad hunc uero ultimus in sexto collocabatur tono numerus 531441, quintum uero retinebant tonum 472392, disponantur hoc modo:  [Figure: [Figura] 14Kb]  Nunc igitur de minoribus numeris, id est quinque tonis, loquamur. Si ergo diatessaron duobus tonis ac semitonio, bis uero diatessaron quinque consisteret  tonis, cum ex 262144 diatessaron intenderem, cumque de 472392 aliud diatessaron remitterem, idem inter utramque intentionem remissionemue numerus inueniretur. Id autem fit hoc modo: a numero qui est 262144 besse diatessaron intendo, id est sesquitertium, qui fit in 349525 et triente. Rursus de 472392 numeris remitto sesquitertiam proportionem, que sit in 354294, has igitur proportiones disponamus hoc modo, et sit primus quidem numerus A, secundus uero B, tertius C, quartus D. [Figure: [Figura] 10Kb]  Quoniam igitur A terminus ab D termino quinque remotus est tonis, quoniamque diatessaron in duobus tonis ac semitonio iungitur, ut Aristoxenus arbitratur, unumque diatessaron, inter A atque B, aliud uero inter C atque B positum est, B et C terminos non oportet esse diuersos, sed unos atque eosdem,  ut integre quinque toni ex duabus diatessaron consonantiis constare uideantur. Nunc uero quoniam est differentia 4768 et besse, arguitur diatessaron minime tonis duobus ac semitonio coniungi.



CAPUT Iu. Diapason consonantiam á 6 tonis commate excedi, et qui sit minimus numerus commatis.

Sed hanc si querimus [a 1Kb] in integris numeris differentiam collocare, quoniam in ea parte que est besse pars tertia si addatur, plenam efficit unitatem, que pars tertia eiusdem besse dimidium est, si totius differentie dimidium eidem adiecero, quod est 2384 et triens sit omnis summa 7153. Que dudum commatis  proportionem tenebat. Comma enim est quo sex toni superant diapason consonantiam, quod in primis 7153 unitatibus continetur. Ut igitur differentie dimidium proprium adiecimus, ut in 7153 excresceret, ita etiam cunctis A B C D terminis medietates proprias adiungamus, et eadem erit in omnibus que supra proportio, fietque eadem inter quinque tonos ac bis diatessaron differentia que est inter sex tonos ac diapason consonantiam differentia, scilicet 7153 unitates. Unde colligitur quinque tonos bis diatessaron, et sex tonos unum diapason tamen commate superare. Quod in primis 7153 unitatibus [b 1Kb] inuenitur. Id autem patefaciet hec subiecta descriptio: [Figure: [Figura] 62Kb]



CAPUT u. Quemadmodum Philolaus tonum diuidat.


Philolaus uero Pythagoricus alio modo tonum diuidere tentauit; statuens scilicet primordium toni ab  eo numero qui primus cubum a primo impari  efficeret. Nam cum ternarius numerus primus sit impar, tres tertio 9, atque id ter si duxeris, 27 necessario exsurgent,  qui ad 24 numerum tono distat, eamdem ternarii differentiam seruans. Ternarius enim 24 summe octaua pars est. Que eisdem addita primum a ternario cubum 20 ac 7 reddit. Ex hoc igitur Philolaus duas efficit partes: unam que dimidio sit maior, eamque apotomen uocat; reliquam que dimidio sit minor, eamque rursus diesim dicit, quam posteri semitonum minus appellauere. Harum uero differentiam comma ac primum diesim in 13 unitatibus constare arbitratur, eo quod [a 1Kb] hoc inter 256 et 243 peruisa sit differentia. Quodque idem numerus, id est 13, ex nouenario ternario atque unitate consistat, que unitas puncti obtineat locum. Ternarius uero prime imparis linee. Nouenarius primi imparis quadrati. Ex his igitur causis cum 13 diesim ponat, quod semitonium  nuncupatur, reliquam 27 numeri partem que ex 14 unitatibus continetur, [b 1Kb] apotome esse constituit. Sed quoniam inter 13 et 14 unitas differentiam facit, unitatem loco commatis censet esse ponendam, totum uero tonum in 27 unitatibus locat, eo quod inter 216 ac 243 qui inter se distant tono 27 sit differentia. [Figure: [Figura] 5Kb]



CAPUT uI. Tonum ex duobus semitoniis ac commate constare.


Ex quibus facile apparet tonum duobus semitoniis minoribus et commate constare. Nam si totus tonus ex apotome constat ac semitonio, semitonium uero ab apotome differt commate; nichil est aliud apotome nisi semitonium minus et comma. Si igitur duo semitonia minora de tono quis auferat, comma fit reliquum.



CAPUT uII. Demonstratio, tonum duobus semitoniis commate distare.

 Idem uero hoc quoque probabitur modo. Nam si diapason  quinque tonis ac duobus minoribus semitoniis continetur, superantque sex toni diapason consonantiam uno commate, non est dubium quin tonis quinis ab utroque spatio sublatis fiant reliqua ex diapason quidem duo semitonia minora, de sex uero tonis tonus. atque hic tonus hec duo semitonia que relinquuntur [c 1Kb] uincit commate. Quod si duobus eisdem semitoniis comma reponatur, equabunt tonum; constat igitur unum tonum duobus semitoniis minoribus et commati, quod in 7153 primis unitatibus inuenitur, equari.



CAPUT uIII. De minoribus semitonii interrallis.

 Philolaus igitur hec atque his minora spatia talibus diffinitionibus includit. Diesis, inquit, est spatium quo maior est sesquitertia proportio duobus tonis. Comma uero est spatium quo maior est sesquioctaua proportio duabus diesibus, id est duobus semitoniis minoribus. Schisma est dimidium commatis. Diaschisma uero dimidium dieseos, id est semitonii minoris. Ex quibus illud colligitur, quoniam tonus quidem diuiditur principaliter in semitonium minus atque apotomen. Diuiditur etiam in duo semitonia et comma, quo fit ut diuidatur in quatuor diaschismata et comma. Integrum uero dimidium toni quod est semitonium, constat ex duobus diaschismatibus, [d 1Kb] quod  est unum semitonium minus, et schismate, quod est dimidium commatis. Quoniam [e 1Kb] cum totus tonus ex duobus semitoniis minoribus et commate coniunctus est, si quis id integre diuidere uelit, faciet unum semitonium minus commatisque dimidium. Sed unum semitonium minus diuiditur in duo diaschismata. Dimidium uero commatis unum schisma est. Recte igitur dictum est integre dimidium tonum in duo diaschismata atque unum schisma posse partiri. Quo fit ut integrum semitonium a minore semitonio uno schismate differre uideatur, apotome autem a minore semitonio duobus schismatibus differt, differt enim  commate; sed duo schismata unum perficiunt comma. [Figure: [Figura] 24Kb]



CAPUT IX De toni partibus per consonantias sumendis.


Sed de his quidem hactenus. Nunc uero illud uidetur esse dicendum, quemadmodum per consonantias musicas imperata possimus spatia nunc extendere, nunc uero remittere. Id autem [a 1Kb] linealiter fiat, lineeque quas describimus uocis [b 1Kb] accipiuntur loco. Sed sese iam ratio ipsa demonstret. Sit propositum toni spatium per consonantiam sumere, in acutum scilicet atque grauem. Sit sonus B, ab hoc intendo alium sonum qui diapente spatio ab eo quod est B distet ad eum qui est C. Ab hoc remitto diatessaron consonantiam ad id quod est D, et quoniam inter diapente ac  diatessaron tonus differentiam facit, D B spatium tonus repertus est. [Figure: [Figura] 7Kb] Ad grauiorem uero partem ita modulabimur tonum.  Ab eo quod est B diatessaron intendo ad F, et ab F diapente remitto ad K. Erit K B tonus. Animaduertet igitur diligens lector ad D B quidem ad acutam partem effectum tonum, ad K B autem ad grauem. [Figure: [Figura] 7Kb]  Sit propositum minorem toni partem per consonantiam sumere in acutam partem atque grauem. Minor uero toni pars est spatium quo duos tonos diatessaron consonantia transcendit. Sit enim sonus A, intendo ab A diatessaron ad B. Rursus intendo ab B diatessaron ad C, ab C remitto diapente ad D. Tonus est igitur B D. Rursus ab D intendo diatessaron ad E. Remitto iterum ab E diapente ad F. Tonus est igitur D F. Duo igitur sunt toni B D, D F. Et erat B A integrum diatessaron. Erit igitur F A minor toni pars, quod semitonium nuncupatur  [Figure: [Figura] 9Kb]

Ad grauiorem uero partem hoc modo: sit sonus A, intendo duos tonos per consonantiam ad G, diatessaron uero ab G remitto ad K; erit igitur K A minor semitonii pars, quod oportebat efficere. [Figure: [Figura] 5Kb]  Si [c 1Kb] ergo a tribus tonis diatessaron auferamus, apotome fit reliqua. Sint enim tres toni A B, B C, C D; ab his auferatur A E diatessaron. Erit igitur E C semitonium minus; apotome igitur est E D. [Figure: [Figura] 6Kb]  Hanc igitur apotomen si sit commodum sic sumemus. Ac primum quidem ad acutum intendo tres tonos, ab A eos qui sunt ad B, et ab eo [d 1Kb] quod est B ad C diatessaron consonantiam remitto, fit C A apotome reliqua.  [Figure: [Figura] 5Kb] Quod si idem spatium ad grauem sonum uelimus efficere fit hoc modo: sit sonus A, intendo semitonium  minus, id quod est A D, remitto ab D tonum qui est D E. Erit igitur E A ea quam requirimus apotome. [Figure: [Figura] 6Kb] Sit propositum [a 1Kb] in acutam partem comma sumere, fit sonus A; intendo apotomen A B, remitto semitonium minus B C, et quoniam semitonium apotome minus est commate, comma erit C A. [Figure: [Figura] 6Kb]  Rursus ad grauem partem hoc modo intendo: ab A sono semitonium minus, id quod est A D, ab D uero remitto apotomen, id quod est D E. Erit igitur comma C A. [Figure: [Figura] 6Kb]



CAPUT X. Regula sumendi semitonii.


Oportet uero has omnes consonantias rite esse animo atque auribus notas; frustra enim hec ratione et scientia colliguntur, nisi fuerint usu atque exercitatione notissima. Ut uero id quod institutione musice adorsi sumus non mox auribus, quod iam prouectorum in musica est, sed ratione interim censeatur. Unum dabimus exemplum inueniendi spatii, quod uidetur esse paulo difficilius, scilicet semitonii  minoris, ut in utramque partem, acutam scilicet atque grauem, rato possit ordine reperiri. Sit diatessaron A B: oportet igitur circa A B [b 1Kb] consonam minus semitonium ad grauiorem partem acutioremque deducere. Intendo igitur B C diatessaron. Remitto rursus diapente C D. Erit igitur tonus B D; diatessaron enim consonantia a diapente consonantia tono superatur, et C B spatium ab C D spatio B D spatio transcenditur. Rursus intendo diatessaron D E, remitto autem diapente E F. Tonus est igitur D F. Sed D B tonus erat. Semitonium igitur minus est A F, quod, subtractis duobus tonis F D, B D ab A B diatessaron  spatio relinquitur. Rursus remitto diatessaron A G intendo diapente G H. Erit igitur A H tonus. Sed erat A F semitonium. Erit igitur F H apotome. Rursus remitto diatessaron H K, intendo diapente K L: tonus igitur est H L. Erat autem tonus H A. Semitonium igitur minus est L B. Sed erat tonus B D. Erit igitur I D apotome. Rursus intendo diatessaron F M. Semitonium igitur est B M. Remitto diatessaron L N; semitonium igitur est N A. Per consonantiam igitur sumpta sunt circa A B diatessaron, duo semitonia, B M quidem ad acutum; N A uero ad grauem partem totumque; M N minus est quam diapente. Constat enim ex quinque semitoniis, et apotome geminata ex duobus igitur tonis et tribus semitoniis minoribus, et quoniam duo semitonia unum tonum implere nequeunt.  Sed relinquitur comma, totum M N spatium minus est spatio diapente consonantie uno commate. Quod facillime diligens lector [c 1Kb] intelliget. [Figure: [Figura] 16Kb]  Sed quoniam paululum de commatis ratione prediximus, non est diffugiendum et in quali proportione idem ipsum comma contineatur ostendere. Est enim comma quod ultimum comprehendere possit auditus, dicendumque est semitonium minus ac semitonium maius, quantis sigillatim commatibus constare uideantur. Ipse quoque tonus quantis rursus commatibus [d 1Kb] coniungitur. Ac primum hinc conueniens sumatur initium.



CAPUT XI. Demonstratio, Archite superparticularem in equa diuidi non posse, eiusque reprehensio.


Superparticularis proportio scindi in equa medio proportionaliter interposito numero non potest. Id uero posterius firmiter demonstrabitur. Quam enim demonstrationem ponit Architas, nimium fluxa est. Hec uero est huiusmodi: Sit, inquit, superparticularis proportio A B. Sumo in eadem proportione minimos C E. Quoniam igitur sunt minimi in eadem  proportione C E, et sunt superparticulares, E numerus C numerum parte [a 1Kb] una sua eiusque transcendit. Sit autem hec D. Dico quoniam D non erit numerus, sed unitas. Si enim est numerus D et pars eius est qui est E, [b 1Kb] metietur D numerus E numerum. Quocirca et E numerum metietur. Quo fit ut C quoque metiatur, utrumque igitur C et E numeros metietur D numerus, quod est impossibile. Qui enim sunt minimi in eadem proportione quibuslibet aliis numeris, hi primi ad se inuicem sunt, et solam differentiam retinent [c 1Kb] unitatem; unitas igitur est D: igitur E numerus C numerum unitate transcendit. Quocirca nullus incidet [d 1Kb] medius numerus, qui eam proportionem equaliter scindat. Quo fit ut nec inter eos qui eamdem his proportionem tenent, medius possit numerus  collocari, qui eamdem proportionem equaliter scindat. [Figure: [Figura] 9Kb] Et secundum Archite quidem rationem idcirco in superparticulari  nullus medius terminus cadit, qui equaliter diuidat proportionem, quoniam minimi in eadem proportione sola differunt unitate. Quasi uero non etiam in multiplici proportione minimi eamdem unitatis differentiam sortiantur. Cum plures uideamus esse multiplices preter eos qui in radicibus collocati sunt, inter quos medius terminus scindens equaliter eamdem proportionem possit aptari. Sed hec qui arithmeticos nostros diligenter inspexerit, facilius intelliget. Addendum uero est id ita euenire, ut Architas putat, in sola superparticulari proportione. Non autem uniuersaliter est dicendum. Nunc [e 1Kb] autem ad sequentia conuertamur.



CAPUT XII. In qua numerorum proportione sit comma, et quoniam in ea que maior sit quam 75 ad 74, minor quam 74 ad 73.


Primum igitur dico quoniam hi numeri qui comma continent maiorem inter se retinent proportionem quam 75 ad 74, minorem quam 74 ad 73. Id uero ita demonstrabitur: ac primo quidem illud reminiscendum est, quod sex toni diapason commate transcendunt. Sit igitur A quidem 262144, B autem diapason ad eum contineat consonantiam in duplici scilicet constituta 524288, C uero sex tonis ab A numero discedat et sit 531441. Que omnia ex secundi uoluminis tonorum dispositione sunt colligenda. Inter B igitur  atque C commatis proportio continetur. Aufero igitur B numerum de numero C, et relinquit D in 7153 unitatibus collocatus. [f 1Kb] Quid numerus minor D est quam sit septuagesima tertia pars B numeri, maior uero [g 1Kb] est quam septuagesima quarta sit. Nam si eumdem D numerum, qui est in 7153, septuagies ter multiplicem, [h 1Kb] fiet mihi E numerus in 522169 unitatibus constitutus. Si [i 1Kb] eum septuagies quater multiplicem, fit numerus F 529322. Quorum quidem E, qui per septuaginta tres auctus est, minor est B numero; F autem qui per 74, maior est B numero. Recte igitur dictum est D, eius quod est B, minorem quidem esse quam septuagesimam tertiam partem, maiorem uero quam septuagesimam quartam. Quocirca et C numerus B numerum [i 1Kb] minore quidem parte eius quod est  B eumdem B superat, quam septuagesima tertia, maiore uero quam septuagesima quarta. Eius igitur quod est C proportio ad id quod est B maior quidem est quam 75 ad 74, minor uero quam 74 ad 73. Nam in priore unitas septuagesima quarta est minoris, in posteriore uero eadem unitas septuagesima tertia. [Figure: [Figura] 11Kb]  Idem aliter explicandum, illo prius presumpto, quod si cui proportioni propria numerorum differentia equaliter augeatur, minor inter eos qui post additionem fiunt proportio continebitur quam inter priores qui ante additionem illam quadam proportione distabant. Ut sex et quatuor si utrisque binarius, que est differentia sua apponatur, fient 8 et 6, sed inter 6 et 4 sesquialtera, inter 8 et 6 sesquitertia proportio continetur, minor uero est proportio sesquitertia sesquialtera  proportione; hoc igitur ita predicto, disponantur superiores numeri qui proportionem commatis continebant, id est 531441, et sit A. Sit etiam B 524288; horum differentia sit C 7153: C igitur numerus maiorem numerum [k 1Kb] eo qui est A septuagies quinquies metiatur. Si igitur C numerum A septuagies quinquies multiplices, fiet mihi D qui est 536475. Igitur D numerus eum qui est A, numero eo qui est E antecedit, id est 5034. Rursus C numerus cum qui est B metiatur septuagies quater [l 1Kb] multipliceturque, fiet igitur numerus F 529322. Qui F eo qui est B  [1Kb] [# 1Kb] [* 1Kb] maior est eodem E numero qui est 5034. Ergo D numerus eum qui est A transcendit E numero, B autem numerus ab eo qui est F uincitur eodem E numero. Si igitur A numero eumdem E apponamus, fiet D. Si uero B numero eumdem E apponamus, fiet F. Sed D numerus septuagies quinquies auctus est, per C scilicet multiplicatum. F autem septuagies quater multiplicato C creuit; obtinent igitur inter se proportionem D atque F quam habent 75 ad 74. Sed D atque F sunt A atque B uno eis addito E, maiorem igitur [a 1Kb] necessarie est proportionem contineri inter A atque B quam inter D atque F. Namque A atque B numerus, uno E addito, effecti sunt D atque F. Minor igitur proportio est inter D atque F quam inter A atque B. Sed inter D atque F eadem proportio est  que inter 75 et 74. Inter A igitur atque B maior proportio est quam inter 75 et 74. [b 1Kb] Ac A atque B comma continent. Maior igitur proportio est commatis quam 75 atque 74. [Figure: [Figura] 11Kb]  Quoniam igitur ostendimus commatis proportionem maiorem esse quam eam quam 75 continent ad 74 comparati; nunc ostendendum est quemadmodum minorem inter se proportionem contineant numeri spatium commatis continentes, quam 74 ad 73 comparati. Id uero [c 1Kb] monstrabitur hoc modo: reminiscendum prius est quod secundo uolumine dixerimus, cum de mensura differentie loquebamur. Si enim ex qualibet proportione differentiam eorum numerorum, qui eam continent, auferamus, hi qui relinquuntur  maiorem obtinebunt proportionem his numeris qui erant ante differentie diminutionem. Sint enim 8 et 6. Ab his propriam aufero differentiam, id est 2, fiunt 6 et 4. Sed in superioribus sesquitertia, in hac sesquialtera proportio continetur. Maior uero est sesquialtera proportio sesquitertia proportione. Sint igitur iidem A atque B. Qui sunt superius descripti, quorum est differentia C. Multiplico differentiam C numeri septuagies quater, sit mihi numerus F, scilicet 529322. Qui A numero comparatus uincitur numero G, scilicet 2119. Rursus idem  C multiplicetur septuagies ter, efficiet numerum K, id est 522169. Qui comparatus B numero uincitur eodem G, scilicet 2119. Sublato igitur G de numeris A atque B, effecti sunt F atque K. Minorem igitur proportionem retinebit A atque B quam F atque K. Sed F atque K eam retinent proportionem quam 74 ad 73, hi enim multiplicato C effecti sunt. Minor est igitur proportio A atque B numerorum comma continentium quam 74 ad 73. Sed paulo ante monstratum est eamdem commatis proportionem maiorem esse quam 75 ad 74. Monstrati sunt igitur numeri qui comma continent, maiorem quidem inter se habere proportionem quam 75 ad 74, minorem uero quam 74 ad 73, quod oportebat ostendere.  [Figure: [Figura] 14Kb]



CAPUT XIII. Quod semitonium minus maius quidem sit quam 20 ad 19, minus quam 19 ½ ad 18 ½.


Quod si ad semitonium minus talis speculatio conuertatur, eius quoque proportionem facillime reperiemus. Que constat inter 256 et 243. Sit igitur 256 A, 243 B, horum differentia 13 C. Dico quoniam A ad B minorem retinet proportionem quam 19 ½ ad 18 ½; metiatur enim C 19 semis, id quod est A, fiunt 253 ½ quod sit D, qui scilicet comparatus ad A, eodem A duobus semisque transcenditur. Sitque hec differentia F, scilicet duo et ½, rursus eadem C differentia  B numerum metiatur octies decies semis, fient 249 ½ quod sit E. Igitur E comparatus ad B eodem F transcenditur, id est duobus et semis. D igitur ab eo quod est A, et rursus E ab eo quod est B, eadem F differentia sunt minores. Subtracto igitur F ab eo quod est A atque B, facti sunt D atque E. Maiorem igitur proportionem tenent inter se D atque E, quam A atque B. Sed D atque E eamdem retinent proportionem inter se quam 19 ½ ad 18 ½. A igitur ad B minorem retinet proportionem quam 19 [.....]1/2 ad 18 ½, quod oportebat ostendere. [1Kb] [# 1Kb] [# 1Kb]  [Figure: [Figura] 13Kb]  uidetur tamen eadem proportio 256 ad 243 maior esse ab ea quam continent 20 et 19. Sint enim A B C idem qui superius descripti sunt. Metiatur igitur C differentia A terminum uigies, fient 260, qui [a 1Kb] sunt D, qui comparati ad id quod est A eumdem quaternario transcendunt, hic sit F. Rursus idem C metiatur B decies nouies, fient 247, hic sit E, qui comparati ad B eodem F transcendunt. D igitur numerus, A numerum, et E numerus numerum B, eodem F transcendunt. Adiecto igitur F his qui sunt A atque B, facti sunt D atque E. Maior igitur est proportio eorum qui sunt A atque B, quam eorum qui sunt D atque E. Sed D atque E uigies atque decies nouies multiplicatus, C numerum efficit. Maior igitur est  proportio eorum qui sunt A atque B, qui scilicet semitonium continent, quam ea que est 20 ad 19. Demonstratum igitur est semitonium minus maiorem quidem habere proportionem quam 20 ad 19, minorem uero quam 19 1/2 ad 18 1/2. Nunc idem minus semitonium commati comparemus quod est ultimum, auditui subiacens ultimaque proportio. [Figure: [Figura] 13Kb]



CAPUT XIu. Semitonium minus maius quidem esse tribus commatibus, minus uero quatuor.


Igitur demonstrandum proponimus semitonium  minus, maius quidem esse commatibus tribus, minus uero quatuor, quod hinc facillime possis agnoscere. Sint tres numeri ita dispositi, ut inter se proportionem contineant diapason, et eam que dicitur sex tonorum. Sint enim A 262144. Intendantur igitur ad B quidem quinque toni continui, et sit B 472392; ad C autem diapason consonantia referatur, et sit C 524288. Ad D autem sex toni intendantur, sitque D 531441. His ita dispositis et constitutis, manifestum est inter C atque D comma constitui, eorumque differentiam esse 7153; id autem sit K, remittantur igitur duo toni ab eo quod est B, ad id quod est E, et sit E 373248. Rursus ab eo quod est E intendo diatessaron ad id quo est F 497664. Quoniam igitur inter E atque B duo sunt toni, inter E atque F diatessaron,  inter B igitur atque F minus semitonium reperitur. Sublatis enim [b 1Kb] a diatessaron consonantia duobus tonis, fit reliquum semitonium minus, quod in primis numeris constare predixi 256 et 243. Quos eosdem numeros si millies noningenties quadragies quaterque multiplices B atque F, numeros explicabis. Quos [c 1Kb] necessarie est eamdem proportionem superius dictis numeris continere, qui uno atque eodem numero, id est 1944 pariter multiplicati creuere. Item ab eo quod est F, intendo diatessaron, scilicet ad G, et sit G 663552. Rursus ab eodem G remitto ad P duos tonos, et fit P 524288. Quod P [d 1Kb] necessarie est, ut eumdem sonum quem C numerus exhibeat. Ad equalitatem namque eius tali ratione progressus est. Etenim ea que est A C diapason consonantia,  que constat quinque tonis ac duobus semitoniis minoribus, ab 6 tonis commate superatur. Ab eodem igitur A termino numerus P, quinque tonis ac semitoniis duobus recessit hoc modo. Ab eo quod est A usque ad id quod est B quinque nimirum colliguntur toni; ab eo autem quod est B usque ad id quod est F minus esse semitonium pernotatur, F uero atque P, idem rursus semitonium minus includunt. A igitur usque ad P quinque tonos ac duo semitonia minora produxit. Iure igitur P atque C eisdem numeris conscribuntur. Sed quoniam inter F atque C semitonium minus est, uideamus hec que sit eorum differentia, ut eam commati comparemus. Est autem eorum differentia 26624, et sit hec M. Igitur K commatis differentia est, M autem semitonii minoris. Si igitur K  numerum tertio auxerimus, fiet numerus 21459. Et sit hic L. Si uero quater eumdem numerum K multiplicare uoluerimus, fient 28612, et sit hoc N. Igitur M maior quidem est ab L; idem autem M minor est ab N. Sed N quater aucto commate succreuit; L autem tertio, M uero semitonii minoris obtinet differentiam. Iure igitur dictum est minus semitonium minus quidem esse quam quatuor commata, maius uero quam tria.  [Figure: [Figura] 28Kb]



CAPUT Xu. Apotome maiorem esse quam 4 commata, minorem quam 5. Tonum maiorem quam 8, minorem quam 9.


Eadem hac ratione et semitonium maius quod apotomen dici supra retulimus, quot commatum sit possumus inuenire hoc modo: Sit A 262144. Quinque uero ab eo distans tonis sit B 472392. Sex uero distans tonis ab eo quod est A, sit D, scilicet 531441, inter B igitur atque D tonus est; B uero ab eo quod est C distat per semitonium minus, et sit C 497664. Relinquitur ergo inter C atque D apotome proportio. Nam cum sit tonus B D, ex eo si auferas B C, semitonium minus, C D relinquitur maius, quod apotomen esse supra retulimus, inter D igitur atque C est differentia 33777; hec autem sit E, sed erat commotis differentia 7153, hec sit F. Si igitur F, id quod est comma quinquies multiplicem, fient mihi 35765, et sit hoc G. Si uero idem F quater multiplicem, fit K numerus qui est 28612. G igitur ab eo quod est E  maius est, K minus. Sed G quinquies auctum est comma, K uero quater, F autem apotomes differentia est. Iure igitur dictum est apotomen minorem quidem esse quam quinque commata, maiorem uero quam quatuor; ex hoc igitur comprobatur tonum maiorem quidem esse quam sunt octo commata, minorem uero quam nouem. Nam si minus semitonium, maius quidem est quam tria commata, minus uero quam quatuor, apotome autem maior quidem est quam quatuor commati, minor uero quam quinque, iunctum semitonium minus semitonio maiori, quod est apotome, erit omne maius quidem 8 commatibus, minus uero quam 9; sed apotome atque semitonium minus unum efficiunt tonum. Tonus igitur maior quidem est 8 commatibus, minor uero 9.  [Figure: [Figura] 9Kb]



CAPUT XuI. Superius dictorum per numeros demonstratio.


Sed quanquam per hanc [a 1Kb] rationem demonstratum est quemadmodum tonus commatibus comparetur, non est tamen quasi segnibus delassandum, quo minus per se hanc contra commata comparationem retinere tonus ipse monstretur. Sit igitur A quidem 262144, B autem quinque ab eo distans tonis 472392. C uero diapason ad id quod est A continens symphoniam, scilicet in [b 1Kb] numeris 524288; D autem ab eo quod est A, sex totos differens tonos [c 1Kb] 531451. D igitur ab eo quod est C distat commate sex toni scilicet ab diapason consonantia. Id autem sit E 7153. D autem ab eo quod est B tono integerrimo distat, 6 toni scilicet quinque tonis, id autem sit [d 1Kb] F 590049.  Si igitur E nouies auxero, fiet mihi H 64377. Sin uero octies, fient 57224, id sit G. Sed H quidem F numero comparatus superat, G uero superatur, et est F toni differentia. H autem nouies multiplicatum comma, G uero octies. Demonstratus est igitur tonus minor quidem 900 esse commatibus, eisdem uero octo commatibus maior. [Figure: [Figura] 13Kb]  Ita his premissis licet maius semitonium minere semitonio commate distare monstratum sit, tamen idem quoque per se et per subiectos numeros tali ratione probabitur. Sit A numerus 497664, ab eo uero semitonium minus distans sit B numerus, qui iam  supra qu que descriptus est 524288. Apotome uero distat ab eo quod est A. Is numerus, qui colligitur unitatibus 531441, et sit [a 1Kb] hoc C. Quoniam igitur A B minus semitonium, A C maius, differentia eius quod est B ab eo quod est C perquirenda est. Ea est 70153, id sit D. Sed hic numerus dudum comma monstrabat; inter maius igitur semitonium ac minus comma differentiam facit. [Figure: [Figura] 6Kb]  Rursus demonstrandum propono tonum duobus semitoniis minoribus solo commate esse maiorem. Sit A numerus 472392. Ab hoc intendatur tonus 531441, et sit hoc D ab eo uero quod est A intendatur semitonium minus, quod est B, ac sit B 497664. Item ab eo quod est B semitonium aliud intendatur minus, quod est C, et sit C 524288. Quoniam igitur A D tonus est, A C uero duo continent minora semitonia: uideamus  que sit differentia inter C atque D numeros constituta. Est autem E, scilicet unitatum 7153. Demonstratum est igitur tonum duobus semitoniis minoribus commate esse maiorem. [Figure: [Figura] 11Kb]  Sed quoniam omnia iam que probanda promisimus propria ratione monstrata sunt, nunc quod superest musice institutioni, regularis monochordi facienda est partilio. Quam rem quoniam longior tractatus extendit, in posterioris commentarii disputationem censuimus transferendam



LIBER QUARTUS.



CAPUT PRIMUM. uocum differentias in quantitate consistere.


Etsi omnia que demonstranda erunt superioris libri tractatione digessimus, non penitet tamen rursus eadem breuiter memorie recolligenda prestare, cum quadam diuersitate tractatus, ut his rursus ad memoriam redeuntibus ad regule diuisionem, quo tota tendit intentio, ueniamus. Si foret rerum omnium quies, nullus auditum sonus feriret. Id autem fieret, quoniam cessantibus cunctis motibus nulle inter se res pulsum cierent: ut igitur sit uox, pulsu est opus. Sed ut sit pulsus, motus necesse est antecedat. Ut ergo sit uox, motum esse necesse est. Sed omnis motus habet in se tum uelocitatem, tum etiam tarditatem. Si igitur sit tardus in pellendo motus,  grauior redditur sonus. Nam ut tarditas proxima stationi est, ita grauitas contigua taciturnitati. uelox uero motus acutam uoculam prestat. Preterea, que grauis est, intensione decrescit ad medium. Que uero acuta, remissione decrescit ad medium. Unde fit ut omnis sonus quasi ex quibusdam partibus compositus esse uideatur. Omnis autem partium coniunctio quadam proportione committitur. Sonorum igitur coniunctio proportionibus constituta est. Proportiones autem principaliter in numeris considerantur, proportio uero simplex numerorum uel in multiplicibus, uel in superparticularibus, uel in superpartientibus inuenitur. Secundum uero multiplices proportiones, uel superparticulares, consone uel  dissone uoces exaudiuntur. Consone quidem sunt que simul pulse suauem permixtumque inter se coniungunt sonum; dissone uero que simul pulse non reddunt suauem neque permixtum sonum. His igitur ita predictis, de proportionibus pauca dicamus.



CAPUT II. Diuerse de interuallis speculationes.

Si interuallum multiplex binario multiplicetur, id quod fit ex hac multiplicatione interuallum, multiplex est. Sit multiplex interuallum B C, et B multiplex eius quod est C, et fiat ut est C ad B, ita B ad D. Quoniam igitur B multiplex est, eius quod est C metitur C terminus, id quod est B, uel bis, uel tertio,  uel deinceps, et est ut C ad B, ita B ad D. Metitur igitur B terminus id quod est D. Quocirca quia C terminus id quod est B metitur, metietur etiam D. Multiplex est igitur D eius quod est C, et est C D interuallum, effectum ex composito bis copulatoque sibimet et per binarium multiplicato B C interuallo. In numeris quoque idem probatur. Sit enim B ad C duplum, ut binarius ad unitatem, et fiat ut C ad B, ita B ad D. Erit igitur D quaternarius. Multiplex est autem B ad C, id est binarius ad unitatem. Multiplex est D ad B, id est quaternarius ad binarium. Multiplex est igitur D quaternarius ad C unitatem. Est autem quadruplus quaternarius unitatis, et binario multiplicata medietas quod est interuallum B C.  [Figure: [Figura] 8Kb] Si interuallum binario multiplicatum, multiplex effecerit, interuallum ipsum quoque multiplex erit. Sit interuallum B C, et fiat ut C ad B, ita B ad D, et D sit ad C multiplex. Dico quia B eius quod est C multiplex  est. Quoniam enim D eius quod est C multiplex est, metietur C id quod est D, metietur et B. Ostensum est uero quoniam [a 1Kb] si sint termini proportionaliter constituti, cum primus fuerit ultimo comparatus, si primus ultimum fuerit mensus, metietur et medium. C igitur metietur id quod est B. Multiplex est igitur B eius quod est C. Id rursus ex numeris, sit C unitas, D uero ex duplicata proportione, B C sit quaternarius, et est multiplex eius quod est C. Est enim quadruplus. Quoniam igitur quadruplus ex duplicata B C proportione generatur, B C proportio dimidium eius erit, igitur B C proportio dupla est. Sed duplum multiplex est: erit igitur B C proportio multiplex. [Figure: [Figura] 8Kb]  Superparticularis interualli medius numerus, neque unus, neque plures proportionaliter interuenient. Sit enim B C proportio superparticularis, et in eadem proportione minimi sint D F et G. Quoniam D F et G minimi sunt in eadem proportione, sunt eiusdem  proportionis primi. Quo [b 1Kb] circa eos unitas metietur. Auferatur igitur G ab D F et relinquatur D, hic est igitur utrorumque mensura communis: hec igitur erit unitas. Quocirca nullus inter F D atque G incidet numerus, qui sit ab F D quidem minor, maior uero ab G. Sola enim interest unitas, quanti uero in superparticularibus proportionibus proportionaliter inter eiusdem proportionis minimos [c 1Kb] intercident, tot etiam inter ceteros eiusdem proportionis incident. Sed nullus inter F D atque G minimos eiusdem proportionis interuenire potest. Nullus igitur inter B atque C proportionaliter cadet, et in numeris sit quelibet  superparticularis proportio, ut sesquialtera; hi uero sunt 10 et 15, in eadem uero proportione minimi 2 et 3, aufero de 3 binarium; fit reliqua unitas, [d 1Kb] eadem utrosque metitur. Nullus erit igitur inter binarium ternariumque numerus, qui sit binario maior, minor uero ternario. Alioquin unitas diuidetur, quod est inconueniens. Quare ne inter 10 quidem atque 15 quisquam inuenietur numerus qui talem ad 10 obtineat proportionem qualem ad eum tenent 15. [Figure: [Figura] 7Kb]  Si interuallum [e 1Kb] non multiplex binario multiplicetur, id quod fit ex hac multiplicatione nec multiplex est nec superparticulare. Sit enim interuallum non multiplex B C, et fiat ut C ad B, sic B ad D. Dico quoniam D eius quod est C, neque multiplex est, neque superparticularis. Sit enim, si fieri potest, primum D eius quod est C multiplex, et quoniam cognitum est. Si interuallum binario multiplicatum sit, et multiplex interuallum creatum, id quod multiplicatum est bis interuallum esse multiplex. Erit igitur B C multiplex, sed non est positum. Non igitur erit D  eius quod est C multiplex, nec uero superparticulare. Nam superparticularis proportionis medius proportionaliter terminus nullus interuenit. Inter D uero et C est proportionaliter terminus constitutus, id est B. Nam ut est C ad B, ita B ad D; impossibile igitur erit D eius quod est C, uel multiplicem esse, uel superparticularem, quod oportebat ostendere. Et in numeris sit non multiplex interuallum 6 ad 6, fiatque ut sunt 4 ad 6, ita sex ad alium quemlibet numerum. Hic erit igitur nouenarius, qui quaternarii neque multiplex neque superparticularis est. [Figure: [Figura] 8Kb]  Si interuallum binario multiplicetur, atque id quod ex ea multiplicatione creabitur multiplex non fit, ipsum quoque non erit multiplex. Sit enim interuallum B C, fiatque ut C ad B, ita B ad D, et non fit D  eius quod est C multiplex. Dico quoniam nec B eius quod est C erit multiplex. Si enim est et D eius quod est C, est multiplex. At non est, non erit igitur B eius quod est C multiplex. [Figure: [Figura] 7Kb]  Duplex interuallum ex duobus maximis superparticularibus, coniungitur sesquialtero et sesquitertio. Sit enim A quidem eius quod est B sesquialter, B uero eius quod est C sesquitertius. Dico quoniam A eius quod est C duplex est. Quoniam igitur sesquialter est A eius quod est B, igitur A habet in se totum B eiusque dimidium. Duo igitur A equi sunt tribus B. Rursus quoniam B eius quod est C sesquitertius est, [a 1Kb] B igitur habet C, et eius tertiam partem. Tres igitur B equi sunt ad quatuor C. Tres autem B equi erant duobus A. Duo igitur A equi sunt ad quatuor C; unus igitur A equus est duobus CC. Duplex erit igitur A eius qui est C, et in numeris. Sit enim sesquialter 12 ad 8, sesquitertius uero 8 ad 6: ergo 12 ad 6 duplices  sunt. [Figure: [Figura] 6Kb] Ex duplici interuallo atque sesquialtero triplex nascitur  interuallum. Sit enim A eius quod est B duplex, B autem eius quod est C sesquialter. Dico quoniam A eius quod est C triplex est. Nam quoniam A eius quod est B duplex est, A igitur equus est duobus B. Rursus quoniam B eius quod est C sesquialter est, B igitur habet in se totum C et eius dimidiam partem. Duo igitur B equi sunt tribus C. Sed duo B equi erant uni A, et unus igitur A equus est tribus C; igitur A uno C triplex est. Et in numeris sit duplex quidem senarius ternario, sesquialter uero ternarius, binario. Senarius igitur triplex est binario.  [Figure: [Figura] 6Kb] Si sesquialtero interuallo sesquitertium demptum fuerit interuallum, erit quod relinquitur sesquioctauum. Sit enim A quidem eius quod est B sesquialter, at uero C eius quod est B sesquitertius: dico quoniam  A eius quod est C sesquioctauus est. Quoniam enim A eius quod est B sesquialter est, A igitur habet in se B et eius dimidiam partem. Octo igitur A equi sunt ad duodecim B. Rursus quoniam C eius quod est B sesquitertius est, C igitur habet in se B et tertiam eius partem. Nouem igitur C equi sunt ad duodecim B. Duodecim B equi erant ad octo A; et octo igitur A equi sunt ad nouem C. Igitur A equus est ei quod est C, et octaue eius parti. A igitur eius quod est C sesquioctauus est. Et in numeris sesquialterum quidem interuallum sit nouenarius ad senarium, sesquitertium uero octonarius ad senarium. Nouem igitur ad octo sesquioctaua proportio est. [Figure: [Figura] 7Kb]  Sex proportiones sesquioctaue maiores sunt uno duplici interuallo. Sit enim quidem numerus A, huius autem sit sesquioctauus B, [b 1Kb] huius sesquioctauus C, et huius sesquioctauus D, et huius sesquioctauus F, eiusque sesquioctauus G, atque huius sesquioctauus  K. Id autem fiat secundum descriptum in Arithmetica modum, et sint numeri A B C D F G K, et sit A 262144, huius autem sesquioctauus qui est B 294912, huius autem sesquioctauus qui est C 331776, huius autem sesquioctauus qui est D 373248, huius autem sesquioctauus qui est F 419904, huius autem sesquioctauus qui est G 472392, huius autem sesquioctauus qui est K 531441. Et sunt 531441 quod est K, plus quam duplices [c 1Kb] ad ducenta 60 duo millia 144 quod est A. Sex igitur sesquioctaue proportiones ampliores sunt uno duplici interuallo.  [Figure: [Figura] 14Kb]



CAPUT III. Musicarum per Grecas ac Latinas litteras notarum [a 1Kb] nuncupatio.


Restat quoniam sumus neruum secundum predictas consonantias per regulam diuisuri, quoniamque necessarios sonos tribus generibus cantilene exhibebit ista partitio, musicas interim notas apponere, ut cum diuisam lineam iisdem notulis signauerimus, quod unicuique sit nomen, facillime possit agnosci. ueteres enim musici propter compendium scriptionis, ne integra semper nomina necesse esset apponere, excogitauere notulas quasdam quibus neruorum uocabula notarentur, easque per genera modosque diuisere, simul etiam hac breuitate captantes, ut si quando melos aliquod musicus uoluisset ascribere, super uersum rhythmica metri compositione distentum, has sonorum notulas ascriberet, ita miro modo reperientes,  ut non tantum carminum uerba, que litteris explicarentur, sed melos quoque ipsum, quod his notulis signaretur, in memoriam posteritatemque duraret. Sed ex his omnibus modis unum interim Lydium eiusque notulas per tria genera disponamus, in reliquis medis idem facere in tempus aliud differentes. Sane si quando dispositionem notarum Grecarum litterarum nuncupatione descripsero, lector nulla nouitate turbetur. Grecis enim litteris [b 1Kb] fiunt in quamlibet partem imminutis, nunc etiam inflexis, tota hec notarum descriptio constituta est. Nos uero cauemus aliquid ab antiquitatis auctoritate transuertere. Erunt igitur priores ac superiores notule dictionis, id est uerborum, secunde uero atque inferiores percussionis. Proslambanomenos qui acquisitus  dici potest non integrum et tau iacens [Figure: [Character] 1Kb] . Hypate hypaton, que est principalis principalium, conuersum et rectum [Figure: [Character] 2Kb] . Parhypate hypaton, id est subprincipalis principalium, non integrum, et supinum [Figure: [Character] 2Kb] . Hypaton enharmonios, que est [c 1Kb] principalium enharmonios, u supinum, et conuersum,  retro habens uirgulam [Figure: [Character] 2Kb] . Hypate chromatice, que est principalium extenta, u supinum habens lineam et conuersum duas habens lineas [Figure: [Character] 2Kb] Hypaton diatonos, que est principalium extenta, Grecum et digammon . Hypate meson, que est principalis mediarum, C et C [Figure: [Character] 2Kb] . Parhypate meson, que est subprincipalis mediarum, et C supinum [Figure: [Character] 2Kb] . Meson enharmonios, que est mediarum enharmonios, Grecum et C conuersum, [Figure: [Character] 2Kb] . Meson chromatice, que est mediarum chromatica, Grecum habens uirgulam, et conuersum per medium habens uirgulam [Figure: [Character] 2Kb] Meson diatonos, que est mediarum extenta, Grecum et Grecum diductum [Figure: [Character] 2Kb] . Mese,  que est media, et iacens [Figure: [Character] 2Kb] . Trite synemmenon, que est tertia coniunctarum, et supinum [Figure: [Character] 2Kb] . Synemmenon enharmonios, que est coniunctarum enharmonios, Grecum et iacens conuersum per medium habens uirgulam [Figure: [Character] 2Kb] . Synemmenon chromatice, que est coniunctarum chromatica Grecum habens uirgulam, et conuersum habens uirgulam [Figure: [Character] 2Kb] . Synemmenon diatonos, que est coniunctarum extenta et [Figure: [Character] 2Kb] . Nete synemmenon, que est ultima coniunctarum, quadratum supinum et [Figure: [Character] 2Kb] . Paramese, que est sub media, et Grecum iacens [Figure: [Character] 2Kb] . Trite diezeugmenon, que tertia diuisarum est, quadratum et Grecum supinum [Figure: [Character] 2Kb] . Diezeugmenon  enharmonios, que est diuisarum enharmonios, et Grecum iacens conuersum [Figure: [Character] 2Kb] Diezeugmenon chromatice, que est diuisarum chromatica, habens uirgulam et Grecum iacens conuersum, habens lineam angularem [Figure: [Character] 2Kb] . Diezeugmenon diatonos, que est diuisarum diatonos, quadratum supinum et [Figure: [Character] 2Kb] . Nete diezeugmenon, que est ultima diuisarum, iacens et inuersum diductum [Figure: [Character] 2Kb] . Trite hyperboleon, que est tertia excellentium, deorsum respiciens dextrum et semi sinistrum sursum respiciens [Figure: [Character] 2Kb] . Hyperboleon enharmonios, que est excellentium enharmonios supinum et semi dextrum supinum [Figure: [Character] 2Kb] . Hyperboleon chromatice, que est  excellentium chromatica, supinum habens lineam et semi dextrum supinum habens retro lineam [Figure: [Character] 2Kb] . Hyperboleon diatonos, que est excellentium extenta, Grecum habens acutam et diductum habens acutam [Figure: [Character] 2Kb] . Nete hyperboleon, habens acutam, et iacens habens acutam [Figure: [Character] 2Kb] . [1Kb] [a 1Kb]  [Figure: [Figura] 38Kb]



CAPUT Iu. Monochordi regularis partitio in genere diatonico.


Sed iam tempus est ad regularis monochordi diuisionem uenire De qua re illud est predicendum, quod siue in mensura nerui, siue in numeris, atque in eorum proportione statuatur describenda diuisio, maius spatium chorde et maior numeri multitudo sonos grauiores efficiet. At si fuerit nerui longitudo contractior, et in numeris eque non multa pluralitas, acutiores  uoces edi necesse est. Atque ex hac comparatione, quantum unaqueque fuerit uel longior uel plurium numerorum, aliaque uel contractior uel paucioribus signata numeris, tanto uel grauior uel acutior inuenitur. Nec lectorem res illa conturbet, quod intendentes sepe spatia proportionum numero maiore signauimus, remittentes uero minore, cum intensio acumen faciat, remissio grauitatem. Illic enim tantum proportionum spatia signabamus. Nihil de grauitatis aut acuminis proprietate laborantes, atque ideo  et in acumen maioribus numeris intendimus, et minoribus in grauitatem sepe remisimus. Hic uero ubi chordarum spatia sonosque metiemur, naturam rerum sequi necesse est, maiorique longitudini chordarum ex qua grauitas existit, ampliores, minori uero ex qua uocis acumen nascitur, dare breuiores. Sit chorda intensa A B, huic equa sit regula que propositis partitionibus diuidatur, ut, ea regula chorda apposita, eedem diuisiones in nerui longitudine signentur quas ante assignaueramus in regula. Nos uero  nunc diuidimus ita, quasi ipsam chordam et non regulam partiamur. Diuidatur igitur A B in quatuor partes, per tria puncta que sunt C D E. Erit igitur tota quidem A B dupla ab his que sunt D B, A D; sigillatim uero A D, D B duple sunt ab his que sunt A C, C D, D E, E B. Erit igitur A B quidem grauissima,  id est proslambanomenos, D B autem mese. Est enim dimidia totius, et sicut A B ab ea que est B D dupla est spatio, ita B D ab ea que est A B, dupla est acumine. Nam, ut superius dictum est, spatii et acuminis semper ordo conuersus est. Nam tanto est chorda maior in acumine, quanto fuerit minor in spatio, quocirca erit et E B. Nete hyperboleon quoniam E B eius que est D B, dimidia quidem in quantitate, dupla uero in acumine. Rursus quoniam eadem E B eius que est A B quarta pars est in spatio,  quadrupla erit ab eadem in acumine. Erit igitur  nete hyperboleon dupla in acumine ab ea que est mese. Mese autem dupla in acumine ab ea que est proslambanomenos. Nete uero hyperboleon quadrupla in acumine ab ea que est proslambanomenes, consonabit igitur proslambanomenos ad mesen diapason, mese ad neten hyperboleon diapason, proslambanomenos ad neten hyperboleon bis diapason. Rursus quoniam eque sunt partes A C, C D, D E, E B. Est autem A B quatuor earumdem partium, C B autem  trium, A B sesquitertia est ab ea que est C B. Rursus quia trium est equalium partium C B, sed D B duarum, erit igitur C B sesquialtera eius que est D B. Rursus quoniam C B est trium partium equalium, qualis est una E B, tripla igitur est C B ab ea que est E B; erit igitur C B lychanos hypaton diatones, consonabitque proslambanomenos quidem ad lychanon hypaton diatonon diatessaron consonantiam. Eadem uero lychanos hypaton diatonos consonabit ad mesen consonantiam diapente. Eademque  lychanos diatonos consonabit ad neten hyberboleon, diapason et diapente. Rursus si de tota A B nonam partem auferam, eam que est A F, erunt partes octo F B. Erit igitur F B hypate hypaton, ad quam sesquioctauam contineat proportionem A B, id est proslambanomenos, in musica uero tonum.  [Figure: [Figura] 20Kb]  Quanto spatium maius erit, tanta maior grauitas; ubi uero minus, ibi maior acuties. Dum ergo A B in quadruplo spatio excedit E B, erit recte proslambanomenos in quadruplo grauior, et C B acutior in quadruplo, et eadem chorda A B ad F B est sesquioctaua spatio, quare tono ab F B uincitur; erit ergo hypate hypaton. Eadem rursus ad C B sesquitertia est spatio, erit ergo C B lychanos hypaton diatonos. uincetque  C B in acumine ipsum A B consonantia diatessaron. Insuper idem A B spatio duplum est ad D B; erit idcirco acumine duplum ipsum D B ad A B. Et sic C B neten hyperbol. constituet, quod doctus lector facile conspicitur dum acutius contemplatur.

Superior uero descriptio inferiora signa que continet, eius sunt descriptionis, ubi chordis notulas apposuimus, quoniam earum nomina longum fuit ascribere. Item si A B tribus incisionibus partiamur, erit pars tertia A G. [a 1Kb] Due igitur eiusdem erunt G B. Consonabit igitur A B proslambanomenos ad G B, que est hypate meson, diapente consonantiam in proportione sesquialtera constitutam; C B autem ad G B erit [b 1Kb] sesquioctaua, et continebit tonum, idque ordine cadit. Nam lychanos hypaton diatonos, id est  C B, ad eam que est hypate meson, id est G B, continet tonum. Rursus A B quidem proslambanomenos ad C B lychanon hypaton diatonos consonantiam habet diatessaron, A B autem proslambanomenos ad G B hypate meson habet consonantiam diapente. Item C B ad D B, id est lychanos hypaton diatonos ad mesen habet consonantiam diapente, G B autem ad D B, id est hypate meson ad mesen, habet consonantiam diatessaron. Lychanos autem hypaton, id est C B, ad totius chorde modus, ab eo quod est A usque ad id quod est LL, hanc id est A, proslambanomenon 9216 diuido, dimidiam ad O, ut sit tota A dupla ab  hypaten meson comparata, id est G B, distabit tono. Si autem eius que est C B quartam partem sumpsero, erit C K. Igitur C B ad K B [c 1Kb] obtinet sesquitertiam proportionem, K B autem ab ea que est D B sesquioctaua proportione distabit. Erit igitur K B quidem lychanos diatonos meson, et erit C B, id est lychanos hypaton diatonos, ad K B, id est lychanos diatonon meson diatessaron consonantiam continens. Rursus si eius que est D B nonam partem sumpsero, erit mihi D L. Igitur L B erit paramese. Si autem eius que est D B quartam partem sumpsero, erit D M. Igitur M B erit nete synemmenon. Si autem eius que est D B tertiam partem sumpsero, erit D N. Igitur N B erit nete diezeugmenon. Si autem K B in duas partes equas fuerit diuisa, erit K X, eritque X B paraneto  hyperboleon.  [Figure: [Figura] 19Kb]



CAPUT u. Monochordi netarum hyperboleon per tria genera partitio.

Nunc igitur diatonici generis descriptio facta est in eo scilicet modo qui est simplicior ac princeps, quem Lydium nuncupamus. De quibus modis nunc disserendum non est, ut uero per tria genera currat mixta descriptio, et omnibus propria numerorum pluralitas apponatur ad conseruandas scilicet proportiones, uel tonorum atque dieseon, excogitatus est numerus qui hec omnia posset explere, ut maximus quidem ad proslambanomenon describatur, qui sit 9216; minimus  uero 2304. Reliquorum uero sonorum proportiones in horum medietate texentur. Sane ab inferiore procedimus omniumque nomina chordarum non solum nominibus, uerum etiam [d 1Kb] oppositis litteris demonstramus. Sed ita ut quoniam trium generum est facienda partitio, neruorumque modus litterarum excedit numerum, ubi defecerint littere, easdem geminamus rursus hoc modo, ut quando ad Z fuerit usque peruentum, ita describam s reliquos neruos: bis A id est AA, et bis B, id est BB, et bis C, id est CC. Sit igitur primus quidem numerus maximusque qui proslambanomenon obtineat locum 9216. Sitque  ea que est O. Item O sit dupla ab ea que est LL. Erit igitur A quidem proslambanomenos, O autem mese, et LL nete hyperboleon; habebit igitur A quidem 9216, O uero horum dimidium, id est 4608, ut mese ad proslambanomenon diapason consonantia conueniat. Ea uero que est LL dimidium est meses, ut sit proslambanomenos ab ea que est nete hyperboleon quadrupla, et bis diapason ad eam consonet symphoniam, sitque LL 2304. Si igitur ex 2304 octauam [a 1Kb] abstulero partem, id est 288, eisdemque adiecero, fient mihi 2592, eritque NN 2592 que sit paranete hyperboleon ad neten hyperboleon obtinens distantiam tonum. Rursus eius que est NN, id est 2592, aufero octauam que est 324, eamque eis quorum est octaua subiungo, erunt 2916, fietque mihi  FF trite hyperboleon diatonos in diatonico scilicet genere 2916 totum quidem distans ab ea que est paranete hyperboleon, [b 1Kb] diatonum uero ab ea que est nete hyperboleon, eadem uero FF erit in chromatico genere trite hyperboleon chromatica. In enharmonio uero paranete hyperboleon enharmonios, quod facilius agnoscetur cur eueniat, cum trium generum tria prima tetrachorda a nete hyperboleon inchoantia descripserimus. Quoniam uero si A sesquitertia proportione duas sesquioctauas abstulero, relinquitur mihi semitonium minus, sumo tertiam eius que est LL, id est neten hyperboleon, et sunt 768. Hos eisdem adiicio, fient mihi 3072. Quorum est DD nete diezeugmenon continens ad triten hyperboleon semitonium minus. Nam quoniam nete  diezeugmenon ad neten hyperboleon diatessaron continet consonantiam, trite autem hyperboleon diatonos [c 1Kb] ab ea ditonum distat, relinquitur spatium quod est inter neten diezeugmenon et triten hyperboleon semitonii minoris.  [Figure: [Figura] 13Kb] Quoniam igitur tetrachordum hyperboleon diatonici generis expleuimus, nunc chromatici et enharmonii tetrachorda supplenda sunt hoc modo: quoniam enim paranete hyperboleon ad neten hyperboleon in diatonico quidem genere tono distat, in chromatico uero tribus semitoniis, in enharmonio uero duobus  tonis, si distantiam paranetes hyperboleon et netes hyperboleon diatonici generis sumpserimus, eiusque dimidium paranete hyperboleon, que est diatonici generis, apponamus, habebimus numerum tribus semitoniis ab hyperboleon nete distantem, et erit hec in chromatico genere paranete hyperboleon. Aufero igitur de 2592, id est de paranete hyperboleon diatonici generis 2304, id est nete hyperboleon, relinquuntur mihi 288, hos diuido, erunt mihi 144, eosdem adiiciam 2592, id est paranete hyperboleon diatonici generis, et erunt mihi 2736: hec erit paranete hyperboleon chromatica. Rursus quoniam trite hyperboleon, uel diatonica, uel chromatica, duos tonos distat a nete hyperboleon, et in enharmonio genere paranete hyperboleon duobus tonis distat ab  ea que est nete hyperboleon [d 1Kb] eadem erit in enharmonico genere paranete hyperboleon, que est in diatonico uel chromatico trite hyperboleon. Sed quoniam trite hyperboleon diatonici generis et chromatici ad nete diezeugmenon minus semitonium seruant, constat autem tetrachordum enharmonii generis ex duobus integris tonis, et diesi, ac diesi, que sunt dimidia spatia semitonii minoris, distantiam eam que est inter neten diezeugmenon et paraneten hyperboleon enharmonium sumo; sed quoniam nete diezeugmenon est 3072, paranete autem hyperboleon enharmonios 2916, horum distantia erit 156, horum sumo dimidiam partem, qui sunt 78. Hos adiicio 2916, fient 2994, hec erit E E trite hyperboleon enharmonios; descriptum est igitur secundum tria genera tetrachordum  quod est hyperboleon, cuius formam ubter adiecimus. [Figure: [Figura] 27Kb]  [Figure: [Figura] 48Kb]



CAPUT uI. Ratio superius digeste descriptionis.

Tria igitur tetrachorda tali nobis ratione descripta sunt. Tetrachordum enim omne diatessaron [a 1Kb] retinet consonantiam. Igitur nete hyperboleon, et nete diezeugmenon in tribus generibus, id est, uel in diatono, uel in chromate, uel in enharmonio diatessaron continent symphoniam. Diatessaron autem consonantia  constat duobus tonis et semitonio minore. Id hoc modo per tria genera in [b 1Kb] supradictis tetrachordis diuisum est. In diatonico enim genere quod est primum paranete hyperboleon, id est 2592, ad neten hyperboleon, id est 2304, obtinet distantiam tonum, quod tali notula inscripsimus To. Rursus trite hyperboleon diatonici generis, que est 2916, ad paraneten hyperboleon diatonici generis, que est 2592, rursus obtinet differentiam quam simili nota insigniuimus [.....]T. Nete autem diezeugmenon ad trite hyperboleon, id est 3072 ad 2916, semitonium refert, quod tali notula signauimus To; hoc est totum spatium netes diezeugmenon, et netes hyperboleon duorum tonorum  ac semitonii. Sed idem duo toni ac semitonium in chromatico genere hac ratione diuisi sunt. Secundum enim genus, quod est chromaticum, hoc modo descriptum est: paranete enim chromatice hyperboleon, que est 2736, ad neten hyperboleon, que est 2304 comparata, continet spatium paranetes hyperboleon diatonici generis ad neten hyperboleon [c 1Kb] quod est unus tonus, id est, duo semitonia maius ac minus, et diuisum rursus spatium paranetes hyperboleon diatonici, ad netes hyperboleon. Ita enim factum est, qui est dimidius tonus, sed non integre, quia  non potest tonus in duo equa partiri. Consignabimus igitur hoc spatium trium semitoniorum, id est toni ac semitonii, hoc modo, To To To. Rursus paranete hyperboleon  chromatica ad triten hyperboleon retinet partem toni, id est semitonium, quod reliquum fuit ex duobus tonis qui continentur inter triten hyperboleon diatonicam, et neten hyperboleon. Subtractis uero quatuor semitoniis, reliquum ex toto tetrachordo spatium semitonii est, quod continetur inter neten diezeugmenon, et trite hyperboleon. Constat igitur et hoc tetrachordum ex duobus tonis ac semitonio, diuisum in uno quidem spatio tribus semitoniis. In duobus autem spatiis, duobus semitoniis. Tria uero spatia neruis quatuor continentur. In enharmonio uero genere summa est id pernoscendi [d 1Kb] facilitas, ab ea enim que est nete hyperboleon, id est 2304, paranete hyperboleon enharmonios, id est 2916, duos tonos integros distat, quos hoc modo notabimus To To. Relinquitur [e 1Kb] igitur ex totius tetrachordi duobus tonis  ac semitonio unum quidem semitonium quod continetur inter neten diezeugmenon et paraneten hyperboleon enharmonion. Quod scilicet diuisimus in duas dieses trite hyperboleon enharmonion. Media interiecta, spatiumque dieseos hoc modo signauimus [Figure: [Figura] 2Kb] ita igitur nobis hyperboleon tetrachordum descriptum est. Quo peracto ad diezeugmenon tetrachordum ueniamus. Nec immorandum est eisdem commemorationibus in ceteris. Cum ab hac descriptione etiam in aliis sumi possit exemplum.



CAPUT uII. Monochordi netarum diezeugmenon per tria genera partitio.

Netes igitur diezeugmenon, que est 3072, si dimidium  sumam, erunt 1536. Qui eisdem additi fiunt 4608 que est mese, quam O littera designauimus; quod si eisdem netes diezeugmenon, id est DD, scilicet 3072, auferam tertiam partem, erunt 1024. Qui eisdem coniuncti facient 4096 que uocabitur paramese, X littera subnotata. Nete igitur diezeugmenon, id est 3072, ad mesen, id est 4608, quoniam in sesquialtera comparatione consistit, diapente consonabit symphoniam. Eadem uero nete diezeugmenon, id est 3072, ad paramesen, id est 4096, que ad eam in sesquitertia proportione composita est, diatessaron retinet consonantiam. Si igitur ab ea que est nete diezeugmenon 3072 octauam auferam partem  id est 384, eisque adiiciam, fient 3456, eritque paranete diezeugmenon [a 1Kb] diatonos, CC litteris pernotata, ad neten diezeugmenon obtinens tonum. Ab hac uero si octauam auferam partem, id est de 3456, que est 432, eosque eidem adiungam, erunt 3888. Eritque ea Y trite diezeugmenon diatonos. Sed quoniam nete diezeugmenon ad paramesen sesquitertiam obtinebat proportionem, trite autem diezeugmenon diatonos a nete diezeugmenon duos tonos abest, continebitur inter triten diezeugmenon et paramesen semitonium minus. Diatonicum igitur genus, in hoc quoque tetrachordo ac pentachordo ita expletum est, ut tetrachordi quidem eius, quod est netes diezeugmenon ad paramesen, diatessaron consonantia sit. Pentachordi uero eius quod est netes  diezeugmenon ad mesen, diapente sit consonantia.  [Figure: [Figura] 15Kb]  Enharmonium uero atque chromaticum genus hac ratione texemus: Sumo distantiam netes et paranetes diezeugmenon diatoni, id est 3072 et 3456, est eorum differentia 384; hanc diuido, erunt 192; hanc si sumam et ei que est paranete diezeugmenon diatonos adiungam, id est 3456, fient 3648, hec erit paranete diezeugmenon chromatica, BB geminatis litteris adnotata [b 1Kb] distans nete diezeugmenon tono et semitonio, id est tribus semitoniis, continens ad triten diezeugmenon dudum quidem diatonicam. Nunc  uero chromaticam, id est 3888, semitonium reliquum ab eo tono, quod diuisum est inter paraneten diatonon diezeugmenon, et triten diatonon diezeugmenon, et sit reliquum aliud ex tetrachordo semitonium inter triten diezeugmenon chromaticam et paramesen, quod scilicet ex diatessaron consonantia relinquitur, ea que est inter neten diezeugmenon et paramesen subtractis duobus tonis, quos nete diezeugmenon chromatica, et trite diezeugmenon chromatica continebant. Que autem in diatonico genere trite diezeugmenon diatonica est. In chromatico autem diezeugmenon chromatica, ea in enharmonio genere paranete diezeugmenon enharmonios dicitur, integros enim duos tonos distat ab ea que est nete diezeugmenon et notatur AA. Et inter neten diezeugmenon  et paraneten enharmonion diezeugmenon nulla interest chorda, atque ideo paranetes uocabulo nuncupatur. Semitonium uero quod est inter paraneten enharmonion diezeugmenon et paramesen, id est inter AA et X hac ratione partimur, ut fiant due dieses. Sumo differentiam paranetes enharmonii diezeugmenon et parameses, id est 3888 et 4096, ea est 208, hanc diuido, fient 104. hos appono 3888, fient 3992. Ea erit trite diezeugmenon enharmonios Z littera pernotata. Huius igitur tetrachordi per tria genera descriptionem subter adieci, superiusque dispositum hyperboleon tetrachordum aggregaui, uti esset utrorumque una descriptio, et paulatim iuncta dispositionis totius forma consurgeret.  [Figure: [Figura] 24Kb]   [Figure: [Figura] 23Kb]



CAPUT uIII. Monochordi netarum synemmenon per tria genera partitio.


Duo quidem tetrachorda que sibimet quidem coniuncta sunt, a mese uero disiuncta, trium generum superior descriptio, quemadmodum locarentur ostendit.  Nunc ad [a 1Kb] aliud tetrachordum ueniendum est, quod synemmenon uocatur, quod iunctum est ei que est mese. Quoniam enim inter neten diezeugmenon et mesen diapente consonantiam esse prediximus, est autem diapente consonantia trium tonorum ac semitonii. Tres uero sunt toni in hoc pentachordo, quorum unus quidem netes diezeugmenon ad paraneten diezeugmenon diatonon. Alter uero paranetes diezeugmenon [b 1Kb] diatonon ad triten diezeugmenon diatonon. Tertius autem parameses ad mesen, reliquumque semitonium trites diezeugmenon diatoni ad paramesen, quoniamque netes diezeugmenon et parameses tetrachordum ab ea que est mese, eo tono disiunctum est, quod est inter paramesen ac mesen. Si ex eo pentachordo, quod est a nete diezeugmenon  ad mesen, unum abstulerimus tonum, eum scilicet qui continetur inter neten diezeugmenon et paraneten diezeugmenon diatonon, poterimus aliud tetrachordum ad mesen iungere, ut fiat synemmenon, quod est coniunctum hoc modo. [c 1Kb] Nam quoniam paranetes diezeugmenon diatoni, que est CC, numerus est 3456, horum tertia eisdem addita faciet mesen. Hic [d 1Kb] ergo numerus in diezeugmenon tetrachordo  CC litteris adnotatus, tono distabat a nete diezeugmenon in genere diatonico, et paranete diezeugmenon diatonos uocabatur, in synemmenon autem tetrachordo, id est, coniunctarum sit nete synemmenon in tribus generibus constituta Y littera pernotata, et ab ea octaua pars auferatur que est 432 eisque apponatur, fient 3888 que est paranete synemmenon et T [e 1Kb] littera pernotata. Huius pars sumatur octaua ea que est 486: hec summa si eisdem, quorum octaua est, aggregetur, fient 4374, que est trite synemmenon diatonos, id est, E. Sed quoniam nete synemmenon ad mesen, id est 3456 ad 4608, sesquitertiam obtinet proportionem, que est diatessaron, trite autem synemmenon ad netem synemmenon, id est 4374 ad 3456, duorum tonorum obtinet proportionem,  relinquitur trites synemmenon diatoni ad mesen proportio semitonii, et coniunctum est hoc tetrachordum cum mese, atque ideo synemmenon quasi continuum et coniunctum uocatur. Et diatonici quidem generis hoc modo est facta proportio. Chromatici uero talis diuisio est: sumo netes synemmenon et paranetes synemmenon diatonici, id est 3456 et 3888 differentiam, ea est 432; hanc si diuido ut semitonium fiat, fiunt 216; hanc adiicio ad 3888 ut tria semitonia fiant, erunt 414, que est paranete synemmenon chromatica, cui littera S superapposita est. Ab hac igitur, id est, paranete synemmenon chromatica, ad triten synemmenon prius quidem diatonicam, nunc uero chronicam semitonium est. A qua trite synemmenon chromatica usque mesen aliud semitonium  reperitur. Sed quoniam a nete synemmenon usque ad triten synemmenon diatonicam uel chromaticam duo toni sunt, que est in diatonico uel chromatico generibus trite synemmenon diatonos uel chromatica, eadem in genere enharmonio paranete synemmenon enharmonios est, habens summam 4374, que sit R, A, qua usque ad meson semitonium est, hoc partior in duas dieses hoc modo: Sumo differentiam paranetes synemmenon enharmonii et meses, id est 4374 et 4608, [f 1Kb] facit 234; hanc diuido, fient 117; hanc adiicio paranete synemmenon enharmonios, id est 4374, fient 4491, que P littera pernotatur, et sit ea trite synemmenon enharmonios Eritque semitonium quod continetur inter paraneten synemmenon enharmonion et mesen, id est inter  4374 et 4608, diuisum per triten synemmenon enharmonion [g 1Kb] eam, scilicet que est 4491. Quocirca huius quoque tetrachordi expedita ratio est. Nunc autem facienda est descriptio, iuncta tamen cum ceteris [h 1Kb] tetrachordis, id est hyperboleon ac diezeugmenon, ut paulatim fiat descriptionis rata progressio.  [Figure: [Figura] 70Kb]



CAPUT IX. Monochordi meson per tria genera partitio.


Ex his igitur que predicta sunt, in ceteris non arbitror diutius laborandum esse. Ad horum enim exemplar etiam reliqua tetrachorda meson atque hypaton texenda sunt. Ac primum quidem diatonici generis meson tetrachordon hoc ordine describemus. Meses enim que est O 4608 sumo tertiam partem, ea est 1536; hanc eidem copulo, fient 6144, ea sit II hypate meson diatessaron ad mesen continens consonantiam, hec duobus tonis ac semitonio ita diuiditur: Sumo enim meses, id est 4608, octauam partem, que est 576; hanc eidem adiungo, fient 5184, ea est lychanos meson diatonos, id est M. Cuius [a 1Kb] interim pars [b 1Kb] sumitur octaua, ea est 648; hanc eidem  adiungo, fient 5832. Ea sit I parhypate meson diatonos tonum obtinens ad lychanon meson diatonon, duobus autem tonis distans a mese. Relinquitur igitur semitonium inter hypaten meson diatonon  et parhypaton meson diatonon constitutum, id est inter 6164 et 5832. Idem uero tetrachordum meses atque hypates meson in chromatico genere tali ratione partimur. Sumo meses differentiam ad lychanon meson diatonon, id est 4608 ad 5184, ea est 576; hanc dimidiam partior, fient 288; [c 1Kb] eadem adiicio numero maiori, id est 5184, fient 5472, que fit N lychanos meson chromatice. Relinquuntur igitur duo semitonia, unum inter lychanon mesen chromaticen et parhypaten meson chromaticen, id est inter 5472 et 5832, et aliud inter parhypate meson chromaticen et hypaten meson, id est inter 5832 et 6144. Enharmonium uero genus hoc modo diuidimus, quoniam ea que erat parhypate meson diatonos, uel ea que erat parhypate meson chromatice,  duos tonos distabat a mese obtinens numerum 5832, ea in enharmonio genere erit lychanos meson enharmonios, L littera pernotata, duos nichilominus ad mesen obtinens tonos. Reliquum igitur semitonium  quod est inter lychanos meson enharmonion et hypaten meson, id est inter 5832 et 6144, in duas dieses hoc modo diuidimus. Aufero differentiam 5832 ad 6144, ea est 312 hanc dimidiam partior, fient 156; hanc ad 5832 iungo, fient 5888; et hec sit K parhypate meson enharmonios. Due uero sunt diesis  inter lychanon meson enharmonion et parhypate meson enharmonion, id est inter 5832 et 5988, et inter parhypaten meson enharmonion et hypaten meson, id est inter 5988 et 6144. Diuisum est igitur meson tetrachordon. Quod ita in descriptione ponatur, ut superius descriptis tetrachordis aggregetur. [Figure: [Figura] 85Kb]



CAPUT X. Monochordi hypaton per tria gene a partitio, et totius dispositio descriptionis.

Nunc uero hypaton tetrachordum per tria genera diuidendum est. Sumo hypates meson, id est 6144: dimidiam partem, que sit 3072, hanc eidem si adiecero, fient 9216, que est proslambanomenos ad hypaten meson diapente consonantiam seruans. Eiusdem autem hypaten meson [a 1Kb] 6154. Si auferam tertiam partem que est 2048 eidemque adiecero, fient 8192. Et hec est B hypate hypaton. Igitur hypaten meson ad proslambanomenon diapente est consonantia, ad hypaten uero hypaton diatessaron. Ab hac igitur  hypate meson, id est 6144, pars auferatur octaua, erunt 768; hanc eisdem si quis adiungat, fient 6912. Que est E lychanos hypaton diatonos ad hypaten meson toni obtinens proportionem. Rursus de 6912 pars auferatur octaua, erunt 864; hoc si eisdem copuletur, fient 7776, que est C parhypate hypaton, diatonos ad lychanon hypaton diatonon toni, ad hypaten meson duorum tonorum distantiam seruans. Relinquitur igitur semitonium inter parhypaten hypaton diatonon et hypaten hypaton, id est inter 7776 et 8192, et diatonici quidem generis hypaton tale tetrachordum est, chromaticum uero tali ratione diuidimus. Sumo enim differentiam hypaten meson, et  eius que est lychanos hypaton diatonos, id est 6144 et 6912, ea est 768; hanc dimidiam partior ut duo efficiam semitonia, fient 384; hanc adiicio 6912 ut tria semitonia fiant, erunt 7296: hec erit F lychanos hypaton chromatice ab ea que est hypate meson tribus semitoniis distans. Relinquuntur ergo duo semitonia, unum quidem inter lychanos hypaton chromaticen et parhypaten hypaton chromaticen, id est inter 7296 et 7776. Aliud uero inter parhypaten hypaton chromatice et hypaten hypaton, id est inter 7776 et 8192. Restat enharmonium genus, cuius ad superius exemplar talis diuisio est. Quoniam enim parhypate hypaton diatonos uel parhypate hypaton chromatice, qua 7776 unitatibus insignita est, duobus tonis distat ab ea que est hypate meson, eadem  erit in genere enharmonio lychanos hypaton enharmonios, que ab hypate meson duobus integris [a 1Kb] differant tonis. Restat igitur ex diatessaron consonantia semitonium quod est inter lychanos hypaton enharmonion  et hypaten hypaton, id est inter 7776 et [b 1Kb] inter 8192, hoc in duas dieses ita diuidimus. Sumo differentiam eius que est lychanos hypaton enharmonios, et hypaten hypaton, id est 7776 et 8192, ea est 416; huius dimidiam sumo, sunt 208; hanc adiicio 7776, fient [c 1Kb] 7984 que sit D parhypate hypaton enharmonios. Sunt igitur due dieses: una quidem que est inter lychanon hypaton enharmonion et parhypaten hypaton enharmonion, id est inter 7776, et 7984; altera uero que est inter parhypaten hypaton enharmonion, et hypaten hypaton, id est inter 7984 et 8192. Tonus uero ultimus inter proslambanomenon et hypaten hypaton, id est inter 9216 et 8192, continetur. Diuisum est igitur hypaton tetrachordum secundum tria genera diatonicum chromaticum  enharmonion. Quod si superioribus tetrachordis hyperboleon diezeugmenon synemmenon meson adiungatur, fit integra perfectaque descriptio diuisi per omnia monochordi regularis. [Figure: [Figura] 65Kb]  [Figure: [Figura] 38Kb] [Figure: [Speculatio] 73Kb]  [Figure: [Speculatio] 20Kb]



CAPUT XI. Ratio superius disposite descriptionis.


In superiore igitur forma obtinet quidem consonantiam diapason proslambanomenos ad mesen, mese autem ad neten hyperboleon. Bis diapason autem proslambanomenos ad neten hyperboleon. Diatessaron autem consonantiam seruat hypate hypaton ad hypaten meson. Hypate meson ad mesen mese, ad neten synemmenon, paramese ad neten diezeugmenon, nete diezeugmenon ad neten hyperboleon. Atque hoc ita [a 1Kb] fit, ut his consonantiis integra tetrachorda numeremus. Atque ut clarius omnis in hac forma [b 1Kb] respiciatur ordo neruorum, secundum tria genera 5 tantum notantur esse tetrachorda. Primum  atque grauissimum hypaton, cuius est princeps hypate hypaton, ultima autem hypate meson, secundum uero meson cuius est princeps hypate meson, extrema uero mese. Tertium synemmenon, cuius est princeps mese, finalis nete synemmenon. Quartum diezeugmenon, cuius est [c 1Kb] prima paramese, nete uero diezeugmenon extrema. Quintum uero est hyperboleon cuius est quidem princeps nete diezeugmenon, ad neten uero hyperboleon terminatur extrema.



CAPUT XII. De stantibus et mobilibus uocibus.

Harum uero omnium uocum partim sunt in totum immobiles, partim in totum mobiles, partim uero  nec in totum immobiles, nec in totum mobiles. In totum immobiles sunt proslambanomenos, hypate hypaton, hypate meson, mese, nete synemmenon, paramese, nete diezeugmenon, nete hyperboleon. Idcirco quoniam in omnibus tribus generibus eedem sunt, nec nomina nec loca permutantes, siue pentachorda, siue tetrachorda contineant. Pentachorda quidem ut proslambanomenos ad hypaten meson, et mese ad neten diezeugmenon. Tetrachorda uero, ut hypate hypaton ad hypaten meson, et hypate meson ad mesen. Mobiles uero sunt que secundum singula  genera permutantur hoc modo ut paranete et lychanos diatonici et chromatici, trite et parhypate enharmonici. Alia est enim paranete hyperboleon diatonos, alia paranete hyperboleon chromatica, alia [d 1Kb] trite enharmonios. Diuerse sunt etiam paranete diezeugmenon diatonos, atque chromatica. Nec est eadem que in generibus ceteris trite diezeugmenon enharmonios, neque eedem sunt paranete synemmenon diatonos et chromatica [e 1Kb] et trite synemmenon enharmonios, his qui sunt in reliquis generibus trite. Distant etiam lychanos meson diatonos et lychanos meson chromatice, [f 1Kb] et parhypate meson enharmonios nulli aliorum generum parhypate similis inuenitur. Nec eosdem locos ac numeros seruant lychanos hypaton diatonos et lychanos hypaton chromatice.  [g 1Kb] Nam parhypate hypaton enharmonios aliorum generum parhypatis reperitur esse dissimilis. Non in totum uero immobiles aut mobiles sunt, que in duobus quidem generibus manent, id est chromatico et diatonico, sed in enharmonio permutantur. Id autem sic consideratur trite hyperboleon, diatonos, et trite hyperboleon chromatice eadem in superiori forma descripta est, [h 1Kb] hisdem numeris 2829. At uero cum enharmonium genus aspicimus triten aliam reperimus, id est 2916. Que igitur uox duobus fuit generibus communis, eadem in tertio permutata est. Idem est et in diezeugmenon tetrachordo. Nam trite diezeugmenon diatonos et trite diezeugmenon chromatica eadem sunt, sibique consentiunt, trite autem diezeugmenon enharmonios a  [i 1Kb] superiore distat, in synemmenis etiam idem est. Trite enim synemmenon diatonos et trite synemmenon chromatice eedem sunt. Sed trite synemmenon enharmonios est diuersa. Item parhypate meson diatonos, et parhypate meson chromatica eedem notantur. Sed in enharmonio genere sicut superius trite, ita hic parhypate iuxta [i 1Kb] hypates meson quidem inueniuntur, ui autem ac soni acumine diuerse sunt ceteris. Rursus parhypate hypaton diatonos et parhypate hypaton chromatica eadem est. Sed non eadem est cum in enharmonio genere queritur. Sed ut [k 1Kb] harum non plena mutabilitas clarius colliquescat ad hyperboleon tetrachordum redeamus, in hoc igitur que in diatonico atque in chromatico genere trite hyperboleon est, eadem mutatur in enharmonio, et  fit paranete. Item que trite diezeugmenon in diatonico uel chromatico genere uocabatur, paranete in enharmonio dicitur que trite synemmenon in chromatico uel diatonico fuit, in enharmonio in paraneten transit. Que uero parhypate meson in chromatico uel diatonico uidebatur, eadem lychanos meson in enharmonio reperitur. Que autem parhypate hypaton, uel in diatonico uel in chromatico dicebatur, lychanos hypaton in enharmonio nuncupatur. Sunt igitur quidem immobiles, proslambanomenos, hypate  hypaton, hypate meson, mese, nete synemmenon, paramese, nete diezeugmenon, nete hyperboleon; mobiles uero quas lychanos, uel paranetas, uel diatonicas, uel chromaticas, uel enharmonicas [a 1Kb] nominamus. Non in totum mobiles aut immobiles, quas parhypatas tritas in diatonico uel chromate, lychanos autem uel paranetas in enharmonico genere dicimus.



CAPUT XIII. De consonantiarum speciebus.

Nunc de speciebus primarum consonantiarum tractandum est; prime autem consonantie sunt diapason, diapente, diatessaron. Species autem est quedam positio propriam habens formam secundum unumquodque genus in uniuscuiusque proportionis  consonantiam facientis terminis constituta, ut in diatonico genere. Nam si diezeugmenon tetrachordum inter hyperboleon tetrachordum [b 1Kb] mesenque ponamus, subtracto scilicet synemmenon tetrachordo, erunt 15 nerui. At si ab his proslambanomenos detrahatur, erunt quatuordecim. Hi ergo disponantur hoc modo. Sit A hypate hypaton, B parhypate hypaton, C hypate lychanos, D hypate meson, E parhypate meson, F lychanos meson, G mese, H paramese, I trite diezeugmenon, K paranete diezeugmenon, L nete diezeugmenon, M trite hyperboleon, N paranete hyperboleon, O nete hyperboleon. Ab hypate igitur ad paramesen diapason consonantia est. A mese uero ad hypaten meson diatessaron, ab eadem  uero mese ad lychanon hypaton diapente. Erit igitur diapason quidem octo chordarum. Diatessaron uero quatuor, diapente autem quinque. Ac per hoc habebit diatessaron quidem species tres, diapente autem species quatuor, diapason uero species septem. Semperque una minus species erit quam fuerint uoces, ut enim a mese ceteras [c 1Kb] ordinamus diatessaron consonantie species tres sunt, hoc modo: una quidem species erit ab G ad D; secunda uero ab F ad C; tertia uero ab E ad B, et huc usque diatessaron species progrediuntur. Idcirco quia huc usque species binos continet neruos, eiusdem diatessaron, ut G D quidem eos qui sunt E F [d 1Kb] continent, F C eos qui sunt E D, et E B eos [e 1Kb] continent qui sunt C D; si uero his adiecero diatessaron D A, diuersa non  erit ab ea que est G D, unum enim solum G D consonantie neruum continebit, id est D solum. Excessit igitur G D consonantiam, atque ideo diatessaron tres species habere perhibetur. Et in ceteris quidem consonantiis idem est. Diapente autem erunt species quatuor hoc modo: Una quidem est H ad D; alia uero ab eo quod est G ad C; alia ab eo quod est F ad B; alia autem ab eo quod est E ad A. Diapason uero consonantie 7 erunt species, hoc modo: prima ab eo quod est O ad G; secunda ab eo quod est N ad F; tertia ab eo quod est M ad E; quarta ab eo quod  est L ad D; quinta ab eo quod est K ad C; sexta ab eo quod est I ad B; septima ab eo quod est II ad A. Liquet igitur ex his que dicta sunt, diatessaron consonantiam semel tantum in immobilibus ac statutis uocibus contineri. Nam si ab hypate hypaton incipiam, erit A D, id est ab hypate hypaton in meson hypaten ea que est in ordine prima. Nam cetere non statutis uocibus terminantur, ut B E C F. Nam [f 1Kb] parhypate hypaton et parhypate meson, lychanos hypaton et lychanos meson mobiles esse monstrate sunt. Quod si rursus ab hypate meson diatessaron consonantiam inchemus, erit species diatessaron statutis uocibus terminata G D, ea que est prima, id est ab hypate meson in mesen. Relique minime, ut E H et F I. Nam parhypate meson et lychanos  meson et trite diezeugmenon non probantur immobiles. Rursus si eamdem diatessaron paramese suscipiat ordiendam, erit [g 1Kb] quoque que statutis cerceatur sonis, diatessaron species II L, id est a paramese in nete diezeugmenon, que est prima. Nam cetere que sunt I M et K N mobilibus terminantur sonis. Nam triten diezeugmenon, et paraneten diezeugmenon, et triten hyperboleon, et paraneten hyperboleon mobiles uoces esse prediximus. Item diapente consonantia duas tantummodo species tenet, que statutis uocibus includuntur. Ut si ab hypate meson ordiamur, una quidem est D H, id est ab hypate meson in paramesen, ea que est prima. Altera uero G L, id est a mese in neten diezeugmenon, hec uero est quarta. Relique uero, id est E I et F K, minime  statutis uocibus clause sunt. Nam parhypate, et lychanos, et trite, et paranete instabiles approbantur. Similis autem ratio erit si a nete diezeugmenon in grauiorem partem, id est ad mesen, consonantie huius species considerentur, eisdem enim immobilibus uocibus, que superius dicte sunt, continebuntur. Siue autem ab hypate meson, seu a mese, seu a paramese, siue etiam a nete hyperboleon consonantias [h 1Kb] ad grauiorem partem ducamus. Duarum que statutis uocibus cerceantur, non poterit esse [i 1Kb] destructio. Diapason uero consonantie siue ab hypate hypaton in paramesen, siue a nete hyperboleon in mesen ordo sumatur, tres tantummodo species obtinebit, que immobilibus uocibus cerceantur. Nam ab hypaten hypaton ordientibus una est A B, ea  que est prima ab hypate hypaton in paramese. Altera D L ea que est quarta ab hypate meson in nete diezeugmenon. Dehinc G O hec septima est, id est a mese in neten hyperboleon. Reliquarum uero specierum uoces extime nullo modo [i 1Kb] immobilibus uocibus constitute sunt. Nam parhypate, et lychanos, et trite, et paranete  immobiles non sunt. Similiter autem et per easdem uoces si ab hyperboleon nete ordiamur, specierum ordo contexitur, quorum omnium intelligentiam subiecta descriptio [k 1Kb] docet.  [Figure: [Figura] 47Kb]



CAPUT XIu. De modorum exordiis, in quo dispositio notarum per singulos modos ac uoces.


Ex diapason igitur consonantie speciebus existunt qui appellantur modi, quos eosdem tropos uel tonos nominant. Sunt autem tropi constitutiones in totis uocum ordinibus, uel grauitate, uel acumine differentes, constitutio uero est plenum ueluti modulationis corpus ex consonantiarum coniunctione consistens, quale est uel diapason, uel diapason et diapente [a 1Kb] et diatessaron, uel bis diapason. Est enim diapason constitutio, a proslambanomenos in meson ceteris que sunt medie uocibus annumeratis, uel a mese rursus  in neten hyperboleon cum uocibus interiectis, uel ab hypate meson in neten diezeugmenon, cum his quas extreme uoces medias claudunt. Diapason et [b 1Kb] diatessaron uero constitutio ea est que a proslambanomenos in neten synemmenon, cum his que medie sunt interiecte constat. Bis diapason autem a proslambanomenon in neten hyperboleon, cum his que in medio sunt interposite consideratur. Has igitur constitutiones si quis totas faciat acutiores uel in grauius totas remittat, secundum supradictas diapason consonantie species efficiet modos septem, quorum nomina sunt hec: hypodorius, hypophrygius, hypolydius, dorius, phrygius, lydius, mixolydius; horum uero sic ordo procedit. Sit in diatonico genere uocum ordo dispositus a proslambanomene in neten hyperboleon,  atque hic sit hypodorius modus. Si quis proslambanomenon in acumen intendat tono, hypatenque hypaton eodem tono attenuet, ceterasque phthongorum omnes faciat acutiores, acutior totus ordo proueniet, quam fuit prius quam toni susciperet intensionem. Erit igitur tota constitutio acutior effecta hypophrygius modus, quod si in hypophrygio toni rursus intensionem uoces acceperint, hypolydii modulatio nascetur. At si hypolydium quis semitonio intendat, dorium faciet, et in aliis quidem similis est in acumen intensionemque processus. Quorum, non ut [c 1Kb] intelligentiam solummodo ratio comprehendatur, uerum oculis quoque forma possit agnosci, ab antiquis tradita musicis descriptio supponenda est; sed quoniam per singulos modos a ueteribus musicis unaqueque  uox diuersis notulis insignita est, descriptio prius notularum uidetur esse ponenda, ut his primum per se cognitis in modorum descriptione facilis possit esse dispectio.  [Figure: [Figura] 70Kb]



CAPUT Xu. Descriptio continens modorum ordinem ac differentias.


Superior igitur descriptio chordarum nomina tenet ascripta, notulas uero iuxta positas, et que cuiusque sit modi, siue lydii, siue phrygii, siue dorii uocabulorum  signat adiectio. Sed quoniam hos modos diximus in speciebus diapason consonantie reperiri, age eosdem in diatonico tantum genere describamus, ut qui eorum ordo sit, sub aspectu cadens intelligentiam non moretur.  [Figure: [Figura] 87Kb]



CAPUT XuI. Superius disposite modorum descriptionis.


Septem quidem prediximus esse modos, sed nichil uideatur incongruum quod octauus super annexus est. Huius enim adiectionis rationem paulo posterius eloquemur. Nunc illud est considerandum quod he paginule, quas inter se rectus linearum ordo distinguit, alie quidem habent notulas musicas, alie uero minime, uelut in eo modo qui scribitur hypermixolydius. Prima quidem paginula tertia litteris adnotatur. Secunda [a 1Kb] notula uacat. In hac igitur intercapedine  notularum tonus interesse monstratur. Quod uero tertie atque quarte pagine notam non paginula diuidit, sed uersus recto ordine diductus, semitonium eas differre pronuntiat, quod probatur hoc modo: nam si proslambanomenos est, hypate hypaton, parhypate hypaton, necesse est inter proslambanomenon quod est et inter hypaten hypaton, quod est toni esse distantiam, inter hypaten autem hypaton quod est et parhypaten hypaton, quod est , semitonii differentiam contineri [b 1Kb] iamque hoc regulariter in cunctis est considerandum, ut si uocum.  notulas integra pagina disgregauerit, toni inter eas sciamus esse distantiam. Sin uersus notulas, ac non pagina distinguit, semitonii non ignoremus esse distantiam. His igitur ita premissis, si duo ordines in bis diapason consonantia constituti sibi inuicem comparentur, ut qui ordo sit grauior possit agnosci, si proslambanomenos [a 1Kb] proslambanomene fuerit grauior uel quelibet alia uox eiusdem loci uoce grauior pernotetur, in eodem scilicet genere constituta, totum quoque ordinem necesse est esse grauiorem. Tamen id melius sumetur ad mediam que est mese. Duorum enim [b 1Kb] ordinum bis diapason consonantium cuius mese fuerit grauior, eiusdem totus ordo quoque grauior erit. Nam cetere singule singulis comparate nichilominus grauiores inuenientur, itaque si media  ab alia media tono aut acutior uideatur, aut grauior, omnes quoque nerui si id eodem genere sint, singuli [c 1Kb] sibimet comparati tono acutiores aut grauiores esse uidebuntur. Quatuor autem mediis si prima ad quartam diatessaron distantiam seruet, prima uero a secunda tono differat, secunda quoque a tertia eodem differat tono, tertia ad quartam semitonii faciet differentiam hoc modo: sint 4 medie A B C D, et A ei que est D comparata seruet ad eam sesquitertiam proportionem, que est diatessaron. Item A a B distet tono, B a C distet tono, relinquitur ut C ad D semitonii distantiam seruet.  [Figure: [Figura] 6Kb] Et si quinque sint medie eodem modo. Si enim prima a quinta sesquialtera [d 1Kb] disteterit proportione, primaque a secunda, ac secunda a tertia, quartaque a quinta, singulis [e 1Kb] disteterint tonis, tertia ad quartam semitonii faciet differentiam. Item quecunque medie aliorum modorum proslambanomenos accedunt he grauiores modos operantur. [f 1Kb] Que netis, ille acutiores efficiunt. Quoniam igitur in superiore pagina descriptis modis partem sinistram legentis  proslambanomeni primi tenent. Dextera uero legentis extremis clauditur netis, erit omnibus quidem acutior [g 1Kb] modis, qui inscribitur hypermixolydius, omnibus uero grauioris qui hypodorius. Nos uero a grauissimo hypodorio inchoantes, ceteros quam inter se habent differentiam designabimus. Namque in hypodorio modo mese que est ab ea mese que est in modo hypophrygio tono [h 1Kb] distabit. Quod in hoc facile perspicietur, si quis ad mesen hypophrygii, que est eiusdem hypophrygii comparet, que est hypodorii quidem mese, in hypophrygio autem lychanos meson. Nam atque tono differunt, quod pagina interiecta  demonstrat. Item mese hypolydii ab ea que est mese hypophrygii toni differentiam facit. Namque C, que est mese hypolydii, tono distat a , que est hypolydii quidem lychanos mesen, in hypophrygio autem mese. Item mese hypolydii, que est C, ab ea que est mese dorii semitonio distat. Quod hinc poterit agnosci, quoniam ordinem sursum prodeuntem eius meses, que est hypolydii, atque eum ordinem in sursum prodeuntem eius meses que est dorii, unus uersiculus, non pagina distinguit. Quo fit ut mese hypodorii ab ea mese que est dorii, integra diatessaron consonantia distet, idque probatur hoc modo: nam que est mese in hypodorio, eadem est in dorio; hypate meson est ab ea que est mese, in quouis modo uel genere diatessaron consonantia differens. Item  mese dorii que est ab ea mese que est phrygii, id est M, distat tono. Nam que est mese in dorio, eadem in phrygio lychanos meson. Rursus mese phrygii que est M, ab ea mese que est lydii, id est I distat tono. Nam que in phrygio est M mese, in lydio est lychanos mesen. Rursus mese lydii modi ab ea mese que est myxolydii; id est semitonio distat. Etenim [i 1Kb] si ordo qui rectus lydii continet mesen ei ordini qui rectus mixolydii mesen habet comparatus, non paginula, sed uersu [i 1Kb] disiungitur. Ea quoque mese que est myxolydii ad eam mesen que est hypermyxolydii, id est toni differentiam facit; idcirco quoniam que in mixolydio mese est, eadem in hypermixolydio lychanos meson est. Unde fit ut mese dorii ab ea mese que est mixolydii diatessaron  consonantia distet. Id probatur hoc modo: nam meson que est dorii, id est [k 1Kb] , eadem est mixolydii, id est [l 1Kb] hypate meson, que ad cuiuslibet modi mesen diatessaron consonantiam seruat. Item mese dorii, id est [m 1Kb] , ad eam mesen que est hypermixolydii que est r diapente consonantiam seruat. Ea enim mese que est dorii, id est [n 1Kb] , in ordine hypermixolydii lychanos hypaton est; lychanos autem hypaton ad mesen in diatonico genere in quolibet modo si comparetur, diapente consonantia distat. Cur autem octauus modus, qui est hypermixolydius, adiectus est, [o 1Kb] hic patet. Sit bis diapason consonantia hec. [Figure: [Figura] 4Kb]



CAPUT XuII. Ratio superius disposite modorum descriptio.


Diapason igitur consonantiam seruat A ad id quod est H, octo enim uocibus continetur: primam igitur dicimus esse speciem diapason ea que est A H, secundam uero B I, tertiam C K, quartam D L, quintam E M, sextam F N, septimam G O. Relinquitur igitur extra H P, que ut totus ordo impleatur adiecta est, atque hic est octauus modus, quem Ptolemeus super annexuit.



CAPUT XuIII. Quemadmodum indubitanter musice consonantie aure diiudicari possit.


Ut [a 1Kb] uero indubitanter consonantiarum ratio colligatur, tali breuissimo ac simplici effici poterit instrumento. Sit igitur regula diligenter extensa A D, cui duo hemispheria, quas magadas Greci uocant, insuper apponantur, ita ut ab ea que est E curuatura ad id quod est B deducta linea rectos circa se angulos reddat: item ab ea que est F curuatura ad id quod est C punctum deducta linea rectos circum se angulos efficiat. Sint uero he equaliter undique perpolite ad eosdem usus, sint eisdem alie equales parate, super has intendatur neruus equalis undique, is qui est A E F D. Si [b 1Kb] igitur diatessaron consonantiam qualis  sit reperire uoluero, hoc modo faciam: ab E puncto, quo neruus semispherium tangit, usque ad F punctum, quo rursus ab alia parte altero neruus semispherio iungitur, diuido spatium quod est E F septem partibus, et ad partem quartam septimarum appono punctum quod est K; est igitur E K ad eam que est K F sesquitertia. Si igitur ad K equum superioribus semispheriis apposuero, atque alterutra uicissim E K et K F plectro adhibito pellantur, diatessaron distantiam consonabit. Sin uero simul partes idem C K et K F utrasque percussero, diatessaron consonantiam  nosco. Quod si diapente efficere uolumus, quinque partibus totam chordam, id est spatium ab E ad F diuido ac tres uni proportioni, duas uero relique dabo, atque ita posito semispherio, secundum superius dictum modum consonantias dissonantiasque perpendo; item si diapason consonantiam temptare uoluero, totum tribus partibus seco, atque in unam duasque distribuens easdem simul uel alterutram pulsans [c 1Kb] quid consonet, uel quod dissonet utraque cognosco. Tripla uero, que ex permixtis consonantiis nascitur, ita redditur, ut si totam in quatuor partium diuisionibus [d 1Kb] partiamus, atque in tres et unam tota nerui prolixitas diuidatur, itaque semispherium tribus appositum triple proportionis dissonantiam et consonantiam reddat.  [Figure: [Figura] 6Kb]



LIBER QUINTUS.


 Post monochordi regularis diuisionem adiicienda arbitror esse ea in quibus ueteres musice doctores sententie diuersitate discordant, habendumque de omnibus subtile iudicium, atque id quod proposito deest operi, mediocris doctrine [e 1Kb] dispositione supplendum est. Potest enim alia quoque esse diuisio, in qua non unus tantummodo neruus assumitur, qui positis proportionibus [f 1Kb] diuidat. uerum octo, atque eiusmodi cythara fiat, [g 1Kb] aut in pluribus, et quanti necessarii sunt nerui, tota proportionum ratio quasi oculis subiecta cernatur. [Figure: [Figura] 4Kb]



CAPUT PRIMUM. De ui harmonice et que sint eius instrumenta iudicii et quonam usque sensibus oporteat credi.

Sed de his paulo post loquemur; nunc dicendum est que sit uis harmonice, de qua tractare instituentes, quatuor libros impleuimus. Naturam uero eius [h 1Kb] unoque exprimendam in huius quinti uoluminis seriem distulimus. Harmonica est facultas differentias acutorum et grauium sonorum sensu ac ratione  perpendens. Sensus enim ac ratio, quasi quedam facultatis harmonice instrumenta sunt. Sensus namque confusum quiddam ac proxime tale, quale est illud quod sentit, aduertit. Ratio [i 1Kb] autem diiudicat integritatem atque unas persequitur differentias. Itaque sensus inuenit quidem confusa ac proxima ueritati, accipit uero ratione integritatem. Ratio uero ipsa quidem inuenit integritatem, accipit uero [i 1Kb] sensu confusam ac proximam uerisimilitudinem. Namque sensus nichil concipit integritatis, sed usque ad proximum uenit. Ratio uero diiudicat, uelut si quis manu circulum scribat, fortasse eum circulum uere oculus arbitretur. Ratio uero nullo modo esse id quod simulatur intelligit. Hoc uero idcirco est, quoniam sensus circa materiam uertitur, speciesque in ea comprehenditur, que ita sunt fluide atque imperfecte. [k 1Kb] Neque determinate, et [l 1Kb] usque ad unguem expolite, sicut est ipsa materia. Quare [m 1Kb] ipsum quoque confusio sequitur, mentem uero atque rationem, quoniam materia non moratur, species quas preuidet, preter subiecti communionem intuetur, atque ideo eam integritas comitatur ac ueritas, [n 1Kb] potiusque in sensum quod peccatur, aut minus est, aut emendat, aut complet. Fortasse autem id quod sensus non integre, sed confuse, atque ueritate minus quasi quidam incallidus estimator agnoscit, in singulis minus  habeat errati. Collecta uero multiplicantur in summam, atque idcirco [a 1Kb] magnam faciunt differentiam. Nam si duas uoculas tono sensus distare arbitretur, neque distent, rursusque ab una earum [b 1Kb] tono putet distare tertiam, neque sit integra ac uera toni sit distantia. Item tertie quarteque toni sensus differentiam putet, atque in eadem quoque errent, neque sit differentia toni, ab hac etiam quarta, quintam distare semitonium putet, neque uere, neque integre estimet, in singulis fortasse minus uideatur erratum. Quod uero in primo tono sensus reliquit atque id quod in secundo et tertio atque in quarto semitonio peccatum est, in unum congregatum atque collectum efficiet, ut prima uox ad quintam uocem diapente non contineat consonantiam, quod oportebat fieri si tres  tonos ac semitonium sensus integre iudicasset. Quod igitur in singulis tonis minus peruidebatur, id collectum in consonantiam euidenter apparuit. Atque ut peruideatur sensum quidem confusa colligere, nullo modo autem ad integritatem rationis ascendere, sic consideremus: Date enim linee maiorem minorem [c 1Kb] ne aliam reperire, nichil est difficile sensui. Proposita uero mensura in tanto maiorem, tantoue minorem reperiat, id non faciet sensus prima conceptio, sed solers rationis inuentio. uel si rursus datam lineam propositum sit uel duplicare, uel dimidiam secare, id fortasse licet paulo difficilius quam confuse maiorem minoremue reperire, poterit tamen sensus inuentione constitui. Si uero imperetur, ut proposite linee tripla ponatur, uel ab ea pars tertia  recidatur, uel quadrupla constituatur, uel pars quarta resecetur nonne impossibile sit sensui, nisi integritas rationis accedat, hoc ideo, quia per processus quidem rationi locus accrescit, deficit sensui. Si enim octauam partem proposite linee auferre aliquis imperetur, uel eiusdem octuplam dare cogatur, totius quidem [d 1Kb] dimidiam sumere compellitur, dimidieque dimidiam, ut sit quarta, quarte [e 1Kb] que dimidium, ut sit octaua. Rursusque totius duplam, dupleque duplam, ut sit quadrupla, quadrupleque duplam, ut sit octupla. Itaque in tanta rerum numerositate nichil efficit sensus. Cuius omne iudicium subitum, atque in superficie positum integritatem persecutionemque non explicat. Idcirco non est aurium sensui dandum omne iudicium, sed exhibenda est etiam ratio que  errantem sensum regat ac temperet, qua labens sensus deficiensque ueluti baculo innitatur. Nam ut singule artes habent instrumenta quedam quibus partim confuse aliquid informent ut [f 1Kb] asciculum, partim uero quod est integrum deprehendat, ut circinum. Ita etiam harmonica uis habet duas iudicii partes: unam quidem huiusmodi, per quam sensus comprehendit subiectorum differentias uocum, aliam uero per quam ipsarum differentiarum modum mensuramque considerat.



CAPUT II. Quid sid harmonica regula, uel quam intentionem harmonici [g 1Kb] Pythagorici uel Aristoxenus, uel Ptolemeus esse dixere.


Huiusmodi igitur instrumentum in quo rationis adhibito modo, sonorum differentie perquiruntur, uocatur harmonica regula, in qua re [h 1Kb] multorum doctorum sententie discordia fuit. Quidam enim qui Pythagoricis disciplinis maxime crediderunt, hanc intentionem harmonice esse dicebant, ut cuncta rationi consentanea sequerentur. Sensum enim dare quedam quodam modo semina cognitionis, rationem uero perficere. Aristoxenus uero econtrario rationem quidem comitem ac secundarium esse dicebat, cuncta uero sensus iudicio terminari, et ad eius modulationem consensumque esse [i 1Kb] tenendum. A Ptolemeo autem quodam modo harmonice definitur intentio, ea scilicet ut nichil auribus rationique possit esse  contrarium. Id enim secundum Ptolemeum harmonicus uidetur intendere, ut id quod sensus iudicat ratio quoque perpendat, et ita ratio proportiones inueniat ut ne sensus reclamet, duorumque horum concordia omnis harmonice intentio misceatur. Atque in eo maxime Aristoxenum ac Pythagoricos reprehendit, quod Aristoxenus nichil rationi, sed tantum sensibus credit, Pythagoricos autem [i 1Kb] quod minimum sensibus, plurimum tamen proportionibus rationis inuigilent.



CAPUT III. In quo Aristoxenus uel Pythagorici uel Ptolemeus grauitatem atque acumen constare posuerunt.

Quoniam uero sonum esse omnes consentiunt eris  percussionem, grauitatis atque acuminis differentiam diuersa ratione ponebant, Aristoxenum secuti et Pythagorici. Aristoxenus quippe sonorum differentias secundum grauitatem, atque acumen [k 1Kb] arbitratur in qualitate consistere; Pythagorici uero in quantitate ponebant. Ptolemeus autem Pythagoricis propior uidetur. Idcirco quoniam ipse quoque grauitatem atque acumen non in qualitate putat, sed in quantitate constitui. Etenim spissiora ac subtiliora corpora acumen, rariora et uastiora edere grauitatem, ut nichil nunc de intensionis relaxationisque modo dicatur. Quanquam etiam cum relaxatur [l 1Kb] aliqua quasi sit rarius atque crassius, cum uero intenditur spissius redditur, subtiliusque tenuatur.



CAPUT Iu. De sonorum differentiis Ptolemei sententia.


His [m 1Kb] igitur ita expeditis, differentias sonorum Ptolemeus [n 1Kb] diuidit hoc modo: uocum alie sunt unisone, alie minime. Unisone sunt, quarum unus sonus est, uel in graui, uel in acuto. Non unisone uero; quando alia est grauior, alia acutior. Harum partim ita sunt, ut earum inter se differentia communi fine iungatur. Non enim discreta est, sed a graui in acutum ita deducitur, ut continua uideatur. Alie uero sunt non unisone, quarum differentia silentio interueniente distinguitur, ut uero uoces communi fine iungantur, fit hoc modo: Sicut enim cum  in nubibus arcus aspicitur, ita colores sibimet sunt proximi: ut non sit certus finis, cum alter ab altero [a 1Kb] disgregetur. Sed ita uerbi gratia a rubro discedit ad pallidum, ut per continuam mutationem in sequentem uertatur colorem, nullo medio certoque interueniente, qui utrosque distinguat; ita etiam fieri solet in uocibus, ut si quis percutiat neruum eumque dum percutit torqueat, euenit ut in principio pulsus grauior sit, dum torquetur uero uox illa tenuetur, continuique fiant grauis uocis sonitus et acute.



CAPUT u. Que uoces enharmonie sunt apte.

Cum igitur non unisonarum uocum alie sint continue,  alie disgregate, continue quidem tales sunt, ut inter se earum differentia communi fine iungatur nec habeat locum designatum uox acuta grauisque quem teneant. Discrete uero habent proprios locos, uel uti colores impermixti, quorum differentia uisitur suo quodam loco constituta. Continue quidem non unisone uoces ab harmonica facultate separantur. Sunt enim sibi ipsis dissimiles, nec unum aliquid personantes. Discrete uero uoces harmonice subiiciuntur arti. Potest enim distantium sibique dissimilium uocum differentia deprehendi, in quibus que iuncte efficere melos possint, dicuntur, autem quibus iunctis effici non potest.



CAPUT uI. Quem numerum proportionum Pythagorici statuunt.


Consone autem uocantur que copulate mixtos suauesque efficiunt sonos. Dissone uero que minime. Et hoc quidem est Ptolemei de sonorum differentia iudicium. Nunc autem quid a ceteris musicis in consonantiarum positione disteterit dicendum uidetur: Pythagorici enim consonantias diapente ac diatessaron simplices arbitrantur, atque ex his unam diapason consonantiam iungunt, esse etiam diapente ac diapason, et bis diapason, illam [b 1Kb] triplicis, hanc quadrupli. Diapason uero ac diatessaron consonantiam esse non estimant, idcirco quoniam non insuper particulari uel multiplici cadit comparatione, sed in multiplici superpartiente. Est enim hec proportio  uocum ut octo ad 3; si quis enim horum in medio quatuor ponat, efficit terminos hos 8 4 3. Quorum octo ad 4 diapason efficiunt consonantiam; 4 ad 3, diatessaron; octo uero ad 3, in multiplici superpartiente constituitur. Que autem sit multiplex superpartiens comparatio ex arithmeticis libris cognoscendum est, et ex his que secundo huius institutionis libro digessimus. Pythagorici autem consonantias in multiplicibus ac superparticularibus ponunt, sicut in eodem libro secundo quartoque predictum est. A superpartientibus uero ac multiplicibus superpartientibus consonantiam separant. Quibus autem  modis diapason quidem duplici, diatessaron uero sesquitertio, ac diapente sesquialtero [c 1Kb] iungunt Pythagorici, ex secundo huius institutionis Musice libro quarto petendum est



CAPUT uII. Quod reprehendat Ptolemeus Pythagoricos in numero propositionum.

Reprehendit autem Pythagoricos Ptolemeus, totamque eam quam predictis libris exposuimus demonstrationem pluribus modis, in quo totum illud etiam quod diatessaron ac diapente sesquialtero et sesquitertio coniungunt, in reliquis uero superparticularibus, cum eiusdem sint generis, nullas omnino  applicent consonantias.



CAPUT uIII. Demonstratio secundum Ptolemeum diapason et diatessaron consonantie.

Probat autem ex diapason et diatessaron quamdam symphoniam fieri hoc modo. Quoniam [d 1Kb] enim diapason consonantia talem uocis efficit coniunctionem, ut unus atque idem neruus esse uideatur, idque Pythagorici quoque consentiunt, quocirca si qua ei consonantia fuerit addita, integra inuiolataque seruatur. Ita enim diapason consonantie additur tanquam uni neruo. Sit igitur diapason consonantia que contineatur inter hypaton meson et neten diezeugmenon.  Utraque hec ita sibi consentit, [e 1Kb] at coniungitur sono, ut una uox quasi unius nerui, non quasi duorum mixta pellat auditum. Quamcunque igitur huic diapason consonantie consonantiam iunxerimus, seruatur integra, quia ita iunguntur tanquam uni uocule ac neruo. Si igitur hypate meson et neten diezeugmenon due in acutum diatessaron fuerint iuncte, [f 1Kb] si coniungitur nete quidem diezeugmenon ea que est nete hyperboleon, hypate autem meson ea que est mese, utraque ad utramque consonabit, et mese ad neten diezeugmenon, et eadem mese ad hypaten meson. Item nete hyperboleon ad neten diezeugmenon et ad hypaten meson. Item si ad grauiorem partem [g 1Kb] utriusque diatessaron consonant e relaxentur, erit ad [h 1Kb] meses quidem hypaton diatessaron retinens  consonantiam hypate hypaton, ad neten autem diezeugmenon paramese. Consonabitque et hypate hypaton ad hypaten meson, et ad [i 1Kb] neten diezeugmenon ad paramesen et nete diezeugmenon, et ad hypaten meson. Sed eo modo ut grauior que est ad sibi quidem proximam diatessaron retineat consonantiam, ad ulteriorem uero diatessaron ac diapason, ut hypate hypaton, ad hypaten meson diatessaron, ad neten diezeugmenon diatessaron ac diapason. Item nete hyperboleon, que est acutior, ad sibi proximam neten diezeugmenon diatessaron consonantiam, ad hypaten meson diatessaron ac diapason.  [Figure: [Figura] 30Kb]



CAPUT IX. Que sit proprietas diapason consonantie.

Hoc uero idcirco euenire contendit, quoniam diapason pene una uocula est, talisque consonantia est, ut unum quodammodo effingat sonum, et sicut denario numero, qui fuerit additus intra eum positus integer [a 1Kb] inuiolatus seruatur; cum in ceteris ad ita minime eueniat, ita etiam in hac consonantia. Nam si duo tribus adiicias, quinque continuo reddis, et  numeri species immutata est. Si uero eosdem denario addas, duodecim feceris, et binarius iunctus denario conseruatus est. Item ternarius ceterique eodem modo: ita igitur symphonia diapason quamcunque aliam susceperit consonantiam seruat, nec immutat, nec ex consona dissonam reddit. Nam sicut diapente symphonia iuncta diapason consonantie in tripla scilicet proportione diapason ac diapente consonantiam seruat, ita etiam diatessaron cum sit consonantia iuncta cum diapason, aliam consonantiam reddit, et fit secundum Ptolemeum alterius consonantie additio [b 1Kb] eiusque est diapason ac diatessaron  in multiplici superpartiente constituta. Estque ea proportio dupla superbipartiens, ut octo ad tres; habent enim ternarium octo bis, duasque eius partes, id est duas unitates.



CAPUT X. Quibus modis Ptolemeus consonantias statuat.

Et de Pythagoricorum quidem opinione Ptolemeus ita diiudicat: quibus uero modis ipse consonantiarum proportiones numerosque uestiget, hinc ordiendum est. uoces, inquit, inter se uel unisone sunt, uel non unisone. Non unisonarum autem uocum alie quidem sunt equisone, [c 1Kb] alie emmelis, alie dissone, alie ecmelis. Et unisone quidem sunt que unum atque eumdem sigillatim pulse reddunt sonum. Aequisone uero que simul pulse unum ex duobus  atque simplicem quodammodo efficiunt sonum, ut est diapason, eaque duplicata que est bis diapason. Consone autem sunt que compositum permixtumque suauem tamen efficiunt sonum, ut diapente ac diatessaron. Emmelis autem sunt quecunque quidem consone non sunt, possunt aptari tamen recte ad melos, ut sunt he que consonantias iungunt. Dissone uero sunt que non permiscent sonos, atque insuauiter feriunt sensum. Ecmelis uero que non recipiuntur in consonantiarum coniunctione, de quibus paulo posterius in diuisione tetrachordorum dicemus. Quoniam igitur uniuocis quidem comparationibus proxime sunt equiuoce, necessarie est ut equis numeris ea numerorum inequalitas adiungatur, que est proxima equis. Est autem iusta equalitatem numerorum  ea que est dupla. Nam et prima multiplicitatis species est, et maior numerus cum [d 1Kb] minorem numerum superuenit, equo cum ipsi minori transcendit, ut duo unum uno transgrediuntur, qui eidem unitati equalis est; iure igitur duplex proportio equisonis aptatur, id est diapason. Bis diapason uero bis duplici, id est quadruplo. Que autem proportiones diuidunt duplicem proportionem prime ac maxime, his aptande sunt consonantiis que diuidunt diapason [e 1Kb] equiconsonantiam. Unde fit ut diapente quidem sesquialtere, diatessaron uero sesquitertie comparationi copulentur. Iuncte uero [f 1Kb] consonantie cum equisonis alias efficiunt consonantias, ut diapente ac diapason in triplo, diatessaron ac diapason in ea proportione que est octo ad tres. Emmelis  autem sunt que diapente ac diatessaron diuidunt, ut tonus cetereque proportiones, de quibus paulo posterius in diuisione tetrachordorum loquemur, simplices earum scilicet partes.



CAPUT XI. Que sunt equisone, uel que consone, uel que emmelis.

Igitur equisone quidem sunt diapason ac bis diapason, quoniam earum temperamento mixturaque unus atque simplex quodammodo efficitur sonus. Consonantie autem sunt, prime quidem insuper particularibus sesquialtera et sesquitertia, id est diapente ac diatessaron, et diapason ac diapente, et  diapason ac diatessaron, he sunt composite atque coniuncte ex equisonis et consonantibus. [a 1Kb] Emmelis autem reliqui inter has poni possunt, ut inter diatessaron ac diapente differentia tonus, iungunturque quodammodo equisone quidem ex consonantibus, ut diapason ex diatessaron et diapente. Consonantie autem ex his qui emmelis soni uocantur, ut eadem diapente et diatessaron tonis ceterisque posterius dicendis proportionibus; sed quomodo quidem horum omnium proportio colligi possit, ex eo loco sumendum est quem quarto uolumine in fine descripsimus, ubi [b 1Kb] numerus super semispheria tendebatur. Ibi enim deprehenditur equisonantia, diapason ac bis diapason, et consonantie simplices diapente ac diatessaron, et consonantie composite, diapason  ac diapente, et diapason ac diatessaron et qui sunt emmelis soni, ut in toni differentia consistentes.



CAPUT XII. Quemadmodum Aristoxenus interuallum consideret.

Quid uero de his Aristoxenus sentiat breuiter aperiendum est. [c 1Kb] Ille enim quoniam minime tractatum rationi constituit, sed aurium iudicio permittit, idcirco uoces ipsas nullis numeris notat, ut earum colligat proportiones, sed earum in medio differentiam sumit, ut speculationem non in ipsis uocibus, sed in eo quod inter se differunt, collocet, nimis improuide, qui differentiam se scire arbitretur earum uocum, quarum magnitudinem nullam mensuramue constituat.  Hic igitur et diatessaron consonantiam duorum tonorum ac semitonii esse proponit, et diapente trium tonorum ac semi onii, et diapason sex tonorum, quod fieri non posse superioribus uoluminibus demonstratum est.  [Figure: [Figura] 13Kb]



CAPUT XIII. Descriptio octochordi, qua ostenditur diapason consonantiam minorem esse sex tonis.

Docet autem Ptolemeus per cuiu dam octochordi  diuisionem diapason intra sex tonos cadere hoc modo: intendantur enim octochorde, id est A B C D E F G H, fiatque sesquioctaua A K eius que est B L, et B L eius que est C M, et C M eius que est D N, et D N eius que est E X, et E X eius que est F O, et F O eius que est G P. Erunt igitur sex toni. Rursus inter F O et G P H ducatur medius neruus ad R. Erit igitur A K dupla ab eo quod est H R. Pulse igitur simul A K H R diapason equisonantiam consonabunt. Si uero aliquis G P percutiat, semper erit paulo acutior quam est H R. Ac per hoc transcendunt sex toni diapason consonantiam. Si enim A K et G P diapason pulsati resonarent, tonorum sex esset diapason consonantia. Si uero his idem A K et G P non consonantibus A K et H R diapason consonarent,  et H R acutior esset quam G P, diapason consonantia sex tonos excederet. Nunc uero quia consonantibus A K et H R eadem H K ab ea que est G P grauior inuenitur, non potest dubitari quin sex toni diapason consonantiam excedant. Atque ita sensu quoque potest colligi diapason consonantiam [d 1Kb] inter sex tonos cadere. Sic igitur Aristoxeni error sine dubitatione conuincitur.  [Figure: [Figura] 5Kb]



CAPUT XIu. Diatessaron consonantiam tetrachordo contineri.

Nunc de tetrachordorum diuisione dicendum est. Etenim diatessaron consonantia quatuor efficitur neruis; idcirco etiam diatessaron nuncupatur, ut igitur duobus neruis altrinsecus positis [e 1Kb] ad diatessaron symphoniam consonantibus tetrachordum fiat, duos necesse est statui in medio neruos, qui ad se inuicem atque ad extremos tres proportiones efficiant.



CAPUT Xu. Quomodo Aristoxenus uel tonum diuidat, uel genera eiusque diuisionis dispositio.


Hoc igitur diatessaron Aristoxenus per genera tali ratione partitur. Diuidit enim tonum in duas partes, atque id semitonium uocat. Diuidit in tres partes, cuius tertiam diesin uocat chromatis mollis, diuidit in 4, cuius quartam cum propria medietate, id est cum octaua totius toni, appellat diesin chromatis hemiolii. [f 1Kb] Rursus solam quartam eius uocat diesin enharmonios.


 FIGURA GLAREANI. Semitonium, Toni medietas Semitonium
[Figure: [Figura] 14Kb]

 Omnium interuallorum que in tono sunt secundum Aristoxenum diuisio.


AD LECTOREM.

Minutas diuisiones pingere non potuimus, care lector; nam Aristoxenus tonum in duodecim partes scindit. Diesis ergo enharmonios habebit tres; diesis autem chromatis mollis habebit quatuor, demum hemitonium sex; diesis uero chromatis hemioli quatuor et semis obtinebit. Quod si dupletur spatium, ut paulo post Betius, erunt que diximus interualla omnia duplanda ob numeros commodiores, quod doctus facile uidet. uale.

Cum igi ur hec ita sint, cumque generum diuisio secundum eum sit duplex, unum quidem genus est mollius; aliud uero incitatius. Et mollius quidem est enharmonium, incitatius uero diatonicum. Inter hec uero consistit chromaticum incitatione mollitieque participans; fiunt igitur secundum hunc ordinem differentie permixtorum generum sex. Una quidem enharmonii,  3, autem chromatici, id est chromatici mollis, et chromatici hemiolii, et chromatici thoniei. Due uero relique diatonici, mollis atque incitati. Quorum omnium talis secundum Aristoxenum diuisio est. Quoniam enim quarta pars toni diesis enharmonios nuncupari predicta est, quoniamque Aristoxenus non uoces ipsas inter se comparat, sed differentiam uocum interuallumque metitur, et secundum eum tonus est duodecim unitatum, huius igitur erit pars quarta diesis enharmonios tres. Quoniam uero ex duobus tonis ac semitonio diatessaron consonantia iungitur, erit tota diatessaron ex his duodecim ac sex unitatibus constituta. Sed quoniam sepe fit ut si usque ad octauas uelimus deducere partes, non in integros  numeros, sed in aliquas particulas incurramus, idcirco [a 1Kb] quidem facienda est tota diatessaron consonantia 60. At uero 24 tonus, semitonium duodecim, pars quarta, que diesis enharmonios dicitur, sex, octaua autem tres; iuncta uero octaua cum quarta, sex scilicet cum tribus, ut faciat diesin chromatis hemiolii, erunt nouem. His igitur ita constitutis, tria genera enharmonicum, chromaticum, diatonicum, has Aristoxeno uidentur habere proprietates, ut alia eorum dicantur spissa, alia minime. Spissa sunt, [b 1Kb] quorum due grauiores proportiones: unam eam que ad acutum apposita est magnitudine non uincunt. Non spissa uero [c 1Kb] quorum due proportiones  unam reliquam poterunt superare; est autem enharmonium et chromaticum spissum, diatonicum uero non spissum. Itaque enharmonium secundum Aristoxenum diuiditur sic 6, 6, 48, ut inter grauem neruum ac prope grauem sit quarta pars toni, que dicitur diesis enharmonios, cum sit tonus 24 unitatibus constitutus. Item secundum interuallum a graui neruo ad tertium, sit eadem quarta [d 1Kb] pars toni. Reliqui uero qui restant ex sexaginta qui totius proportionis sunt inter tertium a graui neruo atque acutissimum quartum ponuntur 48, et due proportiones ad grauem posite, id est 6 ac 6, unam reliquam ad acutum locatam, id est 48, non uincunt. Chromatis uero mollis hanc facit diuisionem 8, 8, 44, ut octo atque octo sint tertie partes tonorum; est enim tonus   24 unitatum, et dicitur toni pars tertia diesis chromatis mollis. Item chromatis hemiolii diatessaron ita partitur, 9, 9, 42. Est [e 1Kb] autem diesis chromatis hemiolii pars octaua toni cum quarta, id est ex 24 sex cum tribus. Item chromatis thoniei talis secundum Aristoxenum partitio est, 12, 12, 36. Scilicet ut in duobus interuallis singula semitonia constituat, et quod reliquum est in ultimo. At ue in his omnibus due proportiones, que grauiori neruo sunt proxime, reliquam que ad acutum posita est, [f 1Kb] magnitudine minime superant, sunt enim  spissorum generum. Spissa quippe genera sunt enharmonium atque chromaticum. Diatonica uero diuisio ipsa quoque est duplex. Et mollis quidem diatonici diuisio est hoc modo, 12, 18, 30,  ut 12 semitonium sit, decem et octo semitonium, et quarta pars toni, [g 1Kb] 32 uero quod reliquum est. Quorum decem et octo et 12 efficiunt 30, nec superantur ab ea arte que reliqua est. Item diatonici incitati talis partitio est, ut semitonium ac duos habeat integros tonos 12, 24, 24, ex quibus 24 et 12, id est 36, non superantur a reliqua parte que ad acutum est, sed potius uincunt. Est igitur secundum Aristoxenum tetrachordorum predicta partitio, que subiecta descriptione monstratur.
 [Figure: [Figura] 10Kb]

GLAREANUS AD LECTOREM.

Nos totum negotium in tetrachordi hyperboleon ita  declarauimus, ut facile lector consideret quid me Deus uoluit elaborare. Multa tamen ex superioribus presupponenda sunt, ut quomodo se diuisio generum habeat, alioqui inutilis erit labor. Cetera, mi lector,  tue attentioni consideranda relinquo. uale, et me ama. Id tamen uolo te admoneri in applicatione grauiores chordas uertisse ad maiorem numerum, cum tamen hic numerus non sit chordarum, sed potius interuallorum. Ubi ergo nete diezeugmenon erat, ibi apte potuit poni nete hyperboleon. Attamen crede parum erroris esse. Nomina enim non omnino speculationem impediant.
[Figure: [Figura] 92Kb]


CAPUT XuI. Quomodo Architas tetrachorda diuidat eorumque descriptio.


Architas uero cuncta [a 1Kb] in ratione constituens non modo [b 1Kb] sensum aurium in primis consonantiis obseruare neglexerit, uerum etiam maxime in tetrachordorum diuisione rationem secutus est. Sed ita, ut neque ea quam querebat efficaciter expediret, neque sensui proposita ab eo ratio consentiret. Ille enim tria esse genera arbitratur, enharmonium, chromaticum, diatonicum. In quibus eosdem grauissimos statuit atque acutissimos sonos, in omnibus quidem generibus grauissimos sonos faciens 2016, acutissimos uero 1512; inter hos in tribus generibus neruum  grauissimo proximum collocat, eum scilicet qui sit 1944, ut ad eum 2016, [c 1Kb] sesquiuicesimam septimam obtineant proportionem. Post hec uero infra acutum neruum, tertium uero a grauissimo eum collocat in  enharmonio genere, qui sit 1890, ad quem 1944 sesquitricesima quinta proportione iungantur. Idemque 1890 ad acutissimum 1512 in sesquiquarta proportione sit constitutus. Item in diatonico genere tertium quidem a grauissimo neruo, secundum uero ab acutissimo eum ponit, qui sit 1701, ad quos 1944 sesquiseptima proportione coniuncti sunt. Ipsi autem 1701 ad acutissimum, 1512 sesquioctaua. In chromatico uero genere tertium a grauissimo, et secundum ab acutissimo eum ponit, qui ad 1701, qui est tertius a grauissimo in diatonico genere [d 1Kb] eam obtineat proportionem quam obtinent 256 ad 243; hic autem est 1792, qui est secundus ab acutissimo appositus, habetque proportionem secundus ab acutissimo in diatonico genere, id est 1701 ad secundum ab acutissimo  in chromatico genere, id est 1762 eam quam habent 243 ad 257, eorumque tetrachordorum, secundum Archite sententiam, diuinorum formam monstrat subiecta descriptio.
 [Figure: [Figura] 44Kb]


CAPUT XuII. Quomadmodum Ptolemeus et Aristoxeni et Archite tetrachordorum diuisiones deprehendat.


Sed utrasque tetrachordorum diuisiones Ptolemeus ita reprehendit. Architam quidem primo, quoniam secundus ab acutissimo neruus chromatico genere, id est 1792, ita est collocatus, ut nec ad acutissimum 1512, nec ad proximum grauiori 1944, ullam superparticularem efficiat proportionem, cum Architas tantam superparticularibus comparationibus [a 1Kb] habuit dignitatem, ut eas etiam in consonantiarum ratione susceperit. Dehinc quod primam a grauissimo neruo proportionem in chromatico quidem [b 1Kb] maiorem sensus deprehendat quam fecit Architas, hic namque in chromatico genere 1944 ad 2016 distare fecit [c 1Kb] sesquiuicesimam septimam proportionem,  cum secundum consuetam chromatici generis modulationem [d 1Kb] sesquiuicesima prima esse debuerit. Item enharmonium genus ea proportio, quam primam a grauissimo secundum Archite retinet diuisionem, talis est, ut longe minor esse debeat quam in ceteris generibus inuenitur; hic autem equam eam ceteris generibus statuit, dum primas a graui proportione in tribus generibus [e 1Kb] sesquiuicesimas septimas ponit. Aristoxenum uero culpat, quoniam in chromate molli et in chromate hemiolio tales posuerit primas secundasque a graui neruo proportiones, que a se a minimo et quantum sensus non possit internoscere distarent. Est quippe proportio prima in chromatis  mollis, [f 1Kb] prima diuisione secundum Aristoxenum octo, at in chromate hemiolio nouem. Sed octo ad nouem unitatis differentia distant. Est autem tonus totus 24 unitatibus secundum positionem uel propositionem quorum unitas 24 est. Prime igitur a graui inter se proportiones chromatis mollis, et chromatis hemiolii 24 parte toni distant, quod propter breuitatem differentie nullo modo sentit auditus. Idem etiam Aristoxenum reprehendit cur diatonici generis duas tantum fecerit diuisiones, ut in molle incitatumque diuideret, cum possint alie quoque diatonici generis species inueniri.



CAPUT XuIII. Quemadmodum tetrachordorum diuisionem fieri dicat oportere.

 Ptolemeus [g 1Kb] tetrachorda diuersa ratione partitur. Illud in principio statuens, ut inter duos altrinsecus sonos tales uocule aptentur, que se superparticularibus proportionibus excedant, inequalibus tamen, quoniam superparticularis proportio non potest in equa diuidi. Dehinc ut omnis comparatio, que fit ad eum neruum qui est grauissimus, in tribus minor sit ceteris, que acutis uocibus coniunguntur. Sed in his ea que spissa nominamus talia esse debent, ut due proportiones, que grauitati sunt proxime, minores sint ea proportione que relinquuntur ad acutum, [h 1Kb] in non spissis uero ut in diatonicis generibus nusquam una.



[GEOMETRIA.]





EPISTOLA PRAEFATORIA.

 NICOLAUS IUDECUS uenetus DONATO CIuALELLO uiro rhetorico salutem.

Recognoscens superioribus diebus, Donate Musarum cultor, elegantissime quosdam diui Betii de Geometria ibros, consulto Euclidis Greco exemplari, cuius ille  compluscula theoremata ad uerbum Latina fecit, animaduerti eminentissimum geometram Euclidem a nostris et mendose admodum legi, et (ut mea quidem fert opinio, non satis recte exponi; sed prius illud fere traductoris culpa accidisse uidetur. Is enim quicunque  tandem fuerit, e barbara lingua Greca uolumina transferens semilatina reddidit. Nam uocabula quedam ita ut iacent barbara dimittit, cum tamen Latini sua habeant et quidem optima ac probatissima. Quam enim quadrilateram figuram rhombum et Greci et nostri appellant, ille uerbo quodam  exotiro helmuaim uocat, et huic affinem, quam Greci rhombo den dicunt, similem helmuaim. Sunt et alie quedam quadrilatere figure, quas Greci trapezia, nostri mensulas nominant.
[Figure: [Figura] 3Kb]

 Has noster hic interpres Latini atque Greci uocabuli pereque ignarus, helmuarifas dicere non ueretur. Sed sint sane hec leuia et non multa animaduersione digna. Illud certe  defendi nulla excusatione potest, quod rerum definitiones, quibus ut principiis totius scientie utimur, et confundendo falsas facit, et quas Euclides minime somniauit in earum locum que illius erant, temerario quodam ausu supponit. Nam statim in initio operis lineam huiuscemodi definitionis termino claudit. Linea est longitudo sine latitudine, cuius quidem extremitates sunt dua puncta. Hec uero finitio ei linee accommodari minime potest quam peripheriam Greci nominant, cum illa extremis nullis finiatur, quanquam quidam ex recentioribus falsa translatione decepti, hanc tanquam Euclidis ueram definitionem defendere  conantur, dicentes peripheriam quidem extremis et finibus actu carere, aptitudine uero  fines et terminos agnoscere, quod perridiculum est. Siquidem eodem exemplo lineam ipse definiam longitudinem citra latitudinem, que quidem extremis careat, quod si reclamabis et lineam obiicies rectam finitam, respondebo eam finibus habilitate potentiaque uacare, quamuis actu non uacet. Quamobrem aut utraque definitio recipienda est, quo nichil potest esse absurdius, aut utraque reiicienda. Quod rectissima ratione fieri constabit, si quis animaduertat quam incuriose egregius iste interpres duas rerum longe aliarum definitiones in unam quasi formam coniunxerit, atque ad unam tantum rem definiendam assumpserit. Nam Euclides cum lineam definiuisset longitudinem citra latitudinem,  essentque ex lineis quedam finite et terminate, mox declarauit qui essent linee fines et termini, inquiens, linee uero extrema puncta sunt. At hic noster tam lepide traductionis auctor ex duarum definitionum permixtione confusioneque unum quasi corpus definitionis collegit, ac soli linee congruere aptarique posse putauit. Ad plenam igitur linee definitionem nichil aliud corrogandum est, preter id quod dictum est lineam longitudinem esse citra latitudinem. Sic enim circumcurrentes lineas rectas, et flexuosas complectitur, item finitas pariter atque infinitas. Ex quibus quidem infinitas lineas prior nobis iam infirmata definitio manifestissime non recipiebat. Age ostendamus nunc etiam Euclidis definitiones ab hoc nostro interprete  pretermitti quandoque, et alias quasdam pro illis adhiberi, in quo quidem non multum inquirendo laborabimus. Nam statim post dictas descriptiones lineam rectam his uerbis definit: Linea recta est ab uno puncto ad alium breuissima extensio, in extremitates suas utrumque eorum recipiens. Non ita Euclides, sed definitionem uniuersam breuissime colligit in hunc modum: Recta linea est que ex equo sua puncta interiacet. Non secus in definitione plane superficiei aberrat, nam cum Euclides sic definiat: Plana superficies est que ex equo suas lineas interiacet, ille quamdam longe aliam commentus est definitionem hoc modo: Plana superficies est ab una linea ad aliam extensio in extremitates suas recipiens. Sed hec atque alia huiuscemodi plura partim inscite et  indocte translata, partim etiam immutata et inuersa. Si utrumque diligenter legere aliquando tibi contigerit, per te ipse facillime deprehendes. Nunc que in expositore Campano in primum elementorum librum notaui, explicare tibi aggredior. In qua quidem re ab omnibus uiris doctis, quibus hec nostra legere otium erit, petitum impetratumque esse uelim, ne eos uiri auctoritas magis moueat, quam ratio ipsa et ue itas. Leguntur itaque  apud Euclidem in primo elementorum libro duo theoremata, quorum alterum reciprocat atque recurrit ad alterum. Ambo uero deductione ad incommodum a Campano demonstrata sunt. Sed ut quid ordiar planius intelligas, accipe primum theoremata ipsa cum eorum deductionibus, ita ut illa legit atque astruit Campanus. Deinde quid fortasse  peccauerit ille, quidque nos sentiamus, breuiter audies, theoremata igitur hec sunt.


Omnis trianguli longius latus maiori angulo oppositum est.

Sit ut triangulo A B C, angulus A sit maior angulo C. Dico quod latus C B maius erit latere A B; si enim sit equale, erit per 5 angulus A equalis angulo C, quod est contra hypothesim. Si autem A B sit maius, resecetur ad equalitatem C B per 3. Sitque D B equale C B, erit ergo per 5 angulus D C B equalis angulo B D C; sed B D C est maior angulo B A C per 16; ergo B C D est maior B A C: quare multo fortius maior A C B pars toto, quod est impossible.
[Figure: [Figura] 3Kb]

Omnis trianguli maiori angulo longius latus oppositum est.

Sit ut in triangulo A B C latus B C sit maius latere A B. Dico quod angulus A erit maior angulo C, et est conuersa precedentis. Si enim sit equalis, tunc per 6 latus A B est equale lateri B C quod est contra hypothesim. Si autem C sit maior, tunc per precedentem latus A B est maius latere B C quod est contra hypothesim, quare astruitur propositum.  [Figure: [Figura] 3Kb] Sic Campanus. Sed ut in quo nobis minus recte sensisse uideatur, facilius percipias pauca quedam ex dialectica facultate partim prenotare, partim intermiscere oportet. Sunt igitur in omni questione  duo, quorum alterum datum est, quesitum alterum, ut si positum in questione fuerit an celum datum est, sed an rotundum sit queritur. At Campanus proposita theoremata in datum atque quesitum nequaquam recte soluisse uidetur.  Nam in priore theoremate maiorem angulum sibi dari postulat, et subinde querit an illi maius latus sit e regione constitutum. Contraque in posteriore maius quidem latus dari uult, an uero sit maiori angulo obuersum querit, quod contra faciendum est. Nam quiuis in dialectica mea quidem sententia uel mediocriter eruditus facile uidere potest, in eo theoremate quo omnis trianguli longius latus maiori angulo contra respondere proponitur, longius quidem latus trianguli dari subiicique oportere, an uero maiori angulo sit e regione positum, queri ac predicari. Contraque in conuerso theoremate maiorem quidem angulum concedi, longius uero latus inquiri. Ob hoc uero peccatum consecutum est, et aliud longe maius. Nullum enim ex propositis theorematis assertoria demonstratione Campanus astruxit, sed utrumque  ad incommodum ducente ostendit, quod in geometria, ubi fieri potest, uel maxime uitandum est, in qua solent demonstrationes afferri ex prioribus notioribusque nature, non nobis modo, quales sunt que assertorie recteque appellantur. Huius uero errati origo atque initium huiusmodi fuit. Nam Campanus priori theoremati predicationem preter naturam dedit, maiorem enim angulum trianguli subiicit, et predicat longius latus, siquidem in omni questione subiectus terminus est, quod datur predicatus, quod queritur. Est autem prius per naturam triangulum latera habere, quoque angulos, nam ex laterum coitione anguli proficisci procrearique intelliguntur; qui igitur subiicit angulum trianguli, et latus predicat, is illud quod alteri accidit, eius predicationi subiicit cui accidit, ac ob id predicationem.  preposteram et nature contrariam facit. Quam Aristoteles aut modo predationem censet appellandam, aut predicationem quidem non simpliciter, sed per accidens; ubi igitur predicatio preter naturam habetur aut difficile, aut certe impossibile est assertoriam demonstrationem accommodare. In huiuscemodi namque demonstratione necesse est et maioris extremitatis que in conclusione predicatur, et minori extremitati, que in eadem subiicitur, causam esse medium. At fieri nullo modo potest ut ei quod accidit eius cui accidit quippiam causa esse statuatur. Hic coactus est Campanus in priore theoremate, quod in datum atque quesitum imperite secuisset, demonstratione uti ad incommodum ducente, et quia illud putabat principale posterius, quod ad ipsum  commearet, non alia collectione quam ad incommodum ducente astruxit. Atque ita nullam demonstrationem rectam assertoriamque ad ea que diuimus theoremata colligenda Campanus adhibuit, quod tamen oportuit cum ipsa sit ad incommodum ducente potior. Hec sunt, mi Donate, que, quantum ad proposita theoremata attinet, in Campano reprehendenda, censuimus; sed hec que stricti disputauimus, illos non exacte subtiliterque intellecturos certo scio, qui postremos analyticos Aristotelis non diligentissime legerint. Reliquum igitur est ut illa ipsa theoremata  demonstremus, traducta tamen prius, ut traducenda erant. Soluemus igitur et separabimus theorema principale in datum atque quesitum, ut oportet, et ad ipsum astruendum assertoria demonstratione utemur. Posterius  uero theorema, quod ad principale recurrit, cum predicationem preter naturam sortiatur demonstratione ad incommodum perducente breuiter colligemus. Demonstrationes igitur ipsas aggredimur, intende.


Omnis trianguli maius latus sub maiore angulo protenditur.

Sit enim triangulum A B C habens latus quod est A C maius eo latere quod est A B, aio angulum quoque A B C sub quo latus A C protenditur maiorem esse angulo B C A, cui contra respondet latus A B; nam quia maius est latus A C quam A B, constituatur ipsi A B equale ipsum A D, et protrahatur ipsum B D latus, et quoniam trianguli quod B D C, exterior angulus est is qui est A D B, maior utique erit interior et ex aduerso constituto angulo D C B, equalis uero est angulus  A D B ipsi A B D angulo, nam latus quoque A B lateri A D equum erat. Maior itaque est angulus A B D ipso A C B angulo, multo igitur maior erit angulus A B C angulo A C B. Omnis igitur trianguli maius latus sub maiore angulo protenditur: quod oportebat demonstrare.
[Figure: [Figura] 3Kb]

Omnis trianguli sub maiore angulo maius latus protenditur.

 Sit triangulum A B C maiorem habens A B C angulum eo qui est B C A. Aio latus quoque A C ipso A B latere maius esse; nam si maius non sit, aut equale erit ipsum A C ipsi A B, aut minus equale, sane non est ipsum A C ipsi A B, equalis enim foret etiam angulus A B C angulo A C B: atqui non erat, non igitur equale est ipsum A C latus ipsi A B lateri. Neque uero minus est ipsum A C ipso A B, minor enim foret angulus A B C angulo A C B: atqui non erat; si igitur minus est ipsum A C latus ipso A B latere, demonstratum autem est neque equale illi esse, maius itaque erit ipsum A C latus ipso A B latere. Omnis igitur trianguli sub maiore angulo maius latus protenditur, quod oportebat demo strare.  [Figure: [Figura] 3Kb] He sunt igitur huiuscemodi theorematum demonstrationes cum faciles, tum uerissime et que maxime quadrent. Sed antequam te dimittam, uolo audias et aliud quoddam huius hominis erratum leuiusculum fortasse, turpe tamen et uiro philosopho non negligendum. Habetur enim in eodem elementorum primo problema istiusmodi, ad datam rectam lineam, datumque in ea  punctum, dato angulo rectilineo equum angulum rectilineum constituere: hoc uero sic legit, deducit Campanus.
[Figure: [Figura] 3Kb]

Data recta linea super terminum eius cuilibet angulo proposito equum angulum designare.

Sit data l nea F E, et sint linee B A continentes angulum  datum cui subtendam basim C. Super punctum F linee E F iuberem facere equalem angulum angulo dato, ad lineam E F adiungo F D equalem linee A, et ex F E sumo F G equalem B, et ex G E sumo G H equalem C et super puncta F et G describo duos circulos D K et K H secundum quantitatem duarum linearum F D et G H, et intersecantes se in puncto K, sicut docuit precedens, ductisque lineis K F et K G erunt equalia duo latera K F et F G trianguli, K F G duobus lateribus A et B trianguli, A B C et basis G K equalis basi C: ergo per octauam angulus K F G equalis erit angulo contento ab A et B, quod est propositum.
 [Figure: [Figura] 6Kb]

Hec descriptio primiore aspectu satis scite satisque sollicite facta uidetur; sed si curiose attenteque lectites,  inuenies eam a seria doctrina philosopho probari non decere, nam cum artem nature emulam esse oporteat, ipsaque natura superuacaneis non abundet, non artificiose describere iudicandus est, qui plura in describendo congerit, quaque quibus ad demonstrationem uti necessarium sit, quod Campanus nescio quomodo non deuitat, sed apertissime incurrit; quid enim sibi uult illa duorum circulorum designatio, quid illa tot eadem quantitate linearum tam sollicita ductio. Nonne poterat, ac maxime debebat, dato angulo, qui A et B lineis contineretur, et basi C adiecta, anxietate illa, et quasi morositate descriptionis pretermissa, statim assumptis tribus lineis qua essent designatis equales, triangulum constituere? Quod fieri licere ex superiore problemate abunde constabat. Quare qui istiusmodi problema diligentius  pressiusque ostendere uolet, is  sic demonstrabit.
[Figure: [Figura] 4Kb]

Ad datam rectam lineam, datumque in ea punctum, data angulo rectilineo equum angulum rectilineum constituere.

Sit data recta linea A B, datumque in ea punctum A.  Datus uero angulus rectilineus D C E, oportet igitur ad datam rectam lineam A B et ad datum in ea punctum. A, dato angulo rectilineo D C E, equalem angulum rectilineum constituere. Sumantur in lineis E D et C E puncta  D et E, et protrahatur D E et ex tribus rectis lineis A F et A G et F G, que sunt datis rectis lineis tribus C D et C E et D E equales. Triangulum constituatur A F G, ita ut equalis sit ipsa C D linea, ipsi A F, ipsa uero C E ipsi A G, postremo ipsa D E ipsi F G. Quoniam igitur due linee recte D C et C E duabus rectis l neis F A et A G equales sunt altera alteri, et basis D E basi F G equa habetur, angulus quoque D C E angulo F A G que equalis erit. Ad datam itaque rectam lineam A B datumque in ea punctum A, dato angulo rectilineo D C E, equalis angulus  rectilineus F A G constitutus est. Quod oportebat facere. Addidissem quoque alia plura longe etiam grauiora errata nisi me epistolam scribere meminissem. Sed Eucliden ipsum aliquando fortasse una perlegimus, annotabimusque omnia in quibus nostri a recta ratione discedere uidebuntur. Interim hec pauca tibi, mi Donate, scripsimus, ut essent apud te eius beneuolentie atque obseruantie pignus qua te prosequebar  cum nostre Patauine philosophorum academie rector hic ageres. uale ex Patauina philosophorum palestra.





EUCLIDIS MEGARENSIS GEOMETRIAE LIBRI DUO AB AN. MANL. SEuERINO BeTIO TRANSLATI: *



LIBER PRIMUS.

 Quia uero, mi Patrici geometrarum exercitatissime, Euclidis de artis geometrice figuris obscure prolata, te adhortante, exponenda et lucidiore aditu expolienda suscepi, imprimis quid sit mensura definiendum opinor.



De mensura.

Mensura uero est quidquid pondere, capacitate, longitudine, altitudine, latitudine, animoque finitur. Principium autem mensure punctum uocatur. Punctum est, cuius pars nulla est. Linea uero siue latitudine longitudo est, linee uero fines puncta sunt.



De generibus linearum.

Recta linea est que equaliter in suis protenditur punctis. Superficies uero est quod longitudine latitudineque  censetur. Superficiei autem fines linee sunt.
[Figure: [Recta linea] 3Kb]

Plana superficies dicitur que equaliter in rectis suis lineis continetur. [Figure: [Superficies plana] 3Kb]



De generibus angulorum.

Planus angulus est duarum linearum in plano inuicem sese tangentium, et non in directo iacentium ad alterutram conclusio.
 [Figure: [Planus angulus] 3Kb]

Quando autem que angulum continent linee recte sunt, tunc rectilineus angulus nominatur.
 [Figure: [Figura] 3Kb]

 Cum uero recta linea super rectam lineam stans circum se equos sibi inuicem fecerit angulos, rectus est uterque equalium angulorum. Et linea super rectam lineam stans perpendicularis dicitur. Subtusus angulus maior recto est. [Figure: [Figura] 4Kb]



De modis figurarum.

Figura est quod sub aliquo uel a liquibus terminis continetur.

Terminus uero quod cuiusque est finis.

Circulus uero est figura quedam plana et circumducta  et sub una linea contenta, que circumferentia uocatur, ad quam a puncto quod intra figuram positum est omnes que incidunt recte linee sibi inuicem sunt equales; hoc uero punctum centrum circuli nominatur.
 [Figure: [Circulus] 6Kb]

Diametrus autem circuli est recta quedam linea per centrum ducta, et ab utraque parte in circumferentia circuli terminata, que in duas equas partes circulum diuidit.

Semicirculus uero est plana figura que sub diametro, et ea quam diametrus apprehendit, circumferentia continetur.
 [Figure: [Semicirculus] 3Kb]

Rectilinee figure sunt que sub rectis lineis continentur.

 Trilatera quidem figura est que sub tribus rectis lineis continetur.

Quadrilatera autem, que sub quatuor.

Finitima uero mensuralis est linea que aut pro aliqua obseruationum, aut aliquo terminorum obseruatur.

Multilatera itaque figura est, que sub pluribus quam quatuor lateribus continetur.



De triangulis.

Aequilaterum igitur triangulum est quod tribus equis lateribus continetur [a 1Kb] .
 [Figure: [Aequilater] 3Kb]

Isosceles autem est quod duo tantummodo latera habeat equalia.
[Figure: [Isoceles] 3Kb]

Scalenum uero quod tria latera habet inequalia.
 [Figure: [Scalenum] 3Kb]

Amplius trilaterarum figurarum orthogonium, id est rectiangulum, quidem triangulum est quod habet angulum unum rectum [b 1Kb] .
[Figure: [Orthogonium] 3Kb]

Amblygonium autem, quod Latine obtusiangulum  dicitur, est quod obtusum habet angulum.
[Figure: [Ambligonium] 3Kb]

Oxygonium uero, id est acutiangulum, est in quo tres anguli sunt acuti.  [Figure: [Oxygonium] 3Kb]



De quadratis.

Quadrilaterum uero figurarum quadratum uocatur quod est equilaterum atque rectiangulum.
 [Figure: [Quadratum] 3Kb]

Parte altera longius uero est quod rectiangulum quidem est, sed equilaterum non est.
[Figure: [Figura] 3Kb]

Rhombus uero est quod equilaterum quidem est, sed rectiangulum non est.
 [Figure: [Rhombus] 3Kb]

Rhomboïdes autem est quod in contrarium collocatas lineas atque angulos habet equales, non autem rectis angulis nec equis lateribus continetur.
[Figure: [Rhomboides] 3Kb]

Preter hec autem omnes quadrilatere figure trapezia, id est mensule nominantur.
 [Figure: [Mensula] 3Kb]

Parallele, id est alterne recte linee, nuncupantur, que eadem plana superficie collocate atque utrique producte in neutra parte concurrunt. [Figure: [Parallele] 3Kb]



De petitionibus que sunt in geometrica.

Petitiones uero que postulata  dicuntur, quinque sunt.

Prima, ut ab omni puncto in omne punctum recta linea ducatur postulat.

 Secunda, ut definita recta linea in continuum rectumque producatur admonet.

Tertia, omni centro et omni spatio circulum designare precipit.
 [Figure: [Figura] 7Kb]

Quarta, omnes rectos angulos sibi inuicem equos esse uult.

Quinta autem, si in duas rectas lineas linea recta incidens interiores duos angulos et in eadem parte duobus rectis fecerit minores, rectas lineas in infinitum productas ad eas partes in quibus duo interiores anguli duobus rectis minores sunt, concurrere iubet.  [Figure: [Figura] 3Kb]



De communibus animi conceptionibus que sunt in geometrica.

Communes igitur animi conceptiones sunt que a Grecis uocantur, cum spatia et interualla eidem sunt equalia, et sibi inuicem sunt equalia; et si ab equalibus equalia auferantur que relinquuntur, equalia sunt; et si equalibus equalia addantur, tota quoque equalia sunt; et que sibimet  ipsis conueniunt equalia sunt.

Omne parallelogrammum rectiangulum sub iis duabus rectis lineis que rectum ambiunt angulum dicitur contineri.

Omnis uero parallelogrammi spatii unum quodque eorum que circa eumdem diametrum sunt parallelogrammorum cum duobus supplementis gnomon nuncupatur.

Circuli sunt equales quorum diametri sunt equales, inequales uero sunt qui sic se non habent.

Recta linea circulum contingere dicitur que cum circulum tangat, in utraque eiecta parte non secat circulum.
 [Figure: [Figura] 4Kb]

Circuli se inuicem contingere dicuntur, qui tangentes sese inuicem non secant.
 [Figure: [Figura] 4Kb]

Recte linee in circulo a centro dictare equaliter dicuntur, quando a centro in ipsas ducte perpendiculares inuicem sibi sunt equales.
 [Figure: [Figura] 5Kb]

Plus uero a centro distare dicitur linea in quam perpendicularis longior cadit.
[Figure: [Figura] 2Kb]

 Portio circuli est figura que sub recta et circuli circumferentia continetur.

In portione circuli angulus esse dicitur, quando in circumferentia portionis sumitur aliquod punctum, et ab eodem puncto ad linee terminos due recte linee subiunguntur.
[Figure: [Figura] 4Kb]

 Angulus circuli dicitur qui sub duobus a centro ductis lineis continetur. Quando linee que adiunguntur aliquam circumferentie comprehendunt particulam, in ea angulus consistere perhibetur.
 [Figure: [Figura] 5Kb]

Sector circuli est figura que sub duabus a centro ductis lineis, et sub circumferentia, que ab eisdem comprehenditur, continetur.
 [Figure: [Figura] 5Kb]

Similes circulorum portiones dicuntur que equales suscipiunt angulos, uel in quibus qui inscribuntur anguli sibi inuicem sunt equales.
[Figure: [Figura] 2Kb]

Igitur intra figuram dicitur inscribi, quando ea que inscribitur eius in quam inscribitur latera unoquoque suo angulo ab interiore parte contingit.
 [Figure: [Figura] 4Kb]

Figura uero figure circumscribi perhibetur, quotiens ea que circumscribitur suis omnibus lateribus omnes angulos eius cui circumscribitur tangit.


EXPLICIUNT PROLEGOMENA. INCIPIUNT SCHEMATA.

Supra datam rectam lineam terminatam triangulum equilaterum constituere.
 [Figure: [Figura] 5Kb]

Ad datum punctum date recte linee equalem rectam lineam collocare.
 [Figure: [Figura] 6Kb]

Duabus lineis rectis inequalibus datis, a maiore minori equam rectam lineam abscindere oportet.
 [Figure: [Figura] 5Kb]

Si duo triangula duo latera duobus lateribus habent  equa, alterum alteri et angulum angulo equum eum qui sub equalibus rectis lineis continetur, et basim basi equam habebunt, et triangulum triangulo equum erit, et reliqui anguli reliquis angulis erunt equales, alter alteri sub quibus equalia latera subtenditur.
[Figure: [Figura] 4Kb]

 Triangulorum isoscelium anguli, qui ad basim sunt, equi sibi inuicem sunt.
 [Figure: [Figura] 5Kb]

Si trianguli duo anguli, equi sibi inuicem sint, et que equalibus angulis subtenduntur latera sibi inuicem erunt equalia.
[Figure: [Figura] 3Kb]

 Super eamdem rectam lineam duabus eisdem rectis lineis alie due recte linee equales, altera alteri nullo modo constituentur, ad aliud atque aliud punctum ad easdem partes eosdem fines primis rectis lineis possidentes.
 [Figure: [Figura] 5Kb]

Omnium duorum triangulorum quorum duo latera unius duobus lateribus alterius fuerint equalia, basisque unius basi alteri equalis, duos angulos equis lateribus contentos, equales esse necesse est.
[Figure: [Figura] 4Kb]

 Datam rectam lineam terminatam in duas equales diuidere partes.
[Figure: [Figura] 3Kb]

Data recta linea ab eo quod in ea est puncto, rectam lineam secundum rectos angulos eleuare.
 [Figure: [Figura] 3Kb]

Si duo triangul duo latera duobus lateribus equa possideant, alterum alteri, et basim basi habeant equam, et angulum angulo habebunt equalem, qui sub equalibus rectis lineis continetur.
 [Figure: [Figura] 4Kb]

Supra datam rectam lineam infinitam ab dato puncto, quod ei non inest, perpendicularem rectam lineam ducere oportet.
 [Figure: [Figura] 4Kb]

Quecunque super rectam lineam recta consistens angulos fecerit, aut duos rectos faciet, aut duobus rectis reddet equales.
[Figure: [Figura] 3Kb]

Si ad aliquam rectam lineam atque ad eius punctum due recte linee non in eamdem partem ducantur,  et circum se angulos duobus rectis fecerint equos, in directum sibi eas lineas iacere necesse est.
[Figure: [Figura] 3Kb]

Si due recte linee sese diuidant, ad uerticem angulos sibi inuicem facient equos.
 [Figure: [Figura] 3Kb]

Omnium triangulorum uno latere producto, dexterior angulus utrisque interioribus et ex aduerso angulis constitutis maior existit.
 [Figure: [Figura] 6Kb]

Omnium triangulorum duo anguli duobus rectis angulis sunt minores omnifariam sumpti.
 [Figure: [Figura] 3Kb]

Omnium triangulorum maius latus sub angulo maiore subtenditur.
[Figure: [Figura] 3Kb]

 Omnium triangulorum maior angulos sub latere maiore protenditur.
[Figure: [Figura] 3Kb]

Omnium triangulorum duo latera cetero maiora sunt in omnem partem suscepta.
 [Figure: [Figura] 3Kb]

Si in uno quolibet trianguli latere a finibus lateris due recte linee interius constituantur angulum facientes, que constituuntur reliquis quidem trianguli duobus lateribus minores erunt, maiorem uero angulum continebunt.
 [Figure: [Figura] 5Kb]

Ad datam rectam lineam, et datum in ea punctum, dato rectilineo angulo equalem, rectilineum angulum collocare necesse est.
 [Figure: [Figura] 4Kb]

Si duo trianguli duos angulos duobus angulis habuerint equos alterum alteri, unumque latus uni lateri sit equale, aut quod equis adiacet angulis, aut quod sub uno equalium subtenditur angulorum, et reliqua latera reliquis lateribus habebunt equa alteram alteri, et reliquum angulum equalem reliquo angulo possidebunt.
 [Figure: [Figura] 5Kb]

Si in duas rectas lineas linea incidens recta alternatim angulos fecerit equos, rectas lineas alternas esse necesse est.
 [Figure: [Figura] 3Kb]

Si in duas rectas lineas linea incidens recta exteriorem angulum interiori, et ex aduerso angulo constituto reddat equalem, aut interiores et ad easdem partes angulos duobus rectis equales faciat, rectas lineas sibi alternas esse conueniet.
 [Figure: [Figura] 3Kb]

Per datum punctum date recte linee alternam rectam lineam designare necesse est.
[Figure: [Figura] 3Kb]

Omnium triangulorum exterior angulus duobus  interius et ex aduerso constitutis angulis est equalis, interiores uero trianguli tres anguli duobus rectis angulis sunt equales.
[Figure: [Figura] 3Kb]

Que equas et alternas rectas lineas ad easdem partes recte linee coniungunt, ipse quoque alterne sunt et equales.
 [Figure: [Figura] 3Kb]

Eorum spatiorum, que alterius alteribus continentur que parallelogramma nominantur, et ex aduerso latera atque anguli constituti sibi inuicem equales sunt, ea quoque diametrus in duo equa partitur.
 [Figure: [Figura] 3Kb]

Omnia parallelogramma que in iisdem basibus et in eisdem alternis lineis fuerint constituta, sibi inuicem probantur equalia.
 [Figure: [Figura] 5Kb]

Omnia parallelogramma in basibus equalibus et in eisdem alternis lineis constituta equalia ea necesse est.
[Figure: [Figura] 5Kb]

Aequa sibi sunt cuncta triangula que in equis  basibus et in eisdem alternis fuerint lineis constituta.
[Figure: [Figura] 5Kb]

Aequa triangula, que in eadem basi et in eadem parte fuerint constituta, in eisdem quoque alternis lineis esse pronuntianda sunt.
 [Figure: [Figura] 5Kb]

Aequa triangula in equis atque in directum positis basibus constituta, et in eisdem partibus, et in eisdem quoque alternis esse necesse est.
 [Figure: [Figura] 5Kb]

Si parallelogrammum, triangulumque in eadem basi atque in eisdem alternis lineis fuerint constituta, parallelogrammum triangulo duplex esse conueniet.
 [Figure: [Figura] 4Kb]

Iuxta datam rectam lineam dato triangulo in rectilineo dato angulo parallelogrammum equale pretendendum est.
 [Figure: [Figura] 5Kb]

Dato rectilineo equale parallelogrammum in dato rectilineo angulo collocare oportet.
 [Figure: [Figura] 6Kb]

Omnis parallelogrammi spatii eorum que circa eamdem diametrum sunt, parallelogrammorum supplementa equa sibi inuicem esse necesse est.
 [Figure: [Figura] 4Kb]

Quadratum ad datam rectam terminatam describendum est.
 [Figure: [Figura] 3Kb]

In his triangulis in quibus unus rectus est angulus, que rectiangula nominamus, quadratum quod a latere rectum angulum subtendente describitur, equum est his quadratis que a continentibus rectum angulum lateribus conscribuntur.
 [Figure: [Figura] 8Kb]

 Si ab uno trianguli latere quadratum quod describitur equum fuerit his quadratis, que ab reliquis duobus lateribus describuntur, rectus est angulus, qui sub duobus reliquis lateribus continetur.
 [Figure: [Figura] 4Kb]

EX SECUNDO LIBRO EUCLIDIS MEGARENSIS.

Si sunt due recte linee, quarum una quidem est indiuisa, altera uero quotlibet diuisionibus secta, quod sub duabus rectis lineis rectiangulum continetur, equum erit his, que sub ea que indiuisa est. Et unaquaque diuisione rectiangula continetur.
 [Figure: [Figura] 5Kb]

Si recta linea secetur, quod sub tota et una portione rectiangulum continetur, equum est ei quod sub utraque portione rectiangulum clauditur, et ei quadrato quod ad predictam portionem describitur.
[Figure: [Figura] 3Kb]

Si recta linea secetur, ut libet quod scribitur a tota, quadratum equum est his que describuntur  ab unaquaque portione quadratis, et eidem bis rectiangulo quod sub eisdem est portionibus conuenit.
[Figure: [Figura] 5Kb]

Si recta linea per equalia ac per inequalia secetur, quod sub inequalibus totius sectionibus rectiangulum continetur, cum eo quadrato quod ab ea describitur  que inter utrasque est sectiones, equum est ei quadrato quod describitur ab dimidia.
[Figure: [Figura] 6Kb]

Si recta linea per equalia ac per inequalia secetur, quadrata que ab inequalibus totius portionibus describuntur, dupla sunt his quadratis que fiunt ab dimidia, et ab ea que inter utrasque est sectiones.
 [Figure: [Figura] 3Kb]

Si recta linea per equalia diuidatur, alia uero ei indirectum linea recta iungatur, quod sub tota cum adiecta, et ea que adiecta est, rectiangulum continetur, cum eo quod describitur a dimidia quadrato equum est, ei quadrato quod describitur ab ea que constat ex adiecta atque dimidia.
 [Figure: [Figura] 6Kb]

Si recta linea per equalia secetur, eique in directum quedam linea recta iungatur, quadratum quod describitur a tota cum ea que adiecta est, et quadratum quod describitur ab ea que adiecta est.
 [Figure: [Figura] 4Kb]

Utraque quadrata pariter accepta, quadrato quod describitur a dimidia, ac eo quadrato quod ab ea describitur, que ex dimidia adiectaque consistit, utrisque quadratis pariter acceptis dupla esse necesse est.
 [Figure: [Figura] 5Kb]

Datam rectam lineam sic secare conuenit, ut quod sub tota, et una portione rectiangulum continetur, equum sit ei quod fit ex reliqua sectione quadratum.
 [Figure: [Figura] 5Kb]

In hac trianguli figura, que obtusum habet angulum, tanto amplius ea que obtusos obtendunt angulos  latera possunt, quam ea que obtusum obtinent angulum, quantum est, quod continetur bis sub uno eorum que circa obtusum angulum sunt, in quod protractum perpendicularis cadit, atque ea que ad obtusum angulum a perpendiculari extra deprehenditur.
[Figure: [Figura] 3Kb]

Dato rectilineo equum necesse est collocare quadratum.
 [Figure: [Figura] 5Kb]

EX TERTIO LIBRO EUCLIDIS MEGARENSIS.

Si in circulo per centrum linea quedam dirigatus, ac quamdam lineam rectam non in centro positam in duas equas partes secet, per rectos eam angulos secat. Et si per rectos eam angulos secat, in duas eam equas diuidet partes.
 [Figure: [Figura] 6Kb]

 In equis circulis, qui in circumferentiis equalibus anguli consistunt, sibi inuicem sunt equales, seu ad centra siue ad circumferentias constituantur.
[Figure: [Figura] 7Kb]

Datam circumferentiam in duo equa diuidere potis est.
 [Figure: [Figura] 3Kb]

In circulo quidem angulus qui in semicirculo est, rectus existit; qui uero in maiore portione est angulus, minor est recto. Qui autem in minore portione est angulus, maior est recto, et maioris quidem portionis angulus, recto maior existit, minoris uero angulus recto minor.
 [Figure: [Figura] 6Kb]

 Si circulum linea recta contingat, a contactu uero in circumferentia quedam circulum secans, linea recta ducatur, quoscunque angulos facit, duo anguli qui sunt in alternis circuli portionibus, sunt equales.

Ex hoc igitur manifestum est, quoniam si a puncto circuli due linee recte sese contingant, et sibi inuicem sint equales, super datas rectas lineas circuli describere partes conuenit.


EX QUARTO LIBRO EUCLIDIS MEGARENSIS.

Intra datum circulum date recte linee, que diametro minime maior existat, equam rectam lineam coaptare oportet.
 [Figure: [Figura] 5Kb]

Intra datum circulum, dato triangulo equorum angulorum, triangulum collocare conuenit.
[Figure: [Figura] 4Kb]

 Circa datum circulum, dato triangulo equalium angulorum, triangulum designandum est.
[Figure: [Figura] 6Kb]

Intra datum triangulum circulum designare necesse
[Figure: [Figura] 6Kb]

 Intra datum circulum quadratum aliquod describere utile est.
[Figure: [Figura] 6Kb]

 Intra propositum quadratum circulum designare
 [Figure: [Figura] 6Kb]

Circa datum circulum quinquangulum equilaterum, et equiangulum designare geometre precipiunt.
[Figure: [Figura] 7Kb]

Intra datum circulum quinquangulum, quod est equilaterum atque equiangulum, designare non disconuenit.
 [Figure: [Figura] 8Kb]

Nam omnia quecunque sunt numerorum ratione sua constant. Et proportionabiliter alii ex aliis constituuntur circumferentie equalitate multiplicationibus suis quidem excedentes, atque alternatim proportionibus  suis terminum facientes.



De figuris geometricis.

Supra positarum igitur speculationibus figurarum ab Euclide succincte obscureque prolatis, et a nobis uerbum uidelicet de uerbo exprimentibus strictim translatis, quedam iteranda repetendaque, ut animus lectoris non obscuritate deterreatur, sed a nobis potius alicuius exempli luce infusa delectetur, uidentur. Sunt enim a nobis quedam huic operi inserenda, huic arti ualde necessaria, et supradictis respondentia, et subsequentibus conuenientia, ad que intelligenda quicunque in nostrorum arithmeticorum theorematibus instructus accesserit, expeditiori intelligentia ducitur.

Supradictum igitur est, supra datam rectam lineam  terminatam triangulum equilaterum constituere oportere, sed nimis inuolute, qua de re huius exempli notam subiecimus. Sit data recta linea terminata A B, oportet igitur super eam que est A B triangulum equilaterum constituere, et centro quidem A, spatio uero A B, circulus scribatur B C E D. Et rursus centro B, spatio autem A B, circulus scribatur A C F D, et ab eo puncto quod est G, quo se circuli diuidunt, ad ea puncta que sunt A B, adiungantur. Recte linee C A, C B. Quoniam igitur A punctum centrum est, B C E D circuli, equa est A B ei que est A C. Rursus, quoniam B punctum est centrum, A C F D circuli equa est B A ei que est B C. Sed et A B ei que est C A equa esse monstrata est et A C.  Igitur ei que est B C erit equalis. Tres igitur que sunt C A, A B, B C, que sibi inuicem sunt, equilaterum igitur est C A B triangulum. Et constitutum est supra datam rectam lineam terminatam eam que est A B quod oportebat facere.
[Figure: [Figura] 5Kb]

 In superioribus uero dictum est ad datum punctum date recte linee equalem rectam lineam collocare oportere. Sed huius artis expertibus obscure difficulterque. Sed nos animum lectoris quasi introducendo oblectantes huius subsequentis figure explanationem positis litterarum linearumque notulis patefacimus. Sit quidem datum punctum A, data uero recta linea B C, oportet igitur ad punctum A recte, linee B C equam rectam lineam collocare; adiungatur enim ab A puncto ad B punctum recta linea ea que est A B, et constituatur super A B rectam lineam, triangulum equilaterum quod est D A B, et eiiciantur in rectum D A, D B, recte linee, ad A G et B M, et centro quidem B, spatio autem B C, circulus describatur C F E, et rursus centro quidem D, spatio autem D F, circulus describatur F K L. Quoniam igitur B punctum  centrum est, C F E circuli, equa est C B ei que est B F. Rursus quoniam D punctum centrum est, F L K circuli, equa est D L ei que est D F. Quarum equa est D A ei que est D B, equilaterum enim triangulum est id quod est D A B. Reliqua igitur A L relique B F existit equalis. Sed et B F ei que est B C equa esse monstrata est. Et B C ei que est A L erit equalis. Ad datum igitur punctum id quod est A date recte linee ei que est B C, equa locata est ea que est A L, quod oportebat facere ut subiecta descriptio monet.
 [Figure: [Figura] 8Kb]

Tertio igitur loco superius ab Euclide prolatum est duabus rectis lineis in equalibus propositis a maiore minori equam rectam lineam abscindere conuenire, sed nimis strictim, et ob id confuse inuoluteque. Nos uero ut animus lectoris ad enodatioris intelligentie accessum, quasi quibusdam gradibus ducatur, huius descriptionem formule subiecimus. Sint date due recte linee.

 Inequales A B C D, et sit maior A B, oportet igitur a maiore A B minori C D equam lineam abscindere; collocetur enim ad A punctum ei que est C D equa ea que est A E. Et centro A, spatio uero A E, circulus describatur E G F, quoniam igitur A punctum centrum est E G F circuli, equa est A E ei que est A G. Sed et C D ei que est A E erat equalis, et C D ei que est A G erit equalis. Duabus igitur datis rectis lineis inequalibus eis que sunt A B, C D, a maiore que est A B, minori que est C D, equalis abcisa est ea que est A G, quod oportebat facere.
 [Figure: [Figura] 5Kb]

His etiam compendiosis, et tamen huius artis rudibus pernecessariis introductionibus lector initiatus, si in aliquibus superius propositis uacillando abhorreat, per se similes figurarum descriptiones sine omnis impedimenti reclamatione adinuenire potest et componere.

Sed iam opus est ad geometricalis mense traditionem ab Archita non sordido huius discipline auctore Latino accommodatam uenire, si prius premisero, quod sint genera angulorum, et linearum, et pauca dixero de summitatibus et extremitatibus.

 Rationabilium ergo angulorum genera sunt tria, hoc est rectum, hebes, acutum, et habens species nouem: tres rectarum linearum, tres autem rectarum et circumferentium, et tres hebetis et circumferentium.

Rectus angulus est orthigrammos, id est rectis lineis comprehensus, Latine normalis appellatus. Quotiens uero recta linea super rectam lineam stans, pares angulos fecerit, et linea perpendicularis iuncta fuerit, efficiet rectiangulum triangulum.

Hebes angulus est plus normalis, hoc est rectianguli positionem excedens, quia et si triangulus secundum hanc positionem constitutus fuerit, perpendicularis extra finitimas lineas habebitur.

 Acutus autem angulus est compressior recto, qui si a recta linea que sedis loco fuerit rectam lineam secundum suam inclinationem emiserit, similique cohibitione rectam lineam in occursum exceperit, efficiet triangulum qui perpendicularem intra tres lineas habebit.
 [Figure: [Figura] 3Kb]

Linearum uero genera sunt tria, rectum, circumferens, flexuosum.

Recta linea itaque est que equaliter in suis signis posita est, que equaliter in planitie posita non concurrit. Circumferens uero linea est cuius signa ex utraque parte curuata, et a se inuicem distantia non concurrunt, que signa si conuenerint, circulus non circumferens linea debet appellari. Flexuosa autem linea est, multiformis uelut arborum aut fluminum, ceterorum signorum, in quorum similitudine et arcisiniorum agrorum finitur extremitas, et multorum que similiter in equa linea sunt formata naturaliter.

 Summitatum igitur genera sunt duo, summitas et plana summitas. Summitas est secundum geometricam appellationem que longitudine latitudineque protenditur.
[Figure: [Figura] 3Kb]

 Summitatis autem fines linee sunt.

Plana uero summitas est que equaliter rectis lineis undique uersum finitur.

Omnium autem summitatum in uintiundo due sunt obseruationes, enormis et liquis.

Enormis uero est, que per omne latus rectis lineis continetur.

Liquis autem est que minuendi laboris causa, et salua rectorum angulorum ratione, secundum ipsas extremitates subtenditur.

Extremitatum quippe genera sunt duo, unum quod pro rigore, et alterum quod seruatur pro flexuoso. Rigor est quidquid inter duo signa ueluti in modum linee directum prospicitur.

 Flexuosum uero est quidquid secundum naturam locorum curuatur. Nam quod in agro a messore operis causa ad finem directum fuerit, rigor appellatur, quidquid ad horum imitationem in forma scribitur, linea appellatur.

Bini rigores sunt, quando singulis spatiis interuenientibus tendunt, ut itinera plerumque pergunt.

Nosse autem huius artis despicientem, quid sint digiti, quid articuli, quid compositi, quid incompositi numeri, quid multiplicatores, quidue diuisores, ad huius forme speculationem, quam sumus tradituri, oportet.

Digitos uero quoscunque infra primum limitem, id est omnes quos ab unitate usque ad denariam summam  numeramus, ueteres appellare consueuerunt: 1 2 3 4 5 6 7 8 9.

Articuli autem omnes deceno in ordine positi et in infinitum progressi nuncupantur compositi, quippe numeri sunt omnes a primo limite, id est a decem usque ad secundum limitem, id est 20, ceterique sese in ordine sequentes exceptis limitibus. Incompositi autem digiti omnes annumeratis et omnibus limitibus.

Multiplicatores igitur numeri mutua in semet replicatione uoluuntur, id est interdum maior minoris, interdum autem minor maioris multiplicator existit. Interdum uero numerus in se excrescens multiplicationis  augmenta suscipit. Diuisores autem maiorum semper minores constituuntur numeri.



De ratione abaci.

Prisce igitur prudentie uiri Pythagoricum dogma secuti, Platoniceque auctoritatis inuestigatores speculatoresque curiosi, totum philosophie culmen innumerorum ui constituerunt. Quis enim musicarum modulamina symphoniarum numerorum expertia censendo pernoscat? Quis ipsius firmamenti siderea corpora stellis compacta nature numerorum ignarus deprehendat, ortusque signorum et occasus colligat?

De arithmetica uero geometrica quid attinet dicere, cum si uis numerorum pereat, nec in nominando  appareat, de qua quia in arithmeticis et in musicis sat dictum est, ad dicenda reuertamur.

Pythagorici uero ne in multiplicationibus et partitionibus et in podismis aliquando fallerentur, ut in omnibus erant ingeniosissimi et subtilissimi, descripserunt sibi quamdam formulam quam ob honorem sui preceptoris mensam Pythagoream nominabant, quia hoc quod depinxerant magistro premonstrante cognouerant, a posterioribus appellabatur Abacus, ut quod alta mente conceperant, melius si quasi uidendo ostenderent in notitiam omnium transfundere possent, eamque subterius habita sat mira descriptione formabant.
 [Figure: [Figura] 24Kb]

Superius uero digeste descriptionis formula hoc modo utebantur. Habebant enim diuerse formatos apices uel characteres. Quidam enim huiuscemodi apicum notas sibi conscripserant, ut hec notula responderet unitati 1. Ista ut binario 2. Tertia uero tribus 3. Quarta autem quaternario 4. Hec autem quinque ascriberetur 5. Ista uero senario 6. Septima autem septenario conueniret 7. Hec uero octonario 8. Ista uero nouenario iungerentur 9. Quidam uero in huius forme depictione ceu litteras alphabeti assumebant sibi hoc pacto, ut littera que esset prima unitati, secunda binario, tertia ternario, cetereque in ordine naturali numero insignitas et inscriptas  tantum modo sortiti sunt. Hos etenim apices, ita uarie ceu puluerem dispergere in multiplicando et in diuidendo consuerunt, ut si sub unitate naturalis numeri ordinem iam dictos characteres adiungendo locarent, non alii quam digiti nascerentur. Primum autem numerum, id est binarium, unitas enim  numerus non est, sed fons et origo numerorum 10, inscripta ponentes 20, et ternarium 30, et quaternarium 40, ceterosque in ordine sese sequentes proprias secundum denominationes assignare constituerunt. Sub linea uero centeno insignita numero eosdem apices ponentes binarium 200, ternarium 300, quaternarium 400. Ceterosque certis denominationibus respondere decreuerunt. In sequentibus uero paginularum lineis idem  facientes nullo erroris nubilo obtenebrantur.

Scire autem oportet et diligenti examinatione discutere in multiplicando et partiendo cui paginule digiti et cui articuli sint adiungendi. Nam singularis multiplicator decem digitos in decenis, articulos in centenis. Idem uero singularis multiplicator centum digitos in centenis, articulos in millenis. Et multiplicator milleni, digitos in millenis, et articulos in decenis millenis, et multiplicator centeni milleni, digitos in centenis millenis, articulos autem in millenis millibus habebunt. Decenus autem, suimetipsius multiplicator digitos in pagina C inscripta, articulos in millenis, et multiplicator centum, digitos in millenis, et articulos in decenis, et multiplicator milleni,  digitos in decenis et articulos in centenis, et multiplicator centeni milleni, millia habebunt. Centenus uero, eque suimetipsius multiplicator, digitos in decenis et articulos in centenis et millenis. Multipliplicans digitos in centenis et articulos in decenis centenis, et centenum millenum multiplicans digitos in decenis millenis * et articulos in centenis millenis * et decenum millenum multiplicans digitos in millenis * et articulos in decenis millenis * subtendent. Millenus itidem seipsum multiplicans, digitos in decenis et articulos in centenis. Et centeni milleni multiplicator, digitos in centenis millenis * et articulos in millenis * et decenum millenum excrescere faciens digitos in decies mille millia, et articulos in centenis millenis * habere dinoscetur?  Decenus autem millenus multiplicator centum milleni, digitos in millies mille millia, et articulos in decenis millenis itidem, seque ipsum adaugens, digitos in centenis millenis et articulos in mille millenis habere deprehendetur. Centenus autem millenus seipsum multiplicans, digitos in decenis millenis et articulos in centenis millenis itidem supponit.



De diuisionibus rubrica.

Diuisiones igitur, quantalibet iam experte lectoris animus introductus, facile ualet dinoscere, breuiter etenim de his et summotenus dicturi, si que obscura interuenerint, diligenti lectorum exercitio ad inuestiganda committimus. Si decenus per se, uel  centenus per se, uel ulteriores per semetipsos diuidendi proponantur, minores a maioribus quoad usque diuidantur, sunt subtrahendi, singularem autem diuisorem decem et centeni, aut milleni, aut ulteriorum, uel decenum diuisorem se sequentum sumpta differentia eos diuidere oportet. Compositus autem decenus cum singulari per secundas uel tertias. Et deinceps secundum denominationem partium, decenum uel simplicem, uel compositum diuisurus est. Centenum uero millenum, uel ulteriores per decenum compositum, si diligens inuestigator accesserit, sumpta differentia et primis articulis diuidendo, uel secundatis appositis, auctis autem diuidendo suppositis, diuidi posse pernoscet. Centenus autem M singulis compositus, centenum uel millenum  hoc pacto diuidere cognoscitur. Sumpto igitur uno diuidendorum, quod residuum fuerit, diuisori est cequandum, et quod superabundauerit, sepositis reseruandum. Singularis autem uel, ut alii uolunt, munitum per cequationem maiorum est multiplicandum, et digitis quidem perfecta differentia supponenda, articularis autem imperfecta est preponenda, et prius semoto integra adiungenda. Et hec differentia et si forte aliquis seclusus sit significauit, quod residuum fit ex diuidendis. Hec uero breui introductione prelibantes, si qua obscure sunt dicta, ne tedio forent pretermissa, diligentis exercitio lectoris committimus, terminum huius libri facientes, et quasi ad ulteriora sequentium nos conuertentes.



LIBER SECUNDUS.

 Superioris uero tractatu uoluminis omnia geometrice artis theoremata, quamuis succincte tamen sunt dicta. Sed podismorum notitiam hic liber quasi questionarius et omnium podismal um questionum scrupolositates incunctanter absoluet enodando, ueteres etenim agrimensores omnem mensure quadraturam dimidio longiorem latioremue facere consueuerunt. Et quod in latitudine longius fuerit, scamnum, et quod in longitudine longius appellare uoluerunt ut subiecta docet formula. [Figure: [Figura] 3Kb]



De mensuris rubrica.

Prisci igitur podismatici cautissimi dispectores  duodecim mensurarum genera constituerunt, quibus cum uellent, formarum, agrorumque emetirentur areas. Quorum hec sunt nomina miliarium, stadium, actus, decempeda, que eadem et pertica passus, gradus, cubitus, pes, semipes, palmus, uncia, digitus. Miliarium uero 5 milia pedum protensiones habere sancitum est. Stadium autem 25 pedes habere constat. Actus trifariam diuiditur, in minimum, in quadratum, in duplicatum. Actus minimus quatuor tantum pedibus in latitudine, et 120 pedibus in longitudine  protenditur. Actus uero quadratus ex omni latere 120 pedibus concluditur. Actus autem duplicatus 240 pedes explicat; decempeda pedes decem colligit; passus 5; gradus 2 et dimid. Cubitus 1 et dimid. pedes habere dinoscitur. Pes autem palmos habet quatuor, semipes 2, palmus uero quatuor digitorum protensione completur. De unciali uero et digitali mensura melius, cum de uncialibus et notis et nominibus in sequentibus disputauerimus, dicemus. Enodatiusque cum dempnentorum minutorumque subtilitatibus promiserimus, eloquemur, nunc ad sequentis tractatus enarrationem redire nos conuenit, si prius quid pes porrectus, quid contractus, quidque sit quadratus demonstrauerimus. Pes autem porrectus dicitur ubi tantum pedalis mensura in longo  pernoscitur. Contractus autem pes ille diiudicatur, in quo longitudo latitudoque consideratur. Quadratus uero pes habetur, ubi trine dimensionis consideratio inequalitate censetur, sed iam tempus est ad id quod instituimus accedere.



De mensura et tribus dimensionibus rubrica.

Quamuis etiam in superioris libri principio quid mensura designaremus, libet tamen specialiter huius artis speculatoribus satisfaciendo secundum Iulium  Frontinum geometrice artis inspectorem prouidissimum quid sit mensura definire.

Mensura quippe est complurium, et inter se equalium interuallorum longitudo finita, geometrice autem artis mensuralis speculatio, trine dimensionis, id est longitudinis, latitudinis, crassitudinis, consideratione colligitur. Et ut enucleatius resoluatur, recto, plano solidoque dinoscitur. Rectum est quod longitudine solum mensurando censetur, ut linee porticus, stadia milliaria, fluminum latitudines, et alia quamplura longa protensione directa, ut linee infra depicte descriptio notat.
[Figure: [Rectum] 2Kb]

Planum est quod a Grecis dicitur epipedon, a  nobis autem contracti pedes, quod per longitudinem latitudinemque consideratur, ut agrorum planities, et edificiorum aree absque tectoriis operibus et laquearibus ac tabulatis et his similibus, ut subiecta formula docet.
[Figure: [Planum] 2Kb]

Solidum etiam est quod Greci stereon uocant, nos autem quadratos pedes, quod et longitudinem et latitudinem crassitudinemque habere comprobatur. Ut edificiorum, pilarum, pyramidumque, nec non etiam macerie lapidum, aliaque multa ut subiecte notant formule. [Figure: [Solidum] 5Kb]



De podismis rubrica.

Sed iam tempus est podismalium notitiam questionum, ut promisimus, narrando attingere, et de inuestiganda pedature speculatione protinus dicere. De trigonis uero, qui sic ut ternarius naturaliter precedit quaternarium, ita sunt preponendi tetragonis, et pentagonis, ceterisque imprimis dicendum esse  censeo.



De trigonis rubrica.

Sunt autem trigonorum genera principalia sex, isopleurum, isosceles, scalenum, orthogonium, amblygonium, oxygonium, quorum omnium in sequentibus formas et pedaturas explanabimus.



De isopleuro rubrica.

Trigonus igitur isopleurus, qui precedentis libri pene principio equilaterus triangulus dictus est, paria latera habere comprobatur. Ponatur ergo isopleurus in singulis habens lateribus pedes 30, huius embadum, id est area, tali modo est inuestiganda. Summa etenim unius lateris per se multiplicata 900 numerum complet; ex iis si quingenta et 10 subtrahantur,  relinquuntur 390, tot pedes huius trigoni isopleuri embadum colligit. Nam cathetum pedibus 26 constat protendi. Qui si per unius lateris dimidium, id est per 15, multiplicati excreuerint, embadum complent; aut si unius lateris pars tertia, per ternarium, et denarium, augebitur, 300 nascentur; si uero summam lateris unius per eumdem ternarium multiplicabunt, nonaginta reddent, qui superioribus 300 iuncti 390 facient, id est aream supradicti trigoni: sit autem predictorum infra facta depictio.
 [Figure: [Figura] 6Kb]

Ne autem lector in huiusmodi inuestigationibus aliquo erroris et inscitie nubilo prepediatur. Eiusdem igitur trigoni isopleuri, id est paribus lateribus solidi manifestationis exemplar subiiciemus, esto age isopleurus cuius latera singula 28 pedes colligant. Quorum si unum per se augmentatum excreuerit 784  summa consurget. Cui si unius lateris numerum aggregaueris 812 nascentur, horum suprascripta medietate aream supradicti isopleuri pernotabis, ut subiecte descriptionis formula docet.
[Figure: [Figura] 3Kb]

Huius autem iam sepe dicti trigoni, ut lateris uniuscuiusque mensuram inquisitus quis inuestigare ualeat, et dicere, apertissimum dabimus rationis experimentum. Proponatur itaque si aream 406 pedibus  protendi constituerit, quot pedum planitudines latus unumquodque colligere pernoscatur. Ducatur ergo suprascripta area octies, et in 3248 numerum consurgit; huic si unum addatur, fiunt 3249; huius summe latus si sumpsero, erit quinquaginta 7. Cui si unitas subducta fuerint 56 relinquuntur. Quorum si medium adinuestigauero 28 fiunt. Tot itaque latus quodque isopleuri pedibus protenditur.

Isosceles autem, qui ab Euclide geometrice peritissimo, duo tantum latera habens equalia, est determinatus, secundus in ordine trigonorum constituitur. Cuius si latera bina imparibus numeris, scilicet 25, protendantur, pedibus quatuordecim pedalia spatia basis habere pernotatur. Restat igitur ut quot  pedes arealis cathecus colligat requiramus. Si enim medietas basis, hoc est 7, per se multiplicetur, 49 nascentur. Mensuram autem unius lateris, si per se, id est 25, multiplicaueris, 625 reddes, ex quibus si 49 seposueris, 576 relinquuntur. Quorum si latus acceperis, 24 erunt, tot pedibus cathecum huius trigoni constat protendi. Area autem quot pedes habeat, sic est faciendum ut inueniatur. Medietas rursum basis sumenda est, id est 7; quos 7 si per cathecum, id est per 24 multiplices, 168 efficies, tot pedum est supradicti trigoni area.  [Figure: [Figura] 4Kb]



De scaleno rubrica.

Scalenus igitur ab Euclide tria habens latera inequalia determinatus est. Sed nos numero eius figure aperta dabimus exemplaria, proponatur ita scalenon trigonus, qui a Latinis cuneus appellatur, cuius minoris lateris decliue 15 pedes colligat, basis autem 25 pedalia pernotetur habere lineamenta. Quot uero pedibus huius trigoni cathecus, et embadum protendatur, restat ut queratur. Ducatur ergo minoris lateris summa multiplicando in se, fiunt 225. Item basis si per se multiplicetur, 625 excrescunt, quibus in unum compactis 850 nascentur. Hanc igitur se  mouendo seclusam maioris lateris summam in se multiplicari condecet, que multiplicatio 400 numerum adducit. Quem uidelicet 400 numerum si de prius seposita summa, scilicet de 850, abstuleris, 450 relinquuntur. Horum si medium sumpseris, 225 explicabis; quibus si summa basis uel 25 mataps auferatur, nouenarius erit, tot pedibus huius trigoni continetur precisura, uel eiectura minor. Restat ut cathecus quot habeat pedes requiratur. Multiplicetur ergo minus latus per se sicut supra, 25 prodeunt. Rursus et augmentata minoris precisure per se summula, 81 producit; hos si aufers ex in se ducto latere, 144 supersunt. Quorum duodenarius esse dinoscitur latus, tot pedes huius trigoni cathecus colligere perhibetur. Aree uero podismus tali modo reperitur.  Metiatur ergo cathecus basim uel 12, 25, 300 consurgent. Quorum medietate sepe dicti trigoni scaleni embadum podismatur, ut in subiecta figura notatur. [Figure: [Figura] 4Kb]



De orthogonio rubrica.

Quarto nimirum loco trigonius orthogonius ab Euclide inseritur, et unum rectum habens angulum consignatur,  inequalia continens latera, quem nos ipso auditu difficiliorem ceteris, obscurioremque esse arbitramur. Et ideo prolixiorem in eius explanatione moram faciemus. Esto modo trigonus orthogonius, cuius cathecus pari numero insignitus, uel 8 pedibus mensuratus protenditur. Cuius si latera ignorantur, hoc modo inuestigari ab Archita precipiuntur. Sumatur ergo supradicti catheci medietas, id est 4, et per se multiplicetur, et 16 excrescent. Quibus si unitas subtrahatur, 15 apparent. Tot pedum huius trigoni basis esse cognoscitur. Predicte autem per medietatem cathecis summe adaucte, si unum addatur, erunt pedes hypotemise 17. Per eamdem item summam, id est per 16, embadum est inueniendum; ducatur ergo huius summe medius per cathecum, et 64 consurgent,  qui aree complent supputationem, quod patenter in subiecta forma declaratur. [Figure: [Figura] 4Kb]



De eodem rubrica.

Conemur itaque huius orthogoni apertam et ratam et per paris et imparis numeri quantitatem instituere descriptionem. Ascribatur ergo imprimis par numerus catheco, id est 6, cuius medietate in se augmentata, 9 proueniunt. Cui si secundum nostri precepti normulam superius designatam unum auferatur,  octonarius erit basis huius trigoni cuius medietas, scilicet quaternarius per cathecum multiplicata, secundum quod supradictum est, aream complet, per cathecum et basis est hypothemise pedaturam sine ullius reclamatione inquisitus, dicere facillimum et apertum nostre auctoritatis exemplum dabimus; multiplicetur etenim per suam quantitatem medietas huius trigoni catheci, et summe que ex hac multiplicatione prouenerit, unitas aggregetur, erit hypothemise pedatura; eidem autem si auferatur unum, erit basis. Sitque huius rei hec facta descriptio.
 [Figure: [Figura] 4Kb]

Instituamus ergo huius trigonii orthogonii per imparem numerum probabilem explanationem. Adnotetur cathecus impari numero, id est 3; quem si in se duxeris, 9 explicabis, quibus unitate subducta octo supersunt, quorum medium si sumatur, basis orthogonii huius pedatura fore comprobatur.
[Figure: [Figura] 3Kb]

 Huic uero basi uel medietati, uel 4 si unum aggregaueris hypothemisam trigoni comprobabis, embadum, ut supra dictum est, reperiatur, id est cathecus per medietatem huius basis excrescat, ut infra cernitur pictura.

Ne autem huius discipline curiosum indagatorem aliqua fallat obscuritas, de hoc eodem orthogonio iterato disputare non piget. Est enim alia inueniendi cathecum et basim et hypothemisam ratio. Ponatur ergo cathecus 5 pedibus protensus, quem si multiplices per sui quantitatem, 25 notabis, basis autem 12 habens pedes inscribatur, que si sicut cathecus in se concreuerit, 144 nascentur.

Ille summe, id est 25 et 144 copulate 169 restituent. Horum latus 13 esse manifestum, id est hypothemisam  supradicti trigoni. Denique si hypothemisam per se augendo duxeris, par supra copulate quantitati, id est 169 reddes. De quibus si cathecum in se ductum subduxeris, 144 residui sunt, quorum latus id est 12, basim restituit. Ex hypothemisa uero per se multiplicata, si quis basim in se ductam, hoc est ex 169 144 subtraxerit, non plus quam 25 remanent. Horum latus, id est 5, cathecum constituit, aream autem basis medietas et cathecus commultiplicati metiuntur.

Item per cathecum basis edicere pedaturam in hoc trigono condecet. Sit modo supra cathecus 5, hic uero in se ductus 25 constituit. Huic si assem abstulero, 24 progredientur, quorum medium basim efficit. Rursus autem si basis quantitati eamdem adiecero  unitatem, hypothemisam explicabo; si autem per cathecum basis multiplicetur 60, progreditur summa. Horum medietas embadon complet. [Figure: [Figura] 3Kb]



Item de eodem rubrica.

Aliam insuper hanc uestigia gradienti normam huius trigoni obiiciendo proponere curamus, quatenus hanc caute indagantes cautissima ad id ad quod desiderant accedere, iteritatis linea absque dubio perducat; proponatur igitur eiusdem orthogonii descriptio  iisdem quantitatibus, quibus est circumsignata, scilicet cathecus 8, hypothemisa 17, basis autem 15 pedibus designetur. Hunc uero qua ratione per hypothemise podismum catheci, et basis summa pedalis reperiri ualeat, demonstrare studeamus: multiplicemus ergo summam hypothemise per se, et 289 numerus redundat. Cui si quater embalidis quantitas subtrahatur, 49 relinquuntur; horum tetragonicum latus si inquisieris, 7 esse experieris; quod, scilicet 7, si copulanti catheco et basi aggreges, 30 efficies, quorum dimidium basis constituit spatium; quindecim autem si de aggregatis, id est 50, 23 abstuleris, 8 superesse cathecum sine dubio comprobabis.  [Figure: [Figura] 4Kb]



Idem de eodem rubrica.

Designemus iterum iam dicti orthogonii formam, et aliis numerorum quantitatibus, ut cum aliquis uel per maiorem uel per minorem numerorum huius trigoni apertam tradere disciplinam cogatur, nullo errore labatur. Esto age trigonus orthogonus, quem circumstant par unus et duo impares numeri par basi, uel 20 impar unus catheco, hoc est 15, alter uero hypothemise, id est 25, ascribatur. Embadalis autem conclusio  secundum supradicti nostri precepti regulam inquirenda est, hoc est per multiplicationem dimidie basis et totius summe catheci, continet enim aree septum 150 contractos pedes. Cathecus autem et basis tali sunt indagandi ratione: ducatur ergo hypothemisalis summa in se, et in 625 redundat; cui si quatuor adiiciantur embada, 1225 nascentur; quorum tetragonale latus, id est 35, si exceperis, summas utrasque basi et catheci comprobabis.

Scire autem oportet et inuestigare quo numero a se inuicem cathecus et basis distent. Hic uero quis sit manifestemus. Si igitur hypothemise in se multiplicate quatuor, que adieci superius, embada subtraham, in 25 summam regreditur, horum quinta pars differentiam tenet, id est 5. Quam si rursus duabus  iunctis summis uel 20, et 15, 40 pernotabo, horum medium complet basim.

Si autem eamdem differentiam, hoc est 5, basi auferam, cathecum constituam, ut cerni potest in subiecta figura. [Figure: [Figura] 4Kb]



De orthogonio circulo inscripto rubrica.

Num etiam quod Archite iudicio in hoc eodem orthogonio approbatum est, et Euclidis diligentissima  perscrutatione prius est rationabiliter adinuentum, opere pretium duximus non esse pretermittendum. Est etiam sepe ut disputator in geometrica, circulus si hoc orthogonio inscribatur, quot pedes diametrus colligat, requirat, quod ne uictus ignorantia refutet aliquis se dicere, breuiter insinuamus rem huiusmodi: inscribatur itaque circulus orthogonio omnes lineas eius tangens, hoc nimirum facto cathecus et basis aggregentur in unum; ex cuius summe copulatione si hypothemise exceperis quantitatem, diametrum efficies; iuncti enim 12 et 8, id est cathecus et basis, 20 reddunt. Ex quibus si hypothemisam abstulero, hoc est 15, diametrum 5 obtinere constituam, quod subtus facta designat figura.  [Figure: [Figura] 5Kb]



De amblygonio rubrica.

Quintus in ordine triangulorum amblygonius ab Euclide insertus obtusum angulum habens dictus est, quem nos succincte aperteque explicando aggredimur. Nam si diligens lector superioris nostri documenti preceptis et formulis instructus accesserit, minime  in hoc lababit. Constituatur modo amblygonius cuius basis 18 numero, hypothemise autem maior 10, minor uero 9, inscribam, cathecus autem 4 summa insigniatur.

Ducatur ergo basis per catheci dimidium, hoc est 18, per binarium, et 36 prodeunt, que summa embadalis spatii planitudinem adimplet. Sed Architas in cunctis utens ratione, alio modo huius amblygonii aream reperiri constituit, non hanc sumpta est summam in hac aree planitudine, sed minorem posse contineri existimans, astruxit enim cathecum per se et per binarium, uel per se et octonarium, duplo se superantes multiplicari oportere. Et quantitatem que hac ex multiplicatione proueniret aream constituere, non ut 36, sed 32 in se colligeret arealis illa contemplatio.  Quisquis autem huius iam dicti trigoni formas in plano designare disponat, a basis quantitate huiusmodi rem ingrediatur, tali ratione ut terminus minoris ac maioris hypothemise copulatus, paruo uincat terminum basis, hoc est, si basis 20 mensuretur pedibus, maior hypothemisa 11, minor autem 10 insigniatur. Sed melius hoc quod numeris duximus ostendemus, si alicuius exempli formam subiiciemus. [Figure: [Figura] 4Kb]



De oxygonio rubrica.


Restat ut dicamus de oxygonii speculatione, qui sextus in trigonorum descriptione ab Euclide non segni geometra ponitur acuti angulus determinatus. Esto igitur oxygonius, cuius minoris lateris terminus, id est minor hypothemisa 13 pedibus terminetur, maior autem 15 et basis 14 mensuretur, cuius catheci et embadi summa si ignoratur, tali ratione colligetur.

Ducatur ergo lateris minoris quantitas per se, 169 redundat; basis item terminus si per se excreuerit, 196 nascentur; quas uidelicet summas si iunxeris, 365 efficies. Quo facto multiplicetur etiam terminus hypothemisalis per se, et exsurget 225 numerus; quem si de superius copulata summa secreuero, fiunt  residui 140; horum medietas 70 esse pernotatur, quod per basim dispersum quinquies ipsam in se retinet. Dominationis uero huius summam minor obtinet precisura, que per se adaucta 25 constituit. Hos si de minoris lateris summa per se multiplicata abstuleris, 144 supersunt, quorum tetragonale latus, quod 12 est, catheci summam explebit. Aree conclusionem hoc modo inuestigare curato, basis medium ducito per cathecum, id est 7 per 12, et prouenient 84. Hanc summam complere areale huius trigoni pauimentum non ignora, describatur ergo huiusmodi de hoc figura.
 [Figure: [Figura] 6Kb]

Sed quia de trigonorum podismali consideratione in superioribus diligentium lectorum indagini explanauimus, superest ut ad tetragonorum speculationem transitum faciamus succinctum, de his habituri tractatum.

 Quadratorum enim ceteris facilior est collectio, et prius quidem de normali tetragono tali modo ordiamur. Omnis igitur tetragonus normaliter constitutus latitudinem longitudine multiplicante arealem constituit planitudinem, et podismum sine dubio absoluit. Ponatur modo tetragonus pari numero consignatus, id est 8, quos per se latitudinem per longitudinem multiplicans, 64 efficiam, embadum uidelicet subtus descripti tetragoni.
 [Figure: [Figura] 3Kb]

Idem uero si per imparem numerum feceris, attente obstaculo eadem ratio constabit, qui normalis tetragonus ab Euclide equilaterus atque rectiangulus nominatur, a Nicomacho autem in arithmeticis similiter appellatur.



De parte altera longiori rubrica.

Tetragonus autem parte altera longior ab Euclide quidem rectiangulum. Sed non equilaterum definitur, a Nicomacho autem heteromeres dicitur. Cuius quidem longitudo latitudinem multiplicans embadalis summe pedaturam, siue sint pares seu impares termini, demonstrat, sit modo parte altera longior tetragonus,  cuius longitudo pedes 8, latitudo autem 4, uel longitudo 9, latitudo autem 6, uel 5, uel 4, colligat.
[Figure: [Figura] 3Kb]

Multiplicet ergo latitudo longitudinem, id est 4 8, 32 nascentur, hoc est, area parte altera longioris tetragoni prouenient, que he figurarum deformationes pari numero atque impari designate.  [Figure: [Figura] 3Kb]



De rhombo rubrica.

His uero iam dictis parallelogrammis adiiciendos rhombos et rhomboides tetragonos arbitramur, quamuis enim aut angulariter aut lateraliter a supradictis parallelogrammis dissideant, tamen his sunt adnumerandi. Esto age rhombus quadrilaterus, singulis lateribus decene pedature summa conscriptus, diagoni autem, hoc est angularis linee directio bis sena numeretur quantitate, cuius 6, si per se augmentabitur, 36 exsurgent; quos si ex basis termino per se multiplicato subtraxeris, 64 remanet. Horum tetragonale latus, id est 8, huius rhombi cathecum constituit.  Diagonus autem per cathecum ductus embadalis summe spatium ostendit. Hic autem ab Euclide equa habens latera, sed non angulos equos nec rectos definitur. Sit uero de hoc huius forme professio.  [Figure: [Figura] 7Kb]



De rhombon rubrica.

Euclides uero nec angulos equos neque latera equa habens rhomboides determinando proposuit, quem nos quoque patentiori aditu formando numerosque ascribendo reserabimus. Esto age rhomboides cuius unum latus 8 pedes, secundum autem quatuor, tertium uero 6, quartum uero 2; harum uero summarum  maximos terminos longitudinem obtinentes si coniungas, 14 efficies, quorum medietatem septenarius constituit. Minores autem summule in unum redacte senarium quantitatem perficiunt, cuius medium ternarius adimplet, que uidelicet medietate, 7 et 3, si per se multiplicabuntur, in 21 consurgent, id est pedes areales tetragoni huius, ut infra apparet.
 [Figure: [Figura] 4Kb]

His etenim adiiciendum fore trapezium orthogonium non incongruum ducimus, dupla et sesquialtera numerorum proportione lateraliter consignatum. Ascribatur uertici summa quindenaria, catheco autem tricenaria, duplo etiam transcendens, basi uero ad hanc sesquialteram seruans habitudinem terminus contradatur, per has ergo summas area huius trapezii tali ratione constituenda est. Adiungatur uero uertex basi, id est 15, 45 et 60, terminus exuberat. Cuius pars dimidia si per cathecum multiplicabitur, aree pandit protensionem ut in medio scripta patet figura.  [Figure: [Figura] 4Kb]



De diagono adinueniendo rubrica.

Sepe autem euenire solet, ut in huius artis speculatione, quot angularis linee protensio, horum scilicet tetragonorum pedes obtineat, requiratur. Quod ne ignoretur, facillimum apertissimumque huiusce rationis dabimus exemplar. Ponatur etiam parallelogrammus 60, orthogonius in longitudine 80, et in altitudine habens pedes 60, longitudo uero per se augmentata sexies 400 explicat, latitudo autem per  se multiplicata ter 600 efficit, que uidelicet sexies 400, et ter 600, in unum summe redacte 10 restituunt, horum scilicet 10 tetragonale latus si sumpsero, 100 pernotabo, hoc est diagonum huius parallelogrammi orthogonii, ut infra scripta perspici potest forma. [Figure: [Figura] 4Kb]



De multiangulis figuris rubrica.


Sed quia sufficienter breuiterque de tetragonorum diximus rationibus, restat ut de pentagonis et hexagonis ceterisque disseramus. Omnis itaque pentagonus equis habitis lateribus unius in se summa excrescente, ac ter ducta, rursusque eadem subducta, medietateque huius summe sumpta embadalis spatii pandit superficiem. Esto modo pentagonus singulis habens lateribus pedes senos; quos uidelicet 6 si per se duxero, 36 restituam; hos ter ductos in 108 numerum perstringam; cui si abstulero lateris unius summam, id est senarium, 102 explicabo; quorum dimidium si accepero, aream infra descripti pentagoni adimplebo.  [Figure: [Figura] 4Kb]



De hexagono rubrica.

Hexagonus autem ordine in subsequenti dicendus  inferatur, describatur, etenim hexagonus 8 lateraliter insignitus, quem uidelicet octonarium per se multiplicans 64 efficiam; hec summa, scilicet 64 quaterducta, in 256 redundat; his uidelicet 256 si lateris unius quantitas, id est 8 bis ducta, adiiciatur, 272 apparent. Quorum medium si sumpseris, aream huius hexagoni explicabis.  [Figure: [Figura] 5Kb]



De heptagono rubrica.

Post hec ut expediamus de heptagoni subsequentis ratione oportet, qui uidelicet heptagonus tertio hic inseritur loco septenarius, quemadmodum in imparium numerorum tertius naturaliter ordine apparet collocetur, etenim heptagonus senaria quantitate circumscriptus, cui si lateris unius summam per se multiplicaueris, 36 pernotabis, que scilicet quantitas,  hoc est 36, quinquies ducta, 180 adesse conducit. Quibus si senarie quantitatis summam ter ductam subduxeris, 162 relinquuntur, horum medietas sumpta 81 pede embadum huius heptagoni habere conducit.  [Figure: [Figura] 6Kb]



De octogono rubrica.

Octogonus uero in naturali parium numerorum ordine quartus constitutus, in hoc disserendus loco naturaliter quartus assumatur. Esto age octogonus 7, per singula latera pedibus mensuratus. Hanc nimirum naturalem quantitatem, id est 8, in se si duxeris, 64 efficies; quos si per 6 multiplicaris, 384 explicabis. Ex his si quater lateris unius summam  deduxeris, non amplius quam 352 residui sunt. Quorum medietas si excipitur, area huius: octogonii pernotatur  [Figure: [Figura] 6Kb]



De hennagono rubrica.

Hennagonus autem singula per latera 6 circumscribatur, quem uidelicet senarium, si secundum superius dictam nostre institutionis regulam per si multiplicaueris, 36 efficies; qui septies ducti, 109 summam producent. His si lateris unius quantitatem quinquies subtraxeris, 79 reddes; horum medietas excepta si fuerit, huius hennagoni embadum 38 semispedibus contineri manifestat.  [Figure: [Figura] 7Kb]



De decagono rubrica.


Restat ut de decagoni embadali dicamus podismo, describatur itaque decagonus denario numero lateraliter limitatus. Cuius si lateris unius quantitas secundum iam sepe dictam nostre preceptionis institutionem se multiplicando excreuerit, 100 efficiet. Hii uero octies ducti, 800 adducunt. Horum uero medium si sumpseris, aream huius decagoni 370 pedibus contineri absque dubio pernotabis.
 [Figure: [Figura] 7Kb]

Idem uero de hendecagono ceterisque plurilateris figurarum descriptionibus si feceris, nullius erroris  obstaculo lababis, hoc pacto ut in naturali ordine in multiplicanda unius lateris summa, et in hac quantitate que ex hac laterali multiplicatione nascitur, naturaliter augmentanda, eademque laterali naturaliter subducenda procedas, embadumque tali ratione ex medietatibus scilicet adinuenias.



De circulo rubrica.

Sed quia de angularibus figuris studioso lectori sufficienter disputauimus, restat ut breuiter de circumductione sphere uel circuli explicemus. Ponatur circulus itaque 44 pedibus in circumductione designatus, diametrus autem 14 pedum protensionibus describatur. Cuius summa si per se excreuerit 196 nascentur;  hos per 11 multiplicans 2156 efficies, quorum quarta decima pars, id est 154, aream huius cycli pandit, ut infra potest cerni. Est alia huius cycli inueniendi embadalis spatii ratio: sumatur etenim circumductiue quantitatis medietas, uel 22 que est medietas, et per medietatem diametri, id est per 7, multiplicetur, et quod ex hac multiplicatione prouenerit, embadum pandit.  [Figure: [Figura] 8Kb]



De hemicyclo rubrica.

His uero breuibus initiamentis de circularibus theorematibus dicendum esse censuimus, de hemicyclo protinus dicturi. Conscribatur age hemicyclus  28 in basi, et in semidiametro 14 pedes habeas, cuius si aree podismus ignoretur, tali ratione adinuestigetur. Multiplicetur ergo summa basis per semidiametri summam, et in 392 peruenitur, et hoc summa in decies 4211 producit, quorum sumpta quarta decima parte, id est 312, arealis completur superficies, ut propter apparet.
[Figure: [Figura] 3Kb]

Hec de epipedarum podismationibus figurarum ad  presens dicta sufficiant, restat ut de montuosa succinctius aliquid ratione tractemus. Inscribatur etiam mons in uerticis circuitu 300 pedibus podismatus, a pede autem usque in summitatem 800 pedibus protentus, pes uero montis eiusdem in circuitu pedibus millenis consignetur. Proponatur modo inquisitum quot iugera in hoc monte habeantur. Quod tali cum ratione ordiendum iungantur, etenim pedis et cacuminis duo illi circuitus, id est 1300; quorum per medium si ascensus, hoc est 800, per 650 multiplicabitur, 520 pedes habere montis huius spatium comprobabitur. Hanc igitur summam si in 28, 800 disperseris, 18 in hoc esse monte comprobabis, restantibus tantum millenis et sexcentis pedibus.
 [Figure: [Figura] 6Kb]

Si autem mons in pedis circuitu 2500 et medietatis circuitione 1600, in cacuminis autem circumductione centum, et in ascensu 500 pedes habens, fuerit. Hoc  pacto iugera sunt adinuenienda: iungantur trium supradictorum circuituum summe, et 4200 nascuntur; quorum tertia parte, id est 1400, montis ascensionem, hoc est 500, multiplicante, 700 prodeunt; quos per iugera dispartiens, 24 efficies, non plus quam ducentis pedibus residuis.
[Figure: [Figura] 5Kb]

 Mons autem strabus, id est inequalis, si fuerit in pedis circumferentia 1400, et in uerticis decliuo 200, et in dextere partis ascensione 850, in leui lateris autem suspectu 750 pedes habens, iugeralis uero sita planitudo hoc modo est indaganda. Sumatur etenim duarum medietas circumferentiarum in unum collectarum, id est 800, et ascensuum compositorum pars media, hoc est 800, et he medietates per se multiplicate 640 producunt, podismum scilicet montis supradicti. Ex peditura autem iugeralem facile summam secundum quod dictum est supra inuenies.
 [Figure: [Figura] 8Kb]

Quia igitur de omnium huic arti inserendarum speculationum rationibus breuiter enodateque sat disseruimus, reliquum est ut de unciali et digitali mensura, et de punctorum et minutorum ceterisque minutiis, sicut promisimus, dicamus, mirabilem et arti huic, ceterisque matheseis disciplinis necessariam figuram, quam Archita premonstrante didicimus, edituri.



De minutiis rubrica.


ueteres igitur geometrice, indagatores subtilissimi, maximeque Pythagorici, cum omnia certis mensurarum diuidentes rationibus, ad ea que natura renueret diuidi et secari, usque peruenirent, ingenio presignante ea que naturaliter erant indiuisibilia, positis notis nominibus eque datis dispartiere. Cuius uero agros per actus, per perticas, id est per radios, per passus, per gradus, per cubitos, per pedes, per semipedes, et per palmos dispersissent, non habentes palmum per quod diuiderent id quod palmo esse minus, digito autem maius, unciam uocare maluerunt, in secundo uero loco digitum subscripserunt, in tertio staterem, id est semiunciam, in quarto quadrantem, in quinto drachmam, in sexto scrupulum,  in septimo obolum, in octauo semiobolum, quem Greci ceratem nuncupant, in nono siliquam, in 10 punctum, in 11 minutum, in 12 momentum nominando posuerunt. His ergo minutiis adinuentis, nominibusque editis, multiformes eis notas indidere, que quia partim Grece, partim erant barbare, nobis non uidebantur Latine orationi adiungende. Quapropter nos rem obscuram obscuris ignotisque notarum signis inuoluere nolentes, loco earumdem notarum Latinorum elementorum notas ordine ponimus, ita ut A uncie respondeat, B digito, C statere, D quadranti, E drachme, F scrupulo, G obulo, H semiobulo, I silique, K puncto, L minuto, M momento ascribatur. Describatur itaque his litteris, quam diximus figuram unciarum, hoc modo.  [Figure: [Figura] 29Kb]





BeTHII LIBER DE GEOMETRIA. *

Geometria est disciplina magnitudinis immobilis, formarumque descriptio contemplatiua, per quam uniuscuiusque termini declarari solent, documentum etiam uisibile philosophorum, quod Latine dicitur terre dimensio. Quoniam per diuersas formas ipsius discipline primum Aegyptus fertur fuisse partita, pro necessitate terminorum terre quos Nilus fluuius inundationis tempore infundebat, cuius discipline magistri  mensores ante dicebantur. Sed uarro peritissimus Latinorum huius nominis causam sic exstitisse commemorat dicens: Prius quidem dimensiones terrarum terminis positis, uagantibus ac discordantibus populis pacis utilia prestitisse. Deinde totius anni circulum mensuali numero fuisse partitum. Tunc et ipsi menses quod annum metiuntur, dicti sunt. Tunc et dimensionem orbis terre probabili refert ratione collectam, ideo factum est ut disciplina ipsa geometrie nomen acciperet quod per secula longa constaret.



De utilitate geometrie rubrica.

Utilitas geometrie triplex est, ad facultatem, ad sanitatem, ad animam. Ad facultatem, ut mechanici et architecti. Ad sanitatem, ut medici. Ad animam, ut philosophi. Quam artem si arcte et diligenti cura  atque moderata mente perquirimus, hoc quod predictis diuisionibus manifestum est, sensus nostros magna claritate dilucidat, et illud supra, quale est celum animo subire, totamque illam machinam supernam indagabili ratione aliter discutere, et inspectiua mentis sublimitate, ex aliqua parte colligere et agnoscere mundi factorem qui tanta et talia arcana uelauit. Nam mundus ipse spherica fertur rotunditate collectus, ut diuersas rerum formas ambitus sui circuitione concluderet, unde librum Seneca consentanea philosophis disputatione formauit, cui titulus est de Forma mundi. Nam in geometria utique partem fatemur esse utilem teneri, et actibus agitari, in omnibus prodesse eam existimamus, nec sine causa summi uiri etiam impensam huic scientie operam  dederunt, cum sit geometria diuisa in numeros atque formas numerorum. Nota non tantum oratori, sed cuique primis saltem litteris erudito necessaria est, quod ad subtilitatem constat tenuissima, et ad scientiam utilissima, et ad exercitationem ualde iucundissima. In causis uero frequentissime queritur, quia primum ordo est geometrie necessarius. Nonne et eloquentie, ex prioribus geometria probat insequentia, et certis incerta, propter quod plures inuenies, qui dialectici similiter et rhetorici ingrediantur hanc artem. Dialectico namque syllogismo si res poscit utitur, et qui sunt potentissimi grammatici, qui apodixis Grece dicuntur, idem probant, et certe enthimemate, qui rhetoricus est syllogismus, quod Latine interpretatur mentis conceptio, quem imperfectum  solent artigraphi nuncupare, et ipse denique probat cuius sit forme circuitus, quot lineis rectis continetur. Quibus modis finitur, que illa circumcurrens linea si efficiat orbem, que forma est in planis maxima perfecta, in qua tot spatia complectitur. Et si quadratum paribus horis efficiat rursus quadrata, triangulus triangula, ipsa plus equis lateribus quam inequalibus, et alia forsitan obscuriora, quod etiam operis sequi oportet experimentum. Hec in planis. Nam in montibus et collibus etiam imperito patet, quia per solum cursum et umbrarum motum comprehenditur, et per diuergia aquarum segregatur. Nunc ad epistolam Iulii Cesaris ueniamus, quod ad huius artis originem pertinet, ut nec ipsius auctoris  gloria pereat, ut nobis plenissime rei ueritas ad notitiam ueniat; quisquis ille tamen hanc epistolam studiose legere uoluerit quibusdem compendiis introductus, lucidius maiorum dicta in breui percipiet.



Rubrica.

Diuus Iulius Cesar, uir acerrimus et multarum gentium dominator, frequentia belli militem exercuit, ampliorum bellorum operibus augende rei causa illustrium uirorum urbes ingressus est, gentium populos rogantes recepit, tyrannos gladio interemit, et postquam hostilem terram obtinuit, deletis hostium ciuitatibus, denuo nouas urbes constituit, dato iterum colonie nomine ciues ampliauit.

Milites colonos fecit, alios in Italia, alios in prouinciis quibusdam. Hec que diuus Augustus assignatus  urbes prouinciarum exercitui iussit propter subitas bellorum acies, non solum eas ciuitates demum cingere muris, uerum etiam loca aspera et confragosa satis alligari, ut ille maxime propugnaculo est, et ista loci natura, et ab agrorum noua dedicatione culture colonias appellauit, que colonie his uictoribus, qui temporis causa arma cepere, assignate sunt.

Ergo ne quid nos preterisse uideamur, sed magis eorum exempla sequamur, sepe erit ad formam respiciendum; et quia montium altitudines preesse oratio monstrabat, per ascensum precelsi cacuminis aciem laboriose signa ex lapidibus constructa reliquimus, et est munita discretaque locorum quantitas que permanet separatim per aquarum diuergia in  utraque parte ualde nota partitio, alia loca riparum cursus seruatur, proinde etiam si hostis nos infestare uoluisset, eos ex proxima ripa poteramus expugnando rumpere. Nam circa regionem maritimam limites rectos censuimus ex lapidibus compactis, totam limitum recturam cursum demonstrabimus, quia colonie omnes que ad mare ponuntur littore maris terminantur. Agros conuallium iure ordinario disposuimus, quos intercisiuos nominauimus. In planitie uero limites recte cultellauimus.

Plerumque sunt agri quam multi assignati, quorum mensura limitum licet diuersa sit; tamen etiam distant a se alius ab alio in pedes 100, in pedes 150, in pedes 240, in pedes 300, in pedes 361, in pedes 420, in pedes 480, in pedes 600, in pedes 700, in  pedes 840, in pedes 962, in pedes 1020, in pedes 10200, in pedes 1340, in pedes 10600, in pedes 10700, in pedes 10800, in pedes 2200, in conspectu tamen longo quo signis limitem agimus.

Si fuerit terminus crassus angustalis et ab alia parte longa crassus geminatus, hi duo limites maximi decimanus et cardo nominati sunt. Per multa millia pedum concurrunt, et nisi in alpes finiant diuidunt agros dextra leuaque rectarum linearum inter se continentium.

Omnem mensuram huius culture mediam longiorem siue latiorem facere debes, quod latitudine longius fuerit, scamnum est, quod uero in longitudinem longius fuerit striga.

 Sunt fundi bene meritorum et pro estimatione ubertatis angustiores assignati sunt.

Loca macra et arida ampliori termino conclusa sunt. Sunt loca subsicciua que ad ius ordinarium non pertinent, sed si conuenerit inter possessores, possideant; si non conuenerit, remanet potestati.

Alia loca perfectiora ad ius publicum pertineant; totidem si possessoribus conuenit, possident.

Sunt autem loca publica hec que scribuntur silua et pascua publica augustinorum, que illo modo alienari nequeunt, et possident tutelam aut templorum publicorum, aut balnearum, que loca colliua appellant.

Ager extraclusus est, qui intra finitimam lineam et centurias interiacet; ideo extraclusus, quia ultra finitimos limites clauditur.



De controuersiis rubrica.

 Controuersiarum materie sunt due, finis et locus, harum altera continetur quidquid ex agro disconuenit. Sed quoniam his quoque partibus signate controuersie diuersas habent conditiones, ut potui ego comprehendere, proprie sunt nominande.

Genera sunt controuersiarum 14: De positione terminorum. De regione. De fine. De loco. De domo proprietas. De possessione. De alluuione. De iure territorii. De subsicciuis agris. De locis publicis. De locis relictis et extraclusis. De locis sacris ac religiosis. De aque pluuie accessu, et de itineribus.

Controuersia est inter duos pluresque uicinos. Inter duos, an in rigore sit ceterorum sine rationis, inter plures trifinium facit, aliquibus locis et quadrifinium, secundum proximas possessiones, dum hoc  nesciunt, non eis conuenit, et diuersas controuersias ipsi possessores inter se faciunt. Alii de loco, alii uero de fine linee litigant, alii de fundis attendunt. Sed auido modo querendum est prius origo cause. Natura per hereditates opinionis huius generis controuersie fiunt, quare iure ordinario litigatur. Prius tamen in iudicio super possessionem questio finiatur, et tunc agrimensor ad loca ire precipiatur, ut patefacta ueritate huiusmodi litigium terminetur.

Genera controuersiarum ex flumine hec sunt, non quod occupatis agris agitur, sed quod uis aque abstulerit repetitionem non habebit, que res necessitate ripe muniende sunt, sine alterius damno quisquis ille faciat qui ripam suam muniet. Quod si fluminis torrens aliquando tam uiolentus decurrerit, ut alueum  mutet suum, multorum agros trans ripam occupat, sepe etiam insulas efficiet. Sed Cassius Longinus prudentissimus iuris auctor et iudex hoc statuit, ut quidquid aqua lambendo abstulerit possessor admittat, quoniam scilicet ripam suam sine alterius damno tueri debet. Si uero maior uis decurrerit et in fines alterius alueum mutat suum, et fiat insula in quo concurrerit, unusquisque modum fluminis maioris agnoscere debet, et eam insulam ipse sibi uindicabit, cuius terram tempestatiue preoccupauit, quoniam non possessoris negligentia, sed tempestatis uiolentia apparet arreptum.

Ager subsicciuus secundum suas determinationes  ascriptus est, in finibus suis tabulario Cesaris inferimus, et quod beneficio concessa aut assignata colonie fuerint, siue in proximo, siue inter alias ciuitates, libros beneficiorum ascribimus, et quidquid aliud ad instrumentum mensorum pertinebit ad solum colonie, sed ad tabularium Cesaris manu conditoris subscriptum habere debebit.
[Figure: [Figura] 7Kb]

Ager est similis subsicciuus condictionis extraclusus et non assignatus, qui, si rei publice, populo Romano, aut ipsius colonie cuius fine circumdatur, aut ad populum Romanum pertinet, datus non est, in  eius qui assignare potuerit remanet potestate.

Signa limitum finalium in diuersas regiones, siue uocabula, uicos, uel possessiones hec sunt inter utrosque possessores testimonia agralia diuidenda.

In montibus loca arida et confragosa petras signatas inuenimus.

Summa montium terminos agusteos, id est rotundos, in effigiem columne aliquos littera signatos, archas finales in partibus grumos, id est congeriem petrarum, arbores antemissas intactas a ferro, congeriem macerie, id est ubi saxa collecta ab utrisque partibus limitem faciunt, item petras sacrificales aras, in quibus locis arbores intacte stare uidentur, in quo loco ueteres errantes sacrificium faciebant. Alio loco uie militares finem faciunt, qui termino muniuntur.  Alia uero dextera montium, id est pro latere montis ripe currentes finem faciunt. Aliquando sepulcra finem faciunt, ideo sepulcra sequenda sunt que extremis finibus concurrentibus plures concursus agrorum exspectant. Omnia enim monumenta dominos testantur.

Sunt termini cursorii in effigiem tituli constituti, certa loca riui, finales cunabule uel nouerce, quod regulis construitur, scorpiones ubi fines duo cuneati se iungunt. Si forte in campestria loca ubi agri in planitie sunt constituti in iugeribus assignata inueniuntur. Item inter uoratos rupis arboribus ante missis intactis, ut supra dixi sacrificales, tumor terre in effigiem limitis constitutos, petras molares foueas, uel metas, lacus et legonatus, et fabritiis constructos calauiones. Aliquotiens enim petras quadratas et scriptas,  que indicant cuius agri quis dominus, quot spatium tueantur. Non enim omnis titulus inscriptionibus est inductus, quoniam aliquibus locis non sunt lapides scripti, sed in effigiem terminorum positi sunt, quos cursorios uocamus. Nam et ipsi montes omnino loca determinant, termini uero non unam mensuram inter se continent, iubente Augusto Cesare Balbo mensore, qui omnium prouinciarum mensuras distinxit ac declarauit, perque testimonia suprascripta fines locorum terminentur.

Sunt enim termini quibus fides non est adhibenda, isti dicuntur itinerarii. Omnes enim limites itineri publico seruire debebunt, qui dextra ac sinistra fines  priuatos diuidunt, et in medio iter publicum, hi tales non sunt omnibus locis, utique sub omnes terminos signum inueniri oportet; quod ergo inuentum pro loco termini obseruetur et custodiri debeat, ut ab uno ad unum dirigatur, et si nocte siue a nota ad notam.

Sic enim sunt certe legis consuetudines et obseruationes, semper signum in omnibus terminis positum est, aut aliquos cineres, aut carbones, aut testa, aut ossa, aut uitrum, aut massa ferri, aut es, aut calcem, aut gypsum, aut uas fictile inuenimus, quod etiam quibusdam saxorum fragminibus conculcabant atque diligenti cura confirmabant, ut firmius staret. Tales ergo, signum inter dominos, inter quos fines terminabantur, faciebant. Termini uero non sunt omnibus locis, sed infinita sunt multa alia testimonia,  lege feliciter et intelligere curabis; qui intelliget quod uidet, agrorum intentionem et certamen tollere potest, prudentiam tamen hi mensores habere debent, qui iudicaturi sunt, et quos aduocant, ut prestatores. In iudicando autem mensorem bonum uirum et iustum agere, ut nulla ambitione aut sordibus moueatur, seruare opinionem metris et moribus debet. Omni enim artifici ueritas custodienda est, exclusi sunt illi qui falsa pro ueris opponunt. Quidam per imprudentiam, quidam per imperitiam peccant. Mutans ergo in professione que generaliter pro ueris adiiciuntur, per controuersiam argumentaliter et coniecturaliter etiam superflue metiri artifices coguntur, sed tutum hoc iudicandi hominem artificem oportebit.



Nomina agrimensorum rubrica.

 Higini, Marci, Cesaris Neronis iussu.---Iulii Frontini, Iunii, Claudi Cesaris iussu.---Siculi.---Flacci, Nypsi, Higini, Euclidis, Cassi.---Ageni, Balbi, Tiberii Cesaris iussu.---Urbici, Mensoris Longini.---Imp. Seuerini et Antonini i.---Imp. uespasiani i.---Imp. Adriani i.---Imp. Traiani i.---Imp. Augusti Cesaris i.---Imp. Neronis i.---Imp. ualentiniani i.---Imp. Theodosii i.---Imp. Archadii i.---Imp. Honorii i.---Imp. Constantini iussu.



Nomina lapidum finalium et archarum positiones rubrica.

Orthogonius rectus rectum angulum mittit. Isopleurus rectus subconstitutus.---Isosceles. Terminus lineatus.---Exculenus siue hexagineus. Spatula cursoria.---Excultelatus lateribus. Terminus in inuersum positus.---Sumbus  siue trapideus. Item spatula cursoria.---Isosceles. Quadrifinius.---Solus trigonus alia iactat. Item quadrifinius.---Parallelogrammus pentagonus. Terminus gamatus. Hexagineus. Terminus lineatus, id est quadrifinius.---Septagenus. Item quadrifinius.---Sinagonus. Nouerca.---Terminus Greca littera scriptus. Simmatus.---Terminus in summo acutus. Centustatus.---Circulatus pyramus, item acuto similis. Triuortinus.---Item pyramus uite precise similis. Amicirculus---Completus rhombus amblygineus. uaroberinus.---Amicirculus quadratus. Trudeus.---Terminus agusteus. Terminus augustus in summo acutus.---Terminus cursorius. Lapis molaris.---Terminus finitrius. Monumentum.---Sepulturam cum ossibus  finalem. Mauspleus.---Terminus in laterculis. Arca finalis.---Terminus quadrifinius. Lippus.---Terminus rotundus. Kalasiones.---Terminus cui subiacet angulus. Terminus quadrifinius.

Tu qui uis perfectus esse geometricus, lege ista omnia que capitulata sunt subterius. Nam imprimis scire oportet arithmeticam artem, que continet numerorum causas ac diuisiones, id est: qualis est definitio ac diuisio, de paribus imparibus numeris;---qualis est compositus numerus, et qualis incompositus;---qualis est perfectus numerus, et qualis imperfectus;---qualis est diuisibilis numerus, et qualis indiuisibilis;---qualis est particularis numerus, et qualis superpartiens;---qualis est superfluus numerus, et qualis diminutiuus;---qualis est multiplex numerus, et qualis  submultiplex;---qualis est solidus numerus, et qualis sphericus;---quomodo inuenta est geometria;---quid sit geometria;---que utilitas;---qui ordo prescriptionis;---que sit ratio prepositionis;---que dispositionis;---que distributionis;---que descriptionis;---que demonstrationis;---que conclusionis;---qualis est recta linea;---qualis est superficies linee;---qualis est diuitrica linea;---quot sunt extremitatum genera;---quot genera summitatum;---quot genera angulorum;---qualis est planus angulus;---qualis est obtusus angulus;---qualis est hebes angulus;---qualis est rectus angulus;---qualis est acutus angulus;---qualis partita mensura sit;---quantum trahit stadius;---quid sitacus;---quid sint climate;---quid centua;---quid leuca;---quid arrapennis;---quid iugerum;---quid centuria;---quid  punctum;---quid est diametrus;---quid paralellogrammum;---quid figura;---quid circulus;---quot in partes sit diuisio.

Si scis ista omnia ad plenitudinem, nosti locorum segregationem. Nam qui ignorant regulam huius artis multa opponunt falsa pro ueris.

D. Quomodo inuenta est geometria?

M. Inuentam esse geometriam Aegyptii dicunt pro necessitate terminorum terre, quos nullus inundationis tempore infundebat.

D. Unde uocata sit geometria?

M. Geometria nominata est a dimensione terre, per quam uniuscuiusque terre termini declarari solent.

D. Quid sit geometria?

M. Geometria est disciplina magnitudinis et figure  que secundum magnitudinem contemplatur.

D. Que sit intentio?

M. Intentio Euclidis duplex est, ad discipulum respiciens et ad naturas rerum. Ad discipulum respiciens, quia oportet eum ab his uti isagogicis incipere pro facilitate, pro breuitate, et eo quod in questionibus ob hoc nulla sit difficultas. Pro rerum natura, eo quod physice scientie, et Timei siue Platonis doctrina plurima geometrice demonstrare noscuntur.

D. Que utilitas?

M. Utilitas  geometrie triplex est, ad facultatem, ad sanitatem, ad animam: ad facultatem, ut mechanici; ad sanitatem, ut medici; ad animam, ut philosophi.

 D. Qui ordo est geometrie in disciplinis?

M. Aliquatenus post arithmeticam seruus est, aliquatenus tertius.

D. Tituli inscriptio quomodo intelligatur?

M. Est enim tituli prescriptio elementorum que figure simpliciores sunt, et ex his alie componuntur que in his etiam resoluuntur.

D. Si proprius codex?

M. Codex iste secundum dispositionem Euclidis esse dicitur, secundum demonstrationem uel inuentionem aliorum plerumque esse dicitur.

D. In quot partes diuiditur?

M. Diuiditur codex iste in quatuor partes: in epipedis, in arithmeticis, in rationalibus et irrationalibus lineis, et in solidis.

 D. Que sunt in demonstratione geometrica?

M. Propositio, dispositio, distributio, descriptio, demonstratio et conclusio.

Restat autem nobis profundissimam quamdam tradere disciplinam, que ad omnium nature tum rerum integritatem maxime ratione pertineat. Magnus quippe in hac scientia fructus est, si quis non nesciat quod bonitas diffinita et sub scientia cadens animoque semper imitabilis et perceptibilis prima natura est, et sue substantie decore perpetua, infinitum uero malitie dedecus nullis propriis principiis nixum, sed natura semper errans ab omni definitione principii tanquam aliqua signo optime figure impressa componitur, et ex illo erroris fluctu retinetur. Nam nimiam cupiditatem ireque immodicam effrenationem,  quasi quidam rector animus pura intelligentia roboratus astringit. Nos tamen que de numeris a Nicomacho diffusius disputata sunt, uel a uarrone de mensuris ostensa sunt, moderata breuitate collegimus. Et que transcursa uelocius angustiorem intelligentie prestabant aditum, mediocri adiectione reserauimus, ut aliquando ad euidentiam rerum nostris etiam formulis ac descriptionibus uteremur, quod nobis quantis uigiliis ac sudore constiterit, facile sobrius lector agnoscit. Et has quodammodo inequalitatis formas temperata bonitate laborando collegimus, ipse lector probabit, que nos ex Grecarum opalentia litterarum in Romanum orationis thesaurum contrahimus. Si que ex sapientie doctrinis emicuerunt, sapientissimi iudicio per nos comprobentur. uides  igitur ut tam magni laboris effectus tuum tantum lector exspectet examen, nec in aures prodire publicas nisi docte sententie astipulatione nitatur, quod nichil mirum uideri debet, cum id opus quod sapientie inuenta persequitur, non auctoris, sed alieno incumbat arbitrio. Est enim sapientia numerorum causas et diuisiones earum que uera est cognitio et integra comprehensio, quod hec qui spernit, id est semitam sapientie, ei denuntio non recte philosophandum. Hec autem est arithmetica, hec enim cunctis prior est, non modo quod hanc ille huius mundane molis conditor Deus primam sue habuit ratiocinationis exemplar, et ad hanc cuncta constituit, quecunque fabricata ratione per numerum assignati ordinis inuenere  concordiam, sed hoc quoque prior arithmetica declaratur, quod quecunque natura priora sunt; his sublatis, simul posteriora tolluntur. Quod si posteriora pereant, nichil de statu prioris substantie permutat, ut animal prius est homine. Nam si tollas animal, statim quoque hominis natura deleta sit. Si hominem sustuleris, animal non peribit, proprie tamen ipsa numerorum natura cuncta precessit. Omnia quecunque a primeua rerum natura constructa sunt, uidentur numerorum ratione formata. Hoc enim fuit principale in animo conditoris exemplar, hinc enim quatuor elementorum multitudo mutuata est, hinc temporum uices, hinc motus astrorum celique conuersio. Proprie tamen ipsa numerorum natura omnes astrorum cursus, omnisque astronomica ratio  constituta est. Sic enim ortus occasusque colligimus, sic tarditates uelocitatesque errantium siderum custodimus, sic defectus et multiplices lune uariationes agnoscimus, quia quoniam prior, ut claruit, arithmetice usus est, huic disputationis sumamus exordium, hoc idem in geometria uel in arithmetica uidetur incurrere. Si enim numeros tollas, unde triangulum uel quadratum comprehendere possumus, uel quidquid in geometria uersatur, que omnia numerorum denominatiua sunt, hoc autem erit perspicuum si intelligamus omnes inequalitates creuisse primordiis, ut ipsa quodammodo equitas matris et radicis obtinens uim, ipsa omnes inequalitatis species ordinesque perfundauit. Sint enim nobis tres bini, uel tres terni, uel tres quaterni, uel quantos ultra libet ponere.  Quod enim in his tribus terminis euenit, idem contingit in ceteris. Ex his igitur secundum precepti nostri ordinem uideas primum nasci multiplices si conuertantur, et in his duplices prius, dehinc triplos, inde quadruplos et ad eumdem ordinem consequentes. Rursus multiplices si conuertantur, ex his superparticulares orientur. Ex duplicibus quidem sesquialteri. Ex triplicibus sesquitertii. Ex quadruplis sesquiquarti, et ceteri in hunc modum. Ex superparticularibus uero conuersis superpartientes nasci necesse est, ita ut ex sesquialtero nascatur superbipartiens, supertripartientem sesquitertius gignat, ut ex sesquiquarto superquadripartiens. Rectis autem positis neque conuersis prioribus superparticularibus, multiplices superparticulares oriuntur. Rectis uero  superpartientibus, multiplices superpartientes efficiunt; precepta autem tria hec sunt, ut primum numerum primo facias parem, secundo uero primum, et secundo tertium, primo duobus secundis et tertio. Cum enim eum in terminis equalibus feceris, ex his qui nascentur duplices erunt. De quibus duplicibus si idem feceris, triplices procreantur, et de his quadruplices, atque in infinitum omnes formas numeri multiplices explicabis. Illi quidem quorum partes ultra quam satis est sese perrexerint, superflui nominantur, ut sunt 12, uel 114. Hi enim suis partibus comparati, maiorem partium summam toto corpore sortiuntur: est enim duodenarii medietas 6, pars tertia 4, pars quarta 3, pars sexta 2, pars duodecima 1, omnisque  hic cumulus redundat in 16, et totius corporis sui multitudinem uincunt. Rursus 24 numeri medietas est 12, tertia 8, quarta 6, sexta 4, octaua 3, duodecima 2, uigesima quarta 1, qui omnes 36 rependunt, in qua re manifestum est quod summa partium maior est, et supra proprium corpus exundat. Atque hic quidem cuius composite partes totius termini multitudine superantur, ut 8, uel 14, habet enim octonarius partem mediam, id est 4, habet et quartam quod est 2, habet et octauam 1, que cuncte in unum reducte septem colligunt, minorem scilicet summam toto corpore concludentes. Rursus quatuordecim habet medietatem, id est 7, habet septimam, id est 2, habet quartam decimam, id est 1, que si in unum collecte sint denarii numeri summa sucorescit, toto  scilicet termino minor. At 2 qui hoc modo sunt ut prior ille quem sue partes superant, tales uideantur tanquam si quis multis super naturam manibus natus aut duplici coniunctus corpore, uel quidun quam monstruosum nature in partium multiplicatione subripuit.

Ille uero minores, ut si naturaliter quadam necessaria parte detracta aut minus oculo nasceretur, uel alio curtatus membro naturale totius sue plenitudinis dispendium sortiretur, inter hos autem uelut inter equales intemperantias medii temperamentum limitis sortitus est ille numerus qui perfectus dicitur esse uirtutis scilicet emulator, qui nec superuacua progressione dirigitur, nec contracta rursus diminutione remittitur. Sed medietatis obtinet, qui suis equis  partibus nec grassatur abundantia, nec eget inopia, ut 6 uel 28. Namque senarius habet partem mediam, id est 3, et tertiam, id est 2, et sextam, id est 1, que in unam summam si redacte sint, id est 3, 2, 1, id est par totum numeri corpus suis partibus inuenitur; 28 uero habet medietatem 14 et quartam 7, et septimam 4, et quartam decimam 2, uigesimam octauam 1, que in unum redacta totum partibus corpus equabunt, in uno enim iuncte partes 28 efficiunt. Est autem in his quoque magna similitudo uirtutis et uitii; perfectos enim numeros rare inuenies, eosque facile numerabiles, quippe qui pauci sunt, et nimis constanti ordine procreati. At uero superfluos infinitos reperies, nec ullis ordinibus, passim inordinateque dispositos, et a nullo certo fine generatos. Sunt autem perfecti numeri  intra denarium numerum 6, intra centenarium 28, intra millenarium 416, intra decem millia 800 et 128. Et semper hi numeri duobus paribus terminantur 6 et 8, et semper alternatim in hos numeros summarum fines prouenient. Nam et primum 6, inde 28, post hos 496. Idem senarius qui primus, postquam 800 et 128, idem octonarius qui secundus.

Maioris uero inequalitatis numeri quinque sunt partes: est enim una que uocatur multiplex, alia superparticularis, tertia superpartiens, quarta multiplex superparticularis, quinta multiplex superpartiens. His igitur quinque maiori partibus opposite sunt alie quinque partes, que minoris sigillatim speciebus iisdem nominibus nuncupantur, sola tantum prepositione  distantes. Dicitur enim submultiplex, subsuperparticularis, subsuperpartiens, submultiplex, superparticularis, submultiplex, superpartiens. In prima parte si multiplicatur numerus multiplex dicitur. In parte superparticularis dicitur. In tertia superpartiens, id est quarta multiplex superparticularis. In quinta multiplex superpartiens. Minores uero numeri aliqua parte unus subsistens, atque idem per partes, secundum maiorum normam multitudinemque protenditur.



De paribus et imparibus numeris rubrica

Descriptio autem que supposita est hoc modo facta est: quantoscunque in ordine pariter parium numerorum ternarius numerus multiplicauit, quicunque ex eo procreati sunt primo sunt uersu dispositi. Rursus  qui eodem multiplicante quinario nati sunt, secundo loco sunt constituti. Post uero quos septenarius ceteros multiplicans procreauit, eosdem tertio constituimus loco, atque idem in reliqua descriptionis parte perficimus, superius igitur digeste descriptionis hec ratio est: si ad latitudinem respicias, ubi est duorum terminorum una medietas, ipsosque terminos iungas, duplos eos propria medietate reperies, et 36 et 20 faciunt 56, quorum medietas est 28, et 12 si iungas faciunt 150, quorum 20 medietati medius eorum terminus inuenitur. Ac uero ubi duas medietates habent, utreque extremitates iuncte utrisque medietatibus equales fiunt, ut 12 et 36 dum coniunxeris fiunt 48; horum si medietates sibimet applicaueris, id est 20 et 28, idem erit. Atque in alia  parte latitudinis eodem ordine qui fiunt numeri notati sunt, neque ulla in re ratio utriusque latitudinis discrepauit. Idemque eodem ordine in ceteris numeris pernotabis, et hoc secundum formam pariter imparis numeri fit, in quo hanc proprietatem esse supra iam dictum est. Rursus si ad longitudinem respicias, ubi duo termini unam medietatem habent, quod fit ex multiplicatis extremitatibus, hoc fit si medius terminus sue capiet pluralitatis augmenta. Nam duodecies 48 faciunt 576; medius uero eorum terminus, id est 24, si multiplicetur, eosdem rursus 576 procreabit. Et rursus si 24 in 546 multiplicetur, faciunt 2304, quorum medius terminus, id est 48, si in semetipsum ducatur, idem 2304 procreantur. Ubi autem duo termini duas medietates includunt, quod  fit multiplicatis extremitatibus, hoc idem redditur in alterutram summam medietatibus ductis. Duodecies enim 546 multiplicatis in 152 procreantur, due uero eorum medietates, id est 24 et 48, si in semetipsas multiplicentur, eosdem in 152 restituent, atque hoc ad imitationem cognationemque numeri pariter paris, a quo participatione tracta, hec ei cognoscitur ingenerata proprietas. Et in alio uero latere longitudinis, eadem ratio descriptioque notata est, qua in re manifestum est totum numerum, ex superioribus duobus esse procreatum, quod eorum retinet proprietates. Quoniam autem naturaliter et secundum propriam ordinis consequentiam multiplicem inequalitatis speciem cunctis preposuimus, primamque speciem esse  monstrauimus, licet hoc nobis posterioris operis ordine clarescat. Hic quoque perstringentes, id quod proposuimus planissime breuiterque doceamus. Sit enim talis descriptio in qua ponatur in ordinem usque ad denarium numerum continui numeri ordo naturalis, et secundo uersu duplus ordo texatur, tertio uero triplus, quarto autem quadruplus, et hoc usque ad decuplum. Sic enim cognoscemus quemadmodum superparticulari, et superpartienti, et cunctis aliis princeps erit species multiplicis, et quedam alia simul inspiciemus, et ad subtilitatem tenuissima, et ad scientiam utilissima, et ad exercitationem ualde iucundissima.

Si igitur duo prima latera preposite formule, que faciunt angulum ab uno ad decem, et decem procedentia  respiciantur, et his subteriores ordines comparentur, qui scilicet a 4 angulum insipientes in uicenos terminum ponunt, duplex, id est prima species multiplicatis ostenditur, ita ut primus primum sola superet unitate, id est duo unum, secundus secundum binario superuadat, ut quaternarius binarium, tertius tertium tribus, ut senarius ternarium, quartus quartum quaternarii numerositate transcendat, ut octo quaternarium et per eamdem cuncti sequentiam sese minoris pluralitate pretereant.

Si uero tertius angulus inspiciatur, qui ab nouem inchoans, longitudinem latitudinemque tricenis altrinsecus numeris extendit, et hic cum prima latitudine et longitudine comparetur, triplex species multiplicitatis occurrit, ita ut ista comparatio per decimam  litteram fiat, hique se numeri superabunt, secundum paralitatis factam naturaliter connexionem; primus enim primum duobus superat, ut unum tres, secundus secundum quaternario, ut binarium senarius, tertius tertium sex, ut ternarium nouenarius, et ad eumdem ceteri modum progressionis accrescunt. Quam rem nobis scilicet et ipsa naturalis obiecit integritas, nichil nobis extra machinantibus, ut in ipso modulo descriptionis apparet.

Si quis autem quarti anguli terminum qui sedecim numeri quiditate notatus est, et longitudinem que in quadragenos terminat, uelit superioribus comparare, per 10 littere formam proportione collata, quadruplici multitudinem pernotabit, hisque est ordinabilis super se progressio, et ut primus primum tribus superet,  ut quatuor unitatem, secundus secundum senario uincat, ut octo binarium, tertius tertium nouenario transeat, ut duodenarius ternarium, et sequentes summule trium se semper adiecta quantitate transiliant. Et si quis subteriores aspiciat angulos, idem per omnes multiplicitatis species usque ad decuplum dispositissima ordinatione proueniet.

Si quis uero in hac descriptione superparticulares requirat, tali modo reperiet. Si enim secundum angulum notet, cuius est initium quaternarius, eique superiacet binarius, atque ad hunc sequentem quis accommodet ordinem, sesquialtera proportio declaratur. Nam tertius secundi uersus sesquialter est, ut tres ad duo, uel sex ad 4, uel nouem ad sex, uel 12  ad 8, item et in ceteris qui sunt in eadem serie numeris talis coniugatio misceatur, nulla uarietatis dissimilitudo subripiet; eadem tamen summarum supergressio est in hoc quoque que in duplicibus fuit. Primus enim primum, id est ternarius binarium uno superat, secundus uero secundum duobus, tertius tertium tribus, et deinceps. Si uero quartus ordo tertio comparetur, ut 4 ad 3, et eodem ceteros ordine consecteris, sesquitertia comparatio colligitur, ut 4 ad 3, uel 8 ad 6, uel 12 ad 9, uidesne ut in omnibus his sesquitertia conseruetur. Preterea eos qui sub ipsis sunt, si idem faciens sequentes uersus alterius comparaueris, omnes sine ullo impedimento species superparticularis agnosces, hoc autem in hac dispositione diuinum, quod omnes angulares numeri  tetragoni sunt. Tetragonus autem dicitur, ut breuissime dicam, quod etiam latius explicabitur, quem duo equales numeri multiplicant, ut in hac quoque descriptione est: unus enim semel unus est, et est potestate tetragonus. Item bis duo 4 sunt, ter tres 9, quos in semetipsos multiplicationes primordiis perfecerunt. Circum ipsos uero qui sunt uel est circum angulares, longilateri numeri sunt, longilateros autem uoco, quos uno se supergredientes numeri multiplicant, circum 4 enim duo sunt et sex, sed duo nascuntur ex uno et duobus, cum unum bis multiplicaueris. Sed unitas a binario unitate preceditur, 6 uero ex duobus et tribus, bis enim tres senarium reddunt. Nouenarium uero sex et duodecim claudunt, qui duodecim ex tribus nascuntur et 4. Ter enim 4 fiunt  12, senarius uero ex duobus et tribus, bis enim ter fiunt 6, qui omnes uno maioribus lateribus procreati sunt. Nam cum 6 ex binario ternarioque nascuntur, 3 binarium numerum uno superant, cunctique alii eiusdem modi sunt, ut primo et secundo ordine ad alterutrum multiplicatis terminis procreentur, ita ut quod nascitur ex duobus positis longilateris altrinsecus, et bis medio tetragono tetragonus sit. Et rursus quod ex duobus altrinsecus tetragonis et uno medio longilatero bis facto nascitur, ipse quoque tetragonus sit, et ut angulorum totius descriptionis ad angulares tetragonos positorum unius anguli, sit prima unitas, alterius uero qui contra est, tertia uni uero altrinsecus anguli secundas habent unitates, et duo angularium tetragonorum anguli equum faciunt,  quod sub ipsis continetur, illi quod fit ab uno illorum, qui est altrinsecus angulorum. Multa enim sunt alia que in hac descriptione utilia possint admirabiliaque perpendi, que interim propter castigatam introducendi breuitatem ignota esse permittimus, nunc uero ad sequentia propositum conuertamus.


Finis lib. de Geometria Anitii Manlii Seuerini Betii. In quo opere si quid amplius requiri uidebitur cuipiam boni equique consulat, nam plurimos locos emendauimus, in quibusdam uisum est cuique suum iudicium relinquere, nichilque temere mutare. Certe quantum diligentia, industria et impensis potuit fieri, a nobis nichil est omissum.




uolume back matter






INDICES AD LIBROS DE CONSOLATIONE PHILOSOPHIAE


INDEX RERUM PRAECIPUARUM, QUAE IN HIS BeTII COMMENTARIIS OCCURRUNT. [1Kb]


 A
    Achemenia quid? 315.
    Adminiculum cur dicatur? 135.
    Admiratio quid, et unde? 291.
    Adytum quid? 93.
    Aeternitas definitur. 348.
    Aetna mons. 143.
    Aeuum quid? aliud perpetuum, aliud certo definitum tempore. 37.
    Differt ab eternitate, et tempore. 121.
    Agamemnonis labores. 307.
    Alcibiades non fuit mulier. 213.
    Ambiguum quid? 324.
    Ambitio et ambitus. 135 et 216.
    Amnis unde dicatur? 89.
    Amor inadequate et adequate. 167.
    Anaxarchus linguam dentibus abscissam in tyrannum exspuit. 148.
    Anxium quid? 120.
    Anxietas. 187.
    Appetitus uoluntarius et naturalis. 227.
    Aquilo uentus. 79.
    Arcturus unde? 67 et 289.
    Area fortune. 95.
    Arena uel harena quare? 105.
    Aruum quid? 138 et 173.
    Ab assuetis non fit passio. 251.
    Attentione Deum precamur. 91.
    Autumnus cur ita uocetur? 21.

B
    Bacchi munus uinum. 80 et 139.
    Beatitudo alia res, alia modus. 176.
    Betius bene meretur de omnibus. 45.
    Exsulat immerito. 49.
    Obiecta sibi crimina pluribus purgat. 58.
    Ignem agnoscit purgatorium. 281.
    Boreas uentus. 27.
    Brutus Romane libertatis assertor. 163.
    Busiris ab Hercule interfectus. 148.

C
    Casus admitti potest et reiici. 313.
    Catullus Nonium conuicio consectatur, nec in hoc errauit Betius. 192.
    Cognitio impeditur perturbationibus. 88.
    Cognoscimus intelligentia, ratiocinatione, imaginatione, et sensu. 336.
    Criterium siue norma ueritatis. 341.

D
    Deus cognoscitur mundi ordine. 83.
    Est causa omnium. 206.
    Inuocandus homini aliquid molienti. 219.
    Hominem docet. 258.
    Dii petis paganis superi et inferi. 252.
    Dolia duo in Iouis limine. 103.

E
    Ebrio similis qui bonis adheret caducis. 179.
    Epicurus et Epicurei. Ibid.
    Pythagoreis. 58.
    Exsul alius corpore, alius mente, hic nunquam exsulat inuitus. 72.

F
    Fabula quid? 254.
    Fama breuioribus loci temporisque angustiis semper continetur. 156.
    Fatum definitur. 294.
    Fortuna omnis bona est, nec nisi abutentium uitio mala. 304.

G
    Gratiam habere, agere, et referre. 101.

H
    Habene ab equis ad alia transferuntur. 281.
     Heres alius suus; alius externus.122.
    Hesperus grammaticis, historicis, petis et philosophis quid? 65.
    Homero sol omnia cernit et audit. 322.
    Homo rationale animal atque mortale. 85.
    Animal bipes rationale. 337.
    Erigitur corpore ad celi conspectum. 346.

I
    Immortalitas mentis humane probatur. 159.
    Imperii forma triplex. 72 et 146.
    Improbi misericordiam potius quam iram nostram debent excitare. 286.
    Impunitas fraudes parit. 61.
    Ingenuus dicitur fons, homo, ager. 173.
    Insensilia sensilibus uulgo proponuntur. 9.

L
    Lethargus et corporis et mentis morbus. 25.
    Lex alia humana, alia diuina, que eterna, naturalis, et positiua. 115.
    Liberis carens infortunio felix. 210.
    Libertas generatim definitur. 318.
    Humana est facultas ad utrumlibet. 319.
    uaria pro uariis mentibus. 320.
    Lumen mentis non exstinguitur, sed offunditur corpore. 242.
    Lynceis oculis uidere. 212.

M
    Machine Betio dicuntur corpora animata. 238.
    Mel post amara dulcius. 174.
    Mens humana inter Deum, et corpus media ab hoc et ab illo afficitur. 22.
    Modus et pars differunt. 217.
    Moliri iter, insidias, arcem. 242.
    Mulsum quid? 140.
    Muse Betio alie petice, alie philosophice. 12.
    Musica ars cum canendi, tum componendi carminis. 94.

N
    Natura unde dicatur? 21.
    Alia in genere cause, alia in genere forme. Ib.
    Cur obscura? Ibid.
    Natura uocatur Deus. 181.
    Nero luxurie seuientis. 197.
    Eiusdem seuitia. 151.
    Nimbosi imbres quare? 27.
    Nobilis unde dicitur? 121.
    Nobilitas quid? 205.
    Nox duplicis generis: altera post, altera ante solis occasum. 17.
    Nutus uoluntas est; unde numen est ipsius Dei uoluntas, 122.

O
    Obex unde dicitur? cur scribitur obiice et obice. 89.
    Oculi fixi constantem mentis cogitationem significant. 176.
    , asinus lyre, auditor quare dicatur? 42.
    Orphei fabula, huiusque cantus uires. 251.
    Ostentum quid? 99.
    Ostrum quid? 196.

P
    Pape! interiectio admirantis quare? 264.
    Papinianus iurisconsultus ab Antonino Caracalla interfectus 200.
    Pars et modus quomodo differunt? 217.
    Parthus fugiendo pugnat. 315.
    Paulus misertus calamitatum regis a se capti fleuit.
    Paupertas, angustia rei familiaris. 121.
    Pectus significat aliquando uoluntatem. 24.
    Perenne unde dicitur? 127.
    Periurium quid? 69.
    Sua est periurio pena. Ibid.
     Perturbationum definitus non est numerus, quatuor tamen apud antiquos. 90.
    uinci solent principes libidine, ira, tristitia, et spe. 270.
    Philosophia describitur specie mulieris de celo lapse. 9.
    Eius oculi ardentes; statura ambigua, uestes, quas ipsa composuit, obscure, dextera libellos, sceptrum sinistra gestabat. 9 et 11.
    Magistra est omnium uirtutum. 31.
    Nutrix humane mentis. 30.
    Scientia diuinarum humanarumque rerum. 43.
    Supero cardine delapsa siue diuinitus data. 31.
    uultu placido loquitur. 71.
    Philosophus sapientie studiosus. 241.
    Phebus cur dicatur sol? 28.
    et cur in uestibus philosophie. 11.
    Piscari in ere, uenari in mari paradoxa cur dicantur? 214.
    Platonis sententia de recordatione. 245.
    Penitentia definitur. 210.
    Polus quid? 113.
    Populorum suffragia, etiam tempore Betii, contulisse ad dignitates obtinendas, hinc patet, quod eidem Betio obiicerent, ob ambitum dignitatis sacrilegio ipsum conscientiam polluisse. 57.
    Precipitatio quid? 162.
    Alia corporis, alia mentis. 80.
    Prefectus annone magna olim dignitas apud Romanos. 295.
    Premium definitur. 271.
    Pretiosum quid et quomodo? 132.
    Principium suum omnia repetunt. 182.
    Probi in deos, improbi in bestias conuertuntur. 272.
    Prodigium quid? 92.
    Profanus dicitur cum locus, tum homo. 13.
    Prouidentia diuina definitur. 293.
    Huius plura argumenta. 300.
    Eiusdem cum libertate humana difficilis concordia. 324.
    Purpura uenenum Tyrium. 141.
     Purpureus uocatur nigror, caudor, rubor, et quilibet alius color et decor. 79.

Q
    Qualitates elementorum, quas uocant alteratiuas, et matrices. 223.
    Quercus ante inuentas fruges populis uictum suppeditabat. 78.

R
    Recolere dicitur etiam de mente. 117.
    Regulus consul a Carthaginensibus, quos uicerat, resectis palpebris, interfectus est. 148.
    Remedium quid? 109.
    Rhetorica palme, dialectica pugno similis. 94.
    Rimari quid sit? 21.

S
    Sacrilegium, cuius accusatur Betius. 57.
    Salum, mare. 35.
    Sapientia eterna disponit omnia suauiter. 247.
    Semen ueritatis in mente. 243.
    Senectus alia naturalis, alia uiolenta. 6.
    Serenus dicitur de corpore et de mente. 37.
    Spiritus Uniuersi. 20 et 223.

T
    Tagus aurifer. 234.
    Tigris et Euphrates ex eodem fonte. 316.
    Tiresie uaticinatio: aut erit aut non. 327.
    Tragedia et Comedia quomodo differunt? 103.

u
    uadum quid? 316.
    uestes scindere mos antiquus afflictorum. 3.
    uictor idem quod uoti compos. 19.
    Ulyssis casus, et Herculis labores. 308.




INDEX uOCABULORUM OMNIUM QUAE IN QUINQUE LIBRIS BeTII DE CONSOLATIONE PHILOSOPHIAE LEGUNTUR. Prior numerus paginam, posterior lineam notat. [1Kb]


 A
    A, 44, 7. 53, 8. 72, 2, aliisque locis 43.
    Ab, 11, 7. 20, 2. 27, 4, aliisque locis 45.
    Abdita, 277, 14.
    Abditis, 214, 5.
    Abditos, 215, 3.
    Abducit, 177, 3. 187, 1. 214, 2.
    Abeat, 114, 4. 123, 8.
    Aberat, 187, 12.
    Aberit, 245, 5.
    Aberrasti, 72, 3.
    Abesse, 84, 1. 84, 5. 120, 2, aliisque locis 3.
    Abesset, 236, 8.
    Abeundi, 95, 3.
    Abeunte, 101, 12.
    Abforet, 176, 7.
    Abiere, 33, 8.
    Abierunt, 111, 9.
    Abite, 14, 2.
    Abituram, 94, 12.
    Abiecerint, 87, 3.
    Abiecisses, 24, 3.
    Abiecit, 41, 3. 148, 3.
    Abiectior, 194, 3.
    Abiectius, 195, 3. 218, 12.
    Abiectos, 258, 3.
    Abiice, 94, 8.
    Abiicit, 218, 30.
    Abiiciat, 212 10. 237, 17.
    Abiunctis, 316, 2.
    Abnuo, 267, 10.
    Abolere, 146, 4.
    Abreptis, 33, 7.
    Abrupi, 256, 3.
    Abscidit, 148, 3.
    Abscissa, 239, 2.
    Absente, 337, 20.
     Absentiam, 187, 13.
    Absit, 264, 13. 349, 9.
    Absoluere, 222, 1. 313, 1.
    Absoluit, 166, 3.
    Absoluta, 335, 12. 343, 7. 351, 33.
    Absoluta, 351, 20.
    Absolute, 267, 13.
    Absolutis, 228, 13.
    Absolutum, 236, 9. 351, 9.
    Absolutus, 297, 30. 335, 33.
    Abstulerant, 11, 9. 146, 5.
    Abstulerunt, 204, 4.
    Abstulisti, 111, 4.
    Abstulit, 166, 10. 309, 1.
    Abundantiam, 135, 5.
    Abundantior, 264, 8.
    Abundantissimas, 187, 9.
    Abundare, 299, 21.
    Abundes, 118, 4.
    Ac, 12, 3. 27, 2. 33, 4, aliisque locis 63.
    Academicis, 14, 1.
    Accedam, 246, 5.
    Accedamus pro consentiamus, 282, 13. 304, 12.
    Accedat, 146, 8.
    Accedendo, 321, 3.
    Accedens, 14, 8.
    Accedere, 12, 5.
    Accedere pro consentire, 280, 7.
    Accedit, 60, 5. 268, 9 295, 13.
    Accedo pro consentio, 279, 12.
    Acceperit, 229, 20.
    Accepisse, 229, 17.
    Accepisti, 156, 5. 247, 16.
    Accepta, 158, 22.
    Accepto, 271, 13.
    Acceptor, 283, 10.
    Acceptum, 229, 19.
    Accesserit, 351, 7.
     Accidere, 272, 13. 298, 12.
    Acciderit, 32, 5.
    Acciderunt, 326, 8.
    Accidisse, 314, 4.
    Accipe, 158, 16. 231, 23. 299, 24.
    Accipientis, 283, 13.
    Accipimus, 148, 7.
    Accipio, 229, 13.
    Accipit, 195, 5.
    Accommodat, 297, 16.
    Accusantium, 50, 9.
    Accusate, 50, 9.
    Accusationis, 48, 3. 283, 20.
    Accusatores, 50, 8.
    Accusatoribus, 283, 17. 283, 24.
    Acerbe, 47, 1.
    Acerbis, 142, 1.
    Acerbitate, 281, 15.
    Acerbum, 283, 14.
    Achemenie, 315, 1.
    Achelous, 310, 2.
    Acie, 337, 3.
    Aciem, 36, 3. 234, 8.
    Acies, 14, 5. 286, 4.
    Acquiescent, 283, 1.
    Acre, 305, 23.
    Acribus, 297, 10.
    Acriora, 170, 6.
    Acrioris, 76, 8.
    Acta, 184, 1; 299, 1.
    Actibus, 271, 8.
    Actiones, 352, 6.
    Actionibus, 327, 6.
    Actum, 343, 3.
    Actura, 14, 8.
    Actus, 338, 1.
    Actus, accus. 68, 4. 296, 8.
    Actum, 44, 8. 343, 8.
    Actuum, 178, 7. 264, 10. 352, 21.
    Aculeos, 199, 10.
     Ad, 10, 4. 11, 7. 12, 4, aliisque locis 119.
    Ad hunc modum cetera, 335, 28.
    Ad nutum, 122, 4.
    Ad tempus, 238, 16.
    Ad unum, 119, 10.
    Adacturum, 148, 1.
    Addamus, 218, 6. 218, 7.
    Addas, 231, 17.
    Addatur, 280, 22.
    Adde quod, 122, 3. 157, 9.
    Addere, 333, 4.
    Addidisti, 282, 9.
    Addit, 350, 19.
    Additur, 154, 4.
    Adduci, 193, 4.
    Adducitur, 305, 17.
    Adeo ut, 170, 5. 297, 31.
    Adeo pro usque adeo, 122, 6. 123, 3. 239, 11.
    Adeptione, 187, 5. 231, 3. 231, 5 bis, aliisque locis 3.
    Adeptis, 177, 6.
    Adepto, 176, 5.
    Adeptos, 231, 6.
    Adepturos, 187, 2. 268, 19.
    Adeptus, 137, 11.
    Aderat, 187, 12.
    Adesse, 187, 12. 264, 3.
    Adest, 149, 10. 188, 13.
    Adhec, 125, 6. 149, 1. 326, 9.
    Adherent, 238, 23.
    Adherere, 177, 8. 328, 11.
    Adhuc, 43, 1. 94, 7. 109, 2, aliisque locis 5.
    Adiit, 232, 2.
    Adipiscantur, 265, 12.
    Adipiscatur, 264 14.
    Adipiscende, 283, 23.
    Adipiscend, 266, 3.
    Adipiscerentur, 265, 10.
    Adipisci, 177, 1. 179, 11. 180, 1, aliisque locis 4.
    Adipiscuntur, 265, 9. 268, 20.
    Aditum, 86, 1.
    Adiecerint, 205, 1.
    Adieceris, 219, 22.
    Adiecisset, 158, 20.
    Adiectio, 551, 14.
    Adiiciant, 193, 2.
    Adiicit, 335, 6.
    Adiuncta, 150, 4. 193, 10.
    Adiungit, 150, 4.
    Adiungitur, 257, 7.
    Adiuuant, 321, 3.
    Adiuuantur, 297, 10.
    Adminiculis, 135, 3. 246, 19.
    Administrare, 265, 18.
    Administrat, 294, 13.
    Administrationis, 44, 8.
    Admirari, 257, 12.
    Admiratione, 257, 7.
    Admirationem, 133, 7.
    Admirere, 35, 4. 249, 8.
    Admiror, 53, 12. 83, 8. 133, 3. 287, 12.
    Admistione, 57, 5. 280, 23.
    Admittentibus, 283, 16.
    Admodum, 9, 3.
    Admonere, 210, 6.
    Admonet, 347, 8.
    Admonitione, 43, 1.
    Admonuit, 297, 22.
    Admouebo, 109, 3.
    Admoueri, 334, 6.
    Admouit, 24, 6.
    Adolescentia, 31, 1. 110, 3.
    Adolescentulus, 103, 3.
    Adortus, 158, 18.
    Adsit, 90, 3. 93, 7. 319, 1.
    Aduersa, 149, 3. 149, 13. 166, 6. 296, 20.
    Aduersa, 272, 12. 272, 19.
    Aduerse, 61, 2.
    Aduersam, 165, 6.
    Aduersari, 324, 3.
    Aduersi, 297, 26.
    Aduersis, 297, 31. 305, 21.
    Aduersitas, 297, 28.
     Aduersitate, 117, 3.
    Aduersitatis, 122, 5. 166, 5.
    Aduersum, 47, 3. 219, 13.
    Aduersum prepos. 148, 2. 238, 13.
    Aduersus prepos. 76, 1. 109, 2. 247, 9.
    Aduertas, 335, 8.
    Aduertis, 84, 3
    Adulta, 157, 15.
    Adunata, 294, 5.
    Adunatio, 294, 6.
    Adyto, 95, 2.
    Aedes, 56, 4.
    Aedium, 50, 3.
    Aegri, 297, 9.
    Aegritudinis, 86, 1. 92, 1. 297, 11.
    Aegritudo, 297, 13.
    Aegros, 283, 18. 283, 28.
    Aegrotes, 83, 9.
    Aegrum, 12, 5.
    Aemulari, 349, 24.
    Aequa, 76, 2.
    Aequam, 320, 3.
    Aequanimitate, 123, 4.
    Aequanimos, 124, 2.
    Aequare, 349, 20.
    Aequat, 162, 11.
    Aeque, 179, 6. 266, 1. 280, 12. 283 1. 326, 23.
    Aeque ac, 59, 2.
    Aequi, 302, 13.
    Aequi seruantissimum, 297, 20.
    Aequis, 301, 10. 301, 16.
    Aequissimum, 327, 12.
    Aequo, 95, 1. 125, 11.
    Aequora, 19, 2. 129, 8.
    Aequore, 102, 4. 115, 2. 284, 4. 340, 5.
    Aequoris, 215, 4.
    Aequum, 280, 8.
    Aera, 290, 6.
    Aeris, 49, 2.
    Aestas, 66, 3. 302, 3.
    Aestimabis, 236, 2. 350, 14.
    Aestimandum, 53, 1. 166, 7. 179, 13.
    Aestimant, 194, 15.
    Aestimare, 272, 16. 272, 29.
    Aestimas, 94, 12. 205, 6.
    Aestimate, 213, 3.
    Aestimatione, 195, 7.
    Aestiuos, 133, 12.
    Aestu, 153, 8. 291, 2.
    Aestum, 38, 5. 89, 3.
    Aetas, 138, 1. 198, 3. 291, 5.
    Aetate, 157, 13.
    Aetatem, 5, 2. 33, 1.
    Aetatis, 10, 3. 119, 6.
    Aeterna, 281, 22. 282, 7.
    Aeterna, 115, 7.
    Aeterne, 326, 6.
    Aeternam, 280, 4.
    Aeternitas, 348, 6. 348, 7. 352, 21.
    Aeternitate, 158, 13.
    Aeternitatem, 296, 3.
    Aeternitatis, 158, 5.
    Aeterno, 321, 5. 324, 6. 350, 21.
    Aeternos, 301, 13.
    Aeternum, 348, 5. 349, 5. 349, 9. 350, 6.
    Aeternus, 350, 9.
    Aetherios, 18, 1.
    Aetheris, 130, 2. 161, 3. 260, 4. 261, 8. 289, 6. 347, 1.
    Aetne, 142, 9. 146, 1.
    Aeui, 10, 3.
    Aeuo, 37, 1. 220, 2.
    Aeuum, 130, 1.
    Aer, 239, 1.
    Aeris, 260, 2.
    Affectat, 218, 25.
    Affectibus, 321, 2.
    Affectionibus, 343, 7.
    Affectionum, 87, 6.
    Affectu, 92, 2.
    Affectum adiect., 272, 16.
    Affectus subst., 282, 5. 343, 13.
    Affectuum, 12, 7. 76, 4.
    Afferas, 246, 1.
    Afferre, 179, 3. 219, 24. 236, 9.
    Afferunt, 187, 4.
     Afficiant, 343, 1.
    Afficitur, 272, 15.
    Affigam, 258, 10.
    Affines, 60, 2.
    Affingitur, 61, 3.
    Affinitatem, 109, 6.
    Affirmem, 101, 12.
    Affluant, 177, 4.
    Affluebas, 187, 8.
    Affluentia, 101, 7.
    Affluentiam, 133, 17.
    Agat, 237, 14. 265, 17.
    Age, 131, 2.
    Agentis, 343, 2.
    Aggredimur, 171, 5.
    Aggreditur, 264, 12.
    Agi. 73, 1. 83, 1.
    Agiles, 66, 4.
    Agili, 260, 4.
    Agis, 100, 3.
    Agit, 65, 2. 107, 1. 149, 11. 174, 6 211, 2.
    Agitant, 253, 4.
    Agitantur, 246, 13.
    Agitare, 100, 1.
    Agitari, 297, 32. 298, 5.
    Agitata, 334, 2.
    Agitauimus, 249, 8.
    Agitemur, 35, 5.
    Agiteris, 32, 1.
    Agitis, 352, 27.
    Agitur, 265, 3.
    Agnoscas, 125, 1. 194, 7. 219, 29 264, 4.
    Agnoscere, 87, 7. 172, 3. 236, 4 313, 6. 348, 4.
    Agnosceres, 171, 6.
    Agnoscis, 24, 4.
    Agnoscit, 297, 16. 336, 18.
    Agnouetis, 236, 3.
    Agnouisti, 219, 28. 258, 8.
    Agri, 314, 3. 314, 7.
    Agrorum, 133, 8.
    Agrum, 173, 1. 314, 10.
    Ait, 24, 1. 212, 17. 245, 6, aliisque locis 9.
    Aiunt, 325, 4.
    Alacritate, 110, 8.
    Alarum, 346, 4.
    Albentes, 113, 3.
    Albinum, 48, 3. 55, 2.
    Alcibiadis, 213, 1.
    Alerent, 12, 6.
    Ales, 183, 2.
    Algentes, 65, 2.
    Alia, 346, 2.
    Alia plur., 136, 1. 238, 7. 281, 13 aliisque locis 3.
    Alie, 238, 5 bis. 238, 6. 292, 6.
    Aliam, 85, 5.
    Aliarum, 238, 6.
    Alias, 238, 6.
    Alias, 210, 6.
    Alicuius, 57, 5. 133, 11. 298, 19. 299, 11.
    Aliena, 133, 15. 134, 5. 205, 11. 205, 14. 271, 13.
    Aliena, 338, 2.
    Alienam, 102, 6.
    Alienarum, 273, 1.
    Alieni, 49, 2. 137, 7, 179, 8. 218, 15.
    Alienis, 101, 8. 137, 2. 158, 16.
    Alieno, 121, 4. 188, 10. 218, 2.
    Alii datiu., 337, 9.
    Alii, 177, 3. 177, 5. 297, 4 bis, aliisque locis 2.
    Aliis, 94, 7. 195, 9. 283, 11, aliisque locis 2.
    Alimenta, 238, 10.
    Alimentis, 24, 2. 133, 16.
    Alio, 148, 6. 148, 10. 232, 22, aliisque locis 3.
    Alioqui, 296, 12.
    Alioquin, 232, 1. 246, 19. 280, 10 335; 18.
    Aliorsum atque, 326, 12.
    Aliorsum, quam, 325, 1.
    Alios, 132, 5. 157, 19 bis. 298, 5 299, 1.
     Aliqua, 120, 9. 218, 12. 283, 21.
    Aliquam, 158, 8. 228, 16. 237, 16. 299, 24. 350, 19.
    Aliquando, 165, 2. 212, 14. 219, 2.
    Aliquantum, 120, 6.
    Aliquatenus, 349, 24.
    Aliquem, 147, 3. 351, 11.
    Aliquibus, 295, 4.
    Aliquid, 32, 5. 40, 3. 84, 5, aliisque locis 32.
    Aliquis, 158, 17. 188, 4. 268, 4, aliisque locis 6.
    Aliquo, 187, 15. 293, 3. 349, 23.
    Aliquod, 61, 3. 147, 7. 228, 4. 228, 10.
    Aliquos, 56, 2. 187, 5.
    Alit, 302, 6.
    Aliter, 30, 1. 46, 4. 135, 9, aliisque locis 10.
    Aliter ac, 336, 11. 351, 12.
    Aliter atque, 326, 17.
    Alitis, 276, 11.
    Aliud, 35, 2. 85, 5. 94, 15, aliisque locis 10.
    Alium, 148, 5. 299, 13.
    Aliunde, 335, 4.
    Alius, 122, 1. 265, 25. 271, 14, aliisque locis 3.
    Allata, 101, 10.
    Allatura, 94, 13.
    Allicere, 156, 2.
    Alligabit, 102, 6.
    Alligans, 349, 24.
    Alligat, 327, 8.
    Alluderet, 94, 6.
    Almum, 301, 12.
    Alta substant., 141, 1.
    Alta, 297, 15.
    Altam, 162, 9. 332, 1.
    Altas, 67, 5.
    Alte, 333, 2.
    Alter, 148, 11. 265, 17.
    Altera, 351, 11.
    Altera, 325, 21.
    Alteri, 236, 8.
    Alterna, 296, 6.
    Alternare, 352, 8.
    Alternat, 352, 10.
    Alterni, 316, 4.
    Alternis, 286, 5.
    Alternum, 340, 19.
    Alternus, 301, 14.
    Altero, 248, 19 bis. 264, 5. 294, 8. 525, 18.
    Alterum, 132, 4. 230, 16. 230, 17, aliisque locis 5.
    Alterutri, 230, 18.
    Alterutro, 94, 17. 178, 4. 264, 8.
    Alterutrum, 264, 10. 327, 13.
    Alti, 128, 5. 289, 6.
    Altior, 108, 6.
    Altis, 89, 3. 183, 1. 214, 5.
    Altissima, 140, 5.
    Altius aduerb., 10, 6. 84, 1. 347, 6.
    Alto, 243, 5. 323, 2.
    Altos, 106, 8.
    Altum, 258, 10. 301, 20.
    Altus, 302, 10. 310, 6.
    Aluit, 234, 11.
    Alumne, 32, 1. 219, 21. 239, 26.
    Aluo, 308, 3.
    Amantibus, 254, 8.
    Amara, 297, 9.
    Amaritudinibus, 123, 7.
    Amat, 168, 15.
    Ambiant, 216, 6.
    Ambigat, 248, 3.
    Ambigatur, 313, 8.
    Ambigere, 238, 2.
    Ambigis, 84, 2.
    Ambigit, 265, 28.
    Ambigo, 283, 9.
    Ambigue, 10, 4.
    Ambigui, 334, 7.
    Ambiguitate, 219, 20. 324, 1.
    Ambiguos, 94, 6. 166, 9.
    Ambit, 199, 13.
    Ambitione, 48, 2.
    Ambitionem, 155, 1.
     Ambitu, 295, 15.
    Ambitum, 57, 5. 156, 5. 162, 2, aliisque locis 3.
    Ambitus, 135, 6.
    Ambulandi, 265, 22. 266, 20.
    Ambulare, 265, 26. 350, 26. 351, 11 bis.
    Ambulet, 265, 25.
    Amici, 8, 1. 201, 4.
    Amicorum, 59, 1. 166, 8. 178, 10.
    Amicos, 166, 12.
    Amicum, 201, 5.
    Amisere, 272, 25.
    Amiserit, 125, 10.
    Amisi, 245, 3.
    Amisisse, 92, 7.
    Amissa, 101, 12.
    Amissas, 166, 12.
    Amissio, 298, 24.
    Amissis, 134, 8.
    Amisso, 282, 14.
    Amissos, 307, 3. 308, 1.
    Amissum, 125, 11.
    Amittat, 125, 9. 218, 29.
    Amittere, 124, 6. 188, 8. 298, 25.
    Amitti, 125, 9.
    Amittit, 195, 5.
    Amittunt, 351, 24.
    Amnes, 251, 5.
    Amnis, 89, 4. 140, 4. 310, 2.
    Amene, 129, 4.
    Amor, 142, 10. 168, 13. 169, 2, aliisque locis 5.
    Amore, 48, 6. 303, 8. 331, 1.
    Amoribus, 168, 23.
    Amouebis, 147, 10.
    Amplecti, 348, 12.
    Amplectitur, 239, 8. 337, 4.
    Amplexaris, 133, 14.
    Amplioribus, 295, 16.
    Amplius, 219, 24. 349, 1.
    Amplum, 157, 8.
    An, 24, 4. 31, 3. 32, 1, aliisque locis 48.
    Anaxagore, 34, 1.
    Ancore, 120, 2.
    Angelica, 295, 3.
    Angeret, 187, 11.
    Angusta, 157, 16.
    Angustas, 132, 10.
    Angustia, 121, 2.
    Angustis, 157, 8.
    Angustissima, 157, 5
    Angusto, 292, 12.
    Anhelos, 269, 6.
    Anima, 237, 6.
    Anima, 295, 2.
    Animaduerte, 100, 2.
    Animaduertendum, 194, 2.
    Animaduertisse, 219, 18.
    Animaduerto, 318, 1.
    Anime, 133, 3. 235, 2. 239, 3. 239, 7.
    Animal, 85, 3. 135, 9. 237, 6, aliisque locis 3.
    Animali adiect., 239, 11.
    Animalia, 147, 2. 186, 1. 237, 15. 346, 1.
    Animalibus, 237, 5. 239, 6.
    Animam, 223, 2.
    Animantibus, 136, 11. 157, 2. 343, 11.
    Animantium, 133, 15.
    Animarum, 281, 14.
    Animas, 225, 1. 320, 6.
    Animate, 133, 4.
    Animi singul., 24, 2. 58, 2. 92, 2, aliisque locis 5.
    Animi plural., 182, 6.
    Animis, 271, 12. 340, 14.
    Animo, 42, 1. 43, 1. 95, 1, aliisque locis 5.
    Animorum, 93, 4. 108, 7. 170, 3, aliisque locis 8.
    Animos, 169, 2. 202, 2. 207, 5. 234, 9.
    Animum, 84, 6. 175, 3. 187, 9, aliisque locis 5.
    Animus, 171, 7. 179, 4. 279, 17. 343, 5.
    Anne, 43, 1.
     Annectendum, 231, 11.
    Annectit uel adnectit, 194, 13.
    Annexum, 281, 2. 281, 4.
    Annis, 6, 1. 158, 7. 307, 1.
    Anno, 21, 1. 102, 3.
    Annonam, 195, 2.
    Annorum, 158, 9.
    Annos, 95, 7.
    Annum, 67, 1.
    Annumerare, 134, 12.
    Annus, 302, 2.
    Anteum, 310, 4.
    Ante, 25, 3. 33, 1. 94, 16. 178, 19. 352, 26.
    Ante sine regim., 83, 6. 102, 11. 187, 8, aliisque locis 24.
    Antecedat, 343, 3.
    Antehac, 257, 4.
    Antiqua, 68, 1.
    Antiquior, 349, 17.
    Antiquissimam, 73, 2.
    Antiquius, 229, 8.
    Antoninus, 200, 5.
    Antro, 27, 4. 183, 2. 308, 2.
    Anxia, 120, 9. 331, 3.
    Anxiam, 179, 16.
    Anxietas, 187, 10.
    Anxietatibus, 219, 2.
    Anxietatis, 209, 2.
    Anxios, 124, 2.
    Anxium, 210, 6.
    Anxius, 120, 8.
    Aperire, 219, 16. 313, 2.
    Aperit, 165, 3.
    Aperta, 53, 5.
    Apertius, 217, 7.
    Aperto, 17, 4.
    Apium, 174, 1. 211, 3.
    Appareat, 335, 18.
    Apparet, 232, 18. 268, 15. 283, 12.
    Appellare, 267, 12.
    Appellari, 150, 1. 313, 21.
    Appellat, 193, 1.
    Appellatum, 293, 8.
    Appetatur, 272, 3.
    Appetende, 134, 8.
    Appetendi, 343, 13.
    Appetentia, 209, 1.
    Appetentia, 237, 14.
    Appetere, 239, 15.
    Appetit, 239, 10. 239, 18. 331, 3.
    Appetitur, 179, 18.
    Appetunt, 265, 10. 265, 11.
    Appetuntur, 232, 10. 236, 7.
    Applicat, 341, 13.
    Apposita, 137, 3.
    Appositis, 137, 2.
    Apprehendit, 219, 6. 266, 21. 348, 12.
    Approbetur, 230, 15.
    Appulit, 275, 3.
    Apri, 276, 3. 286, 1.
    Aptam, 286, 7.
    Aptans, 80, 2. 225, 2.
    Apud, 32, 6. 32, 7. 48, 5, aliisque locis 12.
    Aqua, 239, 1.
    Aquilo, 115, 1.
    Aquilonibus, 79, 2.
    Aquis, 316, 2.
    Arbiter, 254, 1. 262, 4. 302, 13.
    Arbitrantur, 297, 5.
    Arbitraretur, 282, 16.
    Arbitrari, 326, 7. 336, 11.
    Arbitraris, 86, 5. 217, 10.
    Arbitratu, 82, 3. 248, 1.
    Arbitremur, 335, 25.
    Arbitrentur, 123, 1.
    Arbitrer, 170, 5.
    Arbitrere, 312, 6.
    Arbitrii, 292, 10. 318, 2. 319, 1, aliisque locis 5.
    Arbitrio, 94, 14. 335, 10. 351, 22.
    Arbitrium, 200, 4. 324, 4.
    Arbitror, 52, 8. 92, 8. 146, 3, aliisque locis 7.
    Arbore, 214, 3.
    Arbores, 78, 4. 238, 3.
    Arboribus, 238, 1.
     Arcadis, 276, 11.
    Arce, 277, 14. 293, 4.
    Arcem, 36, 4.
    Arctas, 269, 9.
    Arctata, 157, 8.
    Arcto, 183, 6.
    Arctum, 162, 1.
    Arcturi, 289, 1.
    Arcturus, 67, 4.
    Ardentes, 153, 9.
    Ardentibus, 10, 1.
    Ardentis, 39, 3.
    Ardescit, 106, 12.
    Ardet, 142, 10.
    Ardore, 171, 5.
    Area, 157, 5.
    Aream, 95, 2.
    Arene, 238, 7.
    Arenas, 105, 2. 128, 6. 153, 9.
    Arenis, 234, 4. 310, 4.
    Arescant, 238, 7.
    Arescet, 271, 12.
    Arguimur, 51, 1.
    Argumentis, 335, 21.
    Argumentum, 298, 17. 335, 4.
    Arguor, 53, 4.
    Arguto, 181, 5.
    Arida, 222, 3.
    Aristoteles, 212, 17. 313, 22. 349, 3.
    Arma, 24, 3. 142, 2. 142, 4.
    Armis, 269, 4.
    Arrectis, 170, 2.
    Arridens, 292, 4.
    Arripiunt, 305, 4.
    Arripuit, 350, 4.
    Arrogantie, 158, 17.
    Artes, 50, 7.
    Artibus, 178, 2.
    Artifex, 294, 9.
    Artificio, 11, 1.
    Artificis, 134, 2.
    Artis, 335, 30.
    Artubus, 320, 8.
    Arua, 173, 2.
    Aruis, 95, 6. 138, 2.
    Ascende, 102, 8.
    Ascensus, 11, 7.
    Asinum, 273, 6.
    Aspera, 166, 8. 212, 8. 288, 3, aliisque locis 4.
    Asperis, 215, 7.
    Asperitas, 43, 2.
    Aspice, 300, 3.
    Aspicere, 283, 21.
    Aspirare, 36, 7. 344, 10.
    Aspirare, 125, 6.
    Assentior, 219, 27. 236, 1. 245, 1. 246, 26.
    Assequitur, 218, 25.
    Assignata, 299, 13.
    Assistentes, 12, 2.
    Assistere, 349, 10.
    Assuefaciunt, 12, 8.
    Assuetos, 282, 3.
    Assumitur, 178, 12.
    Assumpsit, 158, 22.
    Astante, 33, 3.
    Astitisse, 9, 2.
    Astra, 174, 3. 290, 4.
    Astri, 261, 5.
    Astrictum, 149, 15.
    Astriferas, 260, 6.
    Astrigeris, 301, 14.
    Astringas, 351, 5.
    Astris, 27, 2.
    Astrologicis, 156, 5.
    Astrui, 50, 6.
    Asylum, 234, 3.
    At, 13, 1. 14, 5. 34, 2, aliisque locis 32.
    At uero, 60, 5. 325. 18.
    Atheniensium, 72, 5.
    Atque, 10, 2. 11, 5. 14, 1, aliisque locis 100.
    Atqui, 24, 2. 32, 3. 44, 1, aliisque locis 38.
    Atra, 242, 4.
    Atras, 203, 4.
    Atreides, 307, 2.
     Atris, 88, 1. 323, 4.
    Atrocior, 283, 31.
    Atrox, 279, 3.
    Attende, 304, 3.
    Attentionem, 91, 1.
    Attentus, 171, 1.
    Attenuare, 87, 6.
    Attineat, 159, 4.
    Attinet, 53, 4. 179, 17.
    Attingendum, 75, 4.
    Attingere, 82, 2.
    Attingit, 133, 11.
    Attollere, 282, 4.
    Attulit, 339, 1.
    Aucta, 17, 2.
    Aucti, 162, 3.
    Auctor, 199, 1.
    Auctore, 258, 2.
    Auctorem, 208, 5. 328, 1.
    Auctori, 86, 8.
    Auctoribus, 158, 3.
    Auctoritate, 46, 2. 312, 3.
    Auctoritatem, 44, 7.
    Auctoritatis, 14, 6.
    Audacter, 101, 12.
    Audeat, 305, 15.
    Audendum, 61, 10.
    Audes, 133, 11.
    Audienda, 282, 2.
    Audiendi, 170, 1. 170, 7. 171, 4.
    Audieram, 84, 8.
    Audire, 231, 23. 246, 2. 265, 21. 283, 3.
    Audit, 98, 3.
    Auditum, 132, 8.
    Audiunt, 349, 11.
    Audiuntur, 108, 5.
    Auferatur, 279, 6.
    Auferetur, 328, 4.
    Auferre, 125, 1. 126, 4. 272, 1.
    Auferri, 125, 5. 188, 2. 188, 15.
    Aufert, 67, 2. 302, 8
    Augustam, 176, 1. 226, 1.
    Aulicos, 48, 6. 200, 5.
    Aura, 164, 8.
    Auras, 158, 14.
    Aure, 7, 1.
    Aureis, 234, 4.
    Aureo, 168, 4. 309, 4.
    Auri, 106, 4. 137, 8. 143, 2. 190, 1. 314, 3
    Auribus, 58, 3. 108, 6. 170, 2. 341, 9.
    Aurige, 335, 28.
    Aurum, 132, 1. 214, 3. 314, 8. 314, 10.
    Auster, 89, 2. 114, 3. 128, 7.
    Aut, 39, 2. 105, 3. 108, 2, aliisque locis 29.
    Autem, 49, 1. 61, 6. 61, 11. 83, 8, aliisque locis 30.
    Autumno, 79, 7.
    Autumnus, 21, 2. 302, 4.
    Auxilio, 266, 13.
    Auaritia, 46, 2. 132, 3
    Auaritia, 273, 1.
    Auaritie, 188, 18.
    Auaritiam, 149, 14.
    Auarus, 190, 2.
    Auersa, 313, 3.
    Auersamini, 352, 24.
    Auertit, 296, 18.
    Auertitur, 7, 1.
    Auibus, 273, 7. 282, 4.
    Auida, 79, 4.
    Auidis, 270, 2.
    Auidos, 106, 5.
    Auidum, 168, 7. 170, 1.
    Auidus, 55, 1, 137, 7. 170, 7.
    Auiti, 119, 6.
    Axem, 301, 4.

B
    Bacchica, 139, 4.
    Bacchus, 79, 8.
    Baccis, 190, 3.
    Barbaras, 194, 9.
    Barbaris, 194, 10.
    Barbarorum, 46, 1.
    Basilius, 49, 1.
    Beata, 123, 4. 125, 8.
     Beate, 210, 2.
    Beatas, 44, 2.
    Beati, 231, 4. 272, 8.
    Beatitudine, 246, 16. 248, 10.
    Beatitudinem, 125, 2. 125, 5. 126, 4, aliisque locis 25.
    Beatitudini, 120, 7.
    Beatitudinis, 110, 5. 122, 6. 126, 5, aliisque locis 17.
    Beatitudo, 124, 1. 125, 2. 137, 11, aliisque locis 8.
    Beatos, 126, 7. 197, 5. 199, 4, aliisque locis 4.
    Beatum, 178, 18. 247, 5. 248, 13.
    Beatus, 231, 7.
    Bella, 286, 4. 307, 1. 330, 1.
    Belli, 178, 1.
    Bellicus, 305, 18.
    Bello, 148, 8.
    Belluam, 273, 10.
    Belluas, 279, 2.
    Belluis, 282, 13. 343, 12.
    Bellum, 165, 1. 168, 16. 301, 15. 305, 4.
    Bene, 159, 6. 165, 2. 297, 24.
    Beneficium, 61, 5.
    Benigna, 247, 17.
    Benigna, 225, 3.
    Bestias, 136, 10.
    Bibliotheca, 43, 3.
    Bibliothece, 74, 4.
    Bibulas, 128, 6.
    Bipes, 337, 16.
    Bis, 307, 1.
    Blanda, 165, 7 252, 3.
    Blandiebatur, 94, 5.
    Blandientem, 93, 1.
    Blandiore, 76, 9.
    Blandiri, 102, 4.
    Blandissimam, 92, 5.
    Blanditie, 13, 1.
    Blanditias, 94, 18.
    Blanditiis, 166, 6.
    Bona substant., 54, 2. 100, 4. 119, 8, aliisque locis 22.
    Bona adiect., 60, 8. 232, 9. 232, 10, aliisque locis 3.
    Bonam, 304, 2. 305, 8. 305, 14.
    Boni substant., 149, 2. 177, 2. 178, 3, aliisque locis 26.
    Boni adiect., 265, 7. 265, 10. 266, 2. 272, 7.
    Bonis substant., 7, 3. 61, 4. 86, 3, aliisque locis 8.
    Bonis adiect., 44, 6. 54, 4. 56, 5, aliisque locis 12.
    Bonitas, 232, 11.
    Bonitatis, 150, 3. 247, 1. 248, 16.
    Bono substant., 166, 6. 230, 5. 232, 21, aliisque locis 5.
    Bonorum substant., 103, 5. 120, 10. 166, 2, aliisque locis 13.
    Bonorum adiect., 44, 10. 54, 3. 266, 17, aliisque locis 3.
    Bonos, 61, 8. 150, 4. 258, 3, aliisque locis 11.
    Bonum substant., 75, 1. 125, 3. 125, 4, aliisque locis 86.
    Bonus, 257, 5. 271, 9. 288, 7.
    Bootes, 289, 3.
    Boreas, 27, 4.
    Boree, 67, 2.
    Boue, 191, 1.
    Breuem, 162, 2.
    Breui, 313, 23. 336, 16.
    Breuibus, 279, 16.
    Breuiore, 66, 2.
    Breuis, 157, 9.
    Breuiter, 119, 2. 124, 4. 212, 3. 246, 5.
    Brume, 66, 1.
    Brutus, 163, 2.
    Busiridem, 148, 6.

C
    Cachinno, 147, 4.
    Cacumen, 128, 5. 184, 2. 268, 11. 345, 10. 347, 6.
    Cacumine, 10, 6. 350, 16.
    Cacus, 310, 5.
     Cadauer, 267, 11.
    Cadit, 136, 8. 184, 5.
    Caduca, 125, 6. 131, 2.
    Caducis, 115, 5. 219, 23.
    Ceca, 331, 5.
    Cecat, 282, 5.
    Ceci, 94, 6. 216, 2.
    Cecis, 330, 6.
    Cecitate, 125, 8. 267, 2.
    Ceco, 219, 15 308, 4.
    Cecos, 234, 8. 282, 16
    Celibem, 121, 3.
    Cesare, 53, 8.
    Cesis, 152, 1.
    Cetera, 101, 10. 179, 2. 187, 3, aliisque locis 9.
    Ceterarum, 343, 16.
    Ceteri, 33, 4.
    Ceteris, 83, 7. 136, 9. 136, 10, aliisque locis 9.
    Ceterorum, 132, 11 295, 13.
    Ceteros, 48, 5 132, 7. 212, 6. 298, 16.
    Calamitate, 198, 4.
    Calamitatibus, 103, 1.
    Calamitatis, 94, 15.
    Calamitosos, 94, 14.
    Calcant, 69, 2.
    Calcatur, 257, 9.
    Calculum, 111, 5.
    Calere, 194, 12.
    Calet, 260, 4.
    Calido, 234, 6.
    Caligant, 321, 2.
    Caligante, 179, 4.
    Caligantia, 25, 4.
    Caligarat, 14, 5.
    Caligine, 292, 2.
    Caliginem, 336, 10.
    Caliginis, 334, 4.
    Caligo, 11, 4. 87, 4.
    Calle, 93, 8. 176, 3. 264, 8.
    Callem, 90, 5. 137, 10.
    Calles, 213, 8.
    Calor, 87, 2.
    Calumniis, 46, 1.
    Camene, 2, 3.
    Caminis, 38, 6.
    Campaniam, 47, 2.
    Campis, 238, 5.
    Campos, 347, 3.
    Campus, 79, 3.
    Cancri, 77, 2.
    Candidis, 234, 7.
    Candidos, 235, 4.
    Canem, 251, 9.
    Canendi, 170, 4.
    Canes, 48, 1.
    Cani capilli, 5, 3.
    Cani bestie, 273, 2.
    Canii, 53, 8.
    Canios, 34, 2.
    Canit, 183, 1. 322, 2.
    Cantabas, 328, 12.
    Cantares 137, 11.
    Cantu, 181, 6, 251, 9.
    Cantum, 170, 1.
    Capessende, 44, 4.
    Capit, 337, 7.
    Capita, 292, 7.
    Capiunt, 60, 1.
    Capreas, 215, 1.
    Captare, 58, 5.
    Captatis, 136, 2. 215, 2.
    Captent, 182, 3.
    Capti, 103, 1. 233, 1.
    Captiue, 321, 4.
    Captos, 148, 8. 270, 5.
    Captus, 253, 3.
    Caput, 7, 4. 10, 6. 162, 10, aliisque locis 3.
    Cara, 94, 12.
    Carcer, 287, 8.
    Carcere, 159, 7.
    Cardine, 31, 3. 289, 2. 296, 18.
    Cardinem, 124, 4. 295, 12. 295, 20.
    Cardo, 232, 11. 295, 14.
    Careant, 279, 13.
    Careat, 271, 10. 281, 1. 326, 18.
    Carebit, 272, 2.
     Carebunt, 279, 14.
    Carens, 133, 3. 221, 4. 296, 1.
    Carent, 187, 6. 281, 6. 335, 31.
    Carentem, 210, 7. 218, 32.
    Carere, 281, 20. 351, 3.
    Caret, 218, 24. 257, 9. 283, 27.
    Cariora, 119, 9.
    Caritas, 239, 11.
    Carituros, 279, 15.
    Carmina, 2, 1. 252, 4.
    Carmine, 253, 3. 254, 4. 275, 7.
    Carminis, 170, 2. 292, 13. 299, 24.
    Carpere, 90, 5.
    Carpitis, 214, 4.
    Carptim, 330, 2.
    Carus, 109, 8.
    Casibus, 83, 1. 288, 1. 288, 4. 292, 2.
    Cassa, 228, 6.
    Cassas, 340, 12.
    Castis, 168, 23.
    Casum, 312, 5. 313, 10. 313, 11, aliisque locis 3.
    Casurum, 20, 2.
    Casus, 313, 20. 314, 3. 316, 7.
    Casuum, 86, 10.
    Catena, 318, 3.
    Catena, 309, 5.
    Catenam, 41, 4.
    Catenas, 269, 10.
    Catenis, 22, 2. 148, 9. 149 15. 233, 2.
    Cato, 163, 2.
    Catoni, 297, 22.
    Catullus, 192, 5.
    Caucasum, 157, 14.
    Causa, 94, 9. 103, 7. 172, 1, aliisque locis 13.
    Causa, 171, 10. 178, 6. 178, 12, aliisque locis 6.
    Cause, 86, 8. 210, 1. 221, 2, aliisque locis 2.
    Causam, 44, 5. 85, 6. 239, 13. 288, 6, aliisque locis 5.
    Causari, 118, 7.
    Causarum, 296, 8. 296, 11. 313, 10, aliisque locis 2.
    Causas, 19, 1. 21, 4. 92, 1, aliisque locis 9.
    Causetur, 280, 11.
    Causis, 225, 1. 239, 8. 283, 11, aliisque locis 7.
    Cautus, 127, 2.
    Cauee, 183, 2.
    Cauernis, 234, 11.
    Ceciderint, 146, 1.
    Ceciderunt, 320, 9.
    Cecidit, 8, 2.
    Cecinisset, 256, 2.
    Cecinisti, 83, 6.
    Cedant, 301, 18.
    Cedat, 291, 7.
    Cedere, 345, 8.
    Cedit, 135, 2.
    Cedunt, 239, 1.
    Celeberrimum, 218, 13.
    Celebrant, 308, 6.
    Celebrem, 219, 18.
    Celebrentur, 75, 5.
    Celebritate, 218, 9.
    Celebritatem, 178, 15. 180, 3. 217, 4.
    Celeres, 289, 5.
    Celeri, 340, 4.
    Celeritatem, 212, 14.
    Celsa, 154, 1. 259, 2. 311, 1.
    Celsa, 207, 6.
    Celsas, 39, 2.
    Celsi, 300, 1.
    Celsior, 337, 1.
    Celsius, 347, 11.
    Celso, 69, 1.
    Celsos, 269, 1.
    Celsum, 162, 10. 347, 6.
    Censemus, 231, 16.
    Censendus, 264, 18. 281, 2.
    Censeremus, 345, 9.
    Censeres, 266, 20.
    Censes, 32, 6. 52, 3. 199, 11, aliisque locis 5.
    Censet, 305, 7. 326, 21.
    Censetis, 243, 4.
     Censor, 153, 3.
    Censu, 118, 5.
    Censuerint, 297, 3.
    Censuit, 349, 3.
    Censum, 121, 4.
    Censura, 50, 2.
    Census, 121, 1.
    Census, 195, 2.
    Centauros, 308, 7.
    Centeno, 191, 1.
    Cepit, 228, 13.
    Cerberum, 309, 5.
    Cerealia, 277, 3.
    Cererem, 302, 3.
    Cereris, 78, 3.
    Ceres, 173, 4.
    Cernant, 298, 18.
    Cernas, 270, 8.
    Cernat, 161, 3.
    Cernebat, 18, 2.
    Cernenda, 246, 28.
    Cernendi, 282, 11.
    Cernens, 301, 8. 340, 15.
    Cernenti, 309, 3.
    Cernentis, 352, 27.
    Cernere, 22, 4. 90, 3. 226, 6, aliisque locis 3.
    Cerneret, 332, 1.
    Cernes, 263, 2.
    Cernis, 350, 19.
    Cernit, 321, 5. 323, 6. 350, 21.
    Certa, 83, 3. 327, 14. 330, 5, aliis que locis 2.
    Certamen, 33, 1. 47, 2. 305, 17.
    Certauimus, 33, 2.
    Certe, 146, 2. 295, 4.
    Certent, 168, 19.
    Certis, 309, 2.
    Certissimam, 43, 4.
    Certissimum, 327, 4.
    Certo nomen, 68, 3. 106, 10. 168, 8
    Certo aduerb, 345, 4.
    Certos, 166, 9. 345, 3. 345, 12.
    Certum, 80, 6. 265, 9 bis, aliisque locis 3.
    Certus, 129, 6. 246, 10. 326, 15. 327, 5.
    Cerua, 251, 7.
    Ceruis, 273, 5.
    Cessabit, 52, 5.
    Cessantibus, 282, 11.
    Cessarent, 194, 11.
    Cessat, 295, 18.
    Cessent, 291, 8.
    Cessere, 343, 9.
    Cesset, 106, 2.
    Cessisse, 33, 8.
    Cessit, 343, 11.
    Chordis, 252, 4.
    Chorus, 14, 3.
    Circa, 36, 5. 94, 4. 266, 15, aliisque locis 2.
    Circo, 111, 1.
    Circuit, 223, 5.
    Circulum, 261, 5.
    Circulus, 296, 3.
    Circum prepos. cum accus., 295, 12.
    Circumdedi, 101, 7.
    Circumflantibus, 35, 5.
    Circumfluus, 121, 3.
    Circumfuse, 111, 1.
    Circumsepti, 157, 6.
    Cito, 238, 4. 239, 1. 279, 13. 281, 20.
    Citra, 297, 23.
    Ciuibus, 44, 5. 177, 6. 287, 10.
    Ciuitate, 146, 5.
    Ciuitatis, 73, 2. 109, 7.
    Ciuium, 72, 7.
    Cladem, 35, 2. 299, 1.
    Clamor, 103, 2.
    Clara, 69, 5.
    Clarescat, 264, 7.
    Claris, 106, 5. 162, 8.
    Clarissimos, 158, 1.
    Clarissimum, 179, 16. 218, 9.
    Claritas, 178, 1. 231, 19. 236, 11.
    Claritudine, 218, 11. 232, 6.
    Claritudinem, 178, 9. 205, 11. 205 12. 218, 14.
     Claritudinis, 218, 21.
    Claritudo, 179, 14. 205, 14.
    Clarius, 287, 6. 348, 9.
    Claro, 90, 2.
    Claros, 132, 3. 269, 3.
    Claruerunt, 229, 9.
    Clarum, 126, 3. 322, 1.
    Classi, 307, 4.
    Classica subst., 141, 4.
    Claudere, 7, 2.
    Clauditur, 183, 2.
    Clausit, 207 5.
    Clausum, 27, 5.
    Clauo, 247, 1.
    Clauus, 246, 24.
    Clementia, 281, 16.
    Clypeum, 41, 3.
    Coaceruabo, 266, 9.
    Coaceruando, 132, 2.
    Coacta, 335, 31.
    Ceternum, 349, 13.
    Coarctabitur, 157, 23.
    Ceant, 316, 3.
    Cegerat, 251, 5.
    Cegit, 200, 4.
    Celestibus, 295, 2.
    Celestis, 43, 8. 156, 7.
    Celi, 156, 6. 212, 13. 220, 2. 238, 13. 300, 3.
    Celitus, 102, 12.
    Celo, 17, 4. 27, 2. 102, 1, aliisque locis 7.
    Celum, 10, 5. 10, 7. 30, 1, aliisque locis 17.
    Cemptio, 47, 2. 47, 4.
    Ceno, 80, 8. 271, 1. 282, 12.
    Ceperint, 236, 15.
    Ceperit, 113, 2. 349, 3.
    Cepi, 14, 8.
    Cepisti, 109, 8.
    Cepit, 176, 2.
    Cerceat, 168, 8. 254, 5. 280, 14 aliisque locis 2.
    Cercente, 313, 13.
    Cercet, 239, 10. 305, 8.
    Cercuit, 80, 3.
    Cetus, 59, 1.
    Ceunt, 237, 5.
    Cogantur, 335, 7.
    Cogat, 190, 2. 242, 1. 303, 2.
    Cogentibus, 237, 17. 239, 8.
    Cogis, 64, 2.
    Cogit, 327, 13. 351, 15.
    Cogitare, 218, 18. 230, 7.
    Cogitari, 334, 6.
    Cogitatione, 157, 4. 186, 3. 239, 5.
    Cogitationibus, 58, 3.
    Cogitationis, 228, 6.
    Cogitatis uerbum, 157, 7. 158, 5.
    Cogites, 229, 19.
    Cogitetur, 158, 13.
    Cogitur, 22, 4. 295, 17.
    Cognatos, 249, 9.
    Cognita, 340, 17.
    Cognitio, 351, 2.
    Cognitione, 166, 3. 292, 9. 344, 11. 350, 12.
    Cognitionem, 344, 9.
    Cognitiones, 343, 9.
    Cognitionibus, 343, 10.
    Cognitionis, 352, 10.
    Cognitis, 157, 2.
    Cognito, 84, 10.
    Cognitor, 283, 7.
    Cognitu, 313, 3.
    Cognoscant, 216, 8.
    Cognoscas, 119, 8. 219, 19.
    Cognoscat, 326, 24.
    Cognoscendam, 30, 2.
    Cognoscendo, 337, 22.
    Cognoscente, 47, 4.
    Cognoscentis, 239, 3.
    Cognoscentium, 336, 15.
    Cognoscere, 217, 7.
    Cognosceres, 281, 18.
    Cognosces, 92, 7. 258, 2.
    Cognosci, 336, 14.
    Cognoscit, 136, 9. 337, 11. 343, 16. 345, 2. 351, 2
     Cognoscitur, 336, 15. 348, 2.
    Cognosco, 219, 21. 280, 6.
    Cognoscunt, 101, 11.
    Cognoscuntur, 337, 22.
    Cognouerit, 25, 3.
    Cognoui, 11, 2. 72, 1. 92, 1.
    Cogor, 2, 2.
    Coguntur, 335, 10.
    Coherens, 336, 19.
    Coherent, 330, 5.
    Coherentem, 147, 10.
    Coherentium, 318, 1.
    Cohibebat, 10, 5.
    Cohibere, 68, 5.
    Colendi, 314, 3.
    Colere, 297, 26.
    Colerentur, 257, 14.
    Colite, 352, 24.
    Colla, 2, 2. 69, 3. 95, 2, aliisque locis 5.
    Collata, 149, 16.
    Collate, 298, 22.
    Collatio, 158, 21. 350, 20.
    Collatione, 348, 9.
    Collationem, 280, 8.
    Collecto, 43, 1.
    Collectum, 265, 2.
    Collegimus, 230, 21. 240, 2. 267, 20.
    Collegit, 91, 2.
    Collidamus, 247, 18.
    Colligantur, 320, 8.
    Collige, 125, 2. 272, 6.
    Colliguntur, 236, 10.
    Collo, 310, 9.
    Collocate, 133, 7.
    Collocatas, 249, 8.
    Collocaui, 74, 6.
    Colloqui, 328, 7.
    Collustrat, 337, 20.
    Colore, 10, 2. 69, 8.
    Combusto, 310, 1.
    Comeret, 196, 2.
    Comitantur, 191, 3.
    Comitem, 254, 3.
    Comites, 3, 3.
    Comitetur, 261, 2. 272, 20.
    Commaculant, 194, 7.
    Commemoras, 117, 1. 245, 2.
    Commemoratione, 205, 8. 231, 15.
    Commendauerit, 60, 7.
    Commercii, 157, 11.
    Commercium, 328, 5.
    Comminantes, 269, 5.
    Comminute, 132, 8.
    Committeres, 95, 5.
    Commodauerant, 111, 4.
    Commodi, 47, 3.
    Commota singul., 12, 3.
    Commouens, 252, 9.
    Commouet, 290, 5.
    Commune, 44, 10. 75, 1. 103, 8, aliisque locis 2.
    Communem, 10, 1. 10, 4. 25, 1. 267, 6.
    Communia, 110, 3.
    Communicato, 32, 3.
    Communis, 47, 3. 55, 1. 229, 2, aliisque locis 3.
    Commutatione, 296, 6.
    Compage, 133, 4.
    Comparabis, 273, 2.
    Comparans, 298, 23.
    Comparare, 178, 9.
    Comparari, 158, 10.
    Compellare, 149, 18.
    Compellit, 266, 12. 335, 30.
    Compendii, 314, 8.
    Compensatione, 283, 23.
    Compertum, 50, 3.
    Competenter, 299, 11.
    Compleat, 231, 14.
    Complectens, 350, 11. 352, 17.
    Complecti, 350, 5.
    Complectitur, 294, 3. 299, 12. 349, 6. 352, 12.
    Complexam, 349, 15.
    Complicas, 248, 9.
    Componant, 231, 26.
    Componebas, 58, 5.
     Compos, 124, 6. 246, 15. 261, 9. 349, 10.
    Composita, 293, 4.
    Composite, 120, 8.
    Compositis, 53, 3.
    Composito, 37, 1.
    Compotem, 149, 14. 272, 4.
    Comprehendendi, 352, 12.
    Comprehendentium, 348, 2.
    Comprehendere, 299, 16.
    Comprehendi, 336, 9.
    Comprehendit, 326, 19. 326, 25, aliisque locis 6.
    Comprehenditur, 336, 16.
    Comprehensam, 18, 6.
    Compressa, 157, 16.
    Comprime, 70, 8.
    Compta, 69, 8.
    Comptos, 74, 4.
    Compulsus, 49, 3.
    Computas, 134, 7.
    Conaberis, 219, 16.
    Conaberis, 212, 4.
    Conabimur, 292, 13.
    Conabor, 172, 2.
    Conantur, 177, 1. 177, 8. 266, 4 283, 15.
    Conaris, 96, 1.
    Conatur, 218, 24.
    Conatus, 200, 7.
    Concedam, 101, 3.
    Concedamus, 297, 5.
    Concedas, 336, 19.
    Concedat, 288, 3.
    Concedis, 236, 18.
    Conceperit, 53, 14.
    Concepta, 187, 9.
    Concepta, 337, 8.
    Conceptio, 229, 2.
    Conceptione, 337 18.
    Conceptionem, 344, 6.
    Conceptionis, 337, 15.
    Concessa, 245, 4. 280, 6. 305, 12.
    Concesseram, 662, 6.
    Concesserim, 119, 4. 267, 12.
    Concessimus, 232, 17. 246, 17. 246 24, aliisque locis 2.
    Concessis, 280, 10.
    Concessisse, 52, 8.
    Concessu, 280 5.
    Concessum, 218, 11. 230, 11.
    Conche, 343, 11.
    Conciliat, 201, 4.
    Concipitur, 326, 17 bis.
    Concitat, 115, 2. 302, 14.
    Concitus, 301, 3.
    Concludere, 150, 2. 232, 21.
    Concludi, 230, 23.
    Conclusa, 236, 5. 258, 1. 281, 13.
    Concluserim, 230, 10.
    Conclusi, 157, 6.
    Conclusimus, 280, 3.
    Conclusioni, 280, 7.
    Conclusionis, 280, 9.
    Conclusum, 228, 17.
    Concordat, 122, 2.
    Concordes, 56, 2. 167, 2.
    Concordia, 301, 16.
    Concurrere, 314, 14.
    Concurrit, 314, 12.
    Concursus, 314, 6.
    Condat, 64, 5.
    Condens, 153, 5.
    Condere, 102, 2.
    Condignum, 247, 17.
    Condit, 302, 8.
    Condita, 69, 4. 88, 2. 246, 13. 332, 3.
    Conditio, 56, 3. 120, 10. 125, 8, aliisque locis 3.
    Conditione, 122, 2. 272, 27.
    Conditionem, 273, 9. 349, 2. 350, 29, aliisque locis 2.
    Conditionis, 351, 11. 351, 14.
    Conditis, 349, 17.
    Conditor, 63, 1. 302, 10. 323, 1.
    Conditorem, 83, 4.
    Conditori, 136, 3. 349, 13.
    Conditoris, 133, 5.
    Conditum, 349, 13.
     Conditus, 129, 9. 277, 14.
    Conducat, 157, 21.
    Condunt, 324, 9.
    Conetur, 238, 7. 247, 7. 247, 8. 265, 26.
    Confecerimus, 305, 11.
    Conferatur, 156, 7. 158, 7.
    Conferre, 200, 7. 219, 9. 219, 27.
    Confert, 272, 1.
    Confessio, 56, 1.
    Confessione, 53, 5.
    Confessus, 14, 4. 245, 5. 281, 7.
    Confessum, 56, 6. 246, 1.
    Confirmande, 305, 19.
    Confirmant, 264, 9.
    Confirment, 298, 6.
    Confirmo, 313, 11.
    Confitear, 218, 13.
    Confitemur, 230, 1.
    Confitendum, 229, 9.
    Confiteor, 85, 4. 187, 14. 239, 16.
    Confiteri, 218, 8. 218, 19. 230, 12, aliisque locis 2.
    Conflictatione, 247, 19.
    Confluat, 316, 4.
    Confluentibus, 314, 9. 314, 13.
    Confluere, 314, 14.
    Conformaueris, 282, 7.
    Confudit, 187, 10.
    Confundat, 92, 5.
    Confundere, 102, 4. 139, 5.
    Confunderis, 86, 2.
    Confundit, 87, 5. 124, 4. 350, 24.
    Confundor, 324, 1.
    Confusa, 290, 4. 296, 14.
    Confusio, 296, 20. 297, 24. 327, 15.
    Confusionis, 287, 13.
    Confusum, 288, 6.
    Congeratur, 132, 6.
    Congeste, 132, 1.
    Congregare, 212, 4.
    Congregatione, 176, 9. 213, 7.
    Conigastum, 45, 3.
    Coniecerat, 148, 8.
    Coniectare, 232, 6.
    Coniectas uerbum, 123, 1.
    Coniectat, 325, 15.
    Coniecto uerbum, 84, 1. 265, 12. 324, 3.
    Coniugem, 254, 4.
    Coniugii, 168, 22.
    Coniugis, 110, 1. 210, 3. 251, 1.
    Coniuncta, 232, 2. 246, 7.
    Coniunctione, 237, 8.
    Coniunctus, 336, 19.
    Coniungant, 231, 13.
    Coniungat, 261, 1.
    Coniungeret, 246, 7.
    Coniungi, 328, 8.
    Coniunxerit, 230, 4.
    Coniurationis, 53, 9. 148, 2.
    Connectat, 295, 17.
    Connectens, 223, 2.
    Connecti, 328, 10.
    Connectit, 328, 4.
    Connexione, 296, 8. 313, 10. 314, 15.
    Conqueraris, 120, 8.
    Conquereris, 10, 12.
    Conqueri, 257, 12.
    Conquesta, 14, 11.
    Conquestus, 76, 2.
    Conquisite, 205, 1.
    Conscendant, 259, 2.
    Conscendere, 226, 1.
    Conscia, 159, 7.
    Conscientie, 45, 2. 55, 5. 158, 15. 205, 2 bis.
    Conscientiam, 57, 6. 298, 22. 299, 5.
    Conscii, 44. 9.
    Conscios, 148, 2.
    Conscius, 53, 9.
    Consedit, 14, 9.
    Consenesceret, 155. 3.
    Consensi, 239, 20.
    Consentaneum, 238, 21.
    Consentiam, 238, 1.
    Consentiat, 297, 25.
    Consentiendo, 321, 3.
    Consentio, 318, 1.
     Consentiunt, 180, 7.
    Consequatur, 304, 1. 327, 9. 335, 8.
    Consequens, 205, 4. 218, 14. 230, 14, aliisque locis 4.
    Consequenter, 179, 1.
    Consequentia, 281, 13.
    Consequentiam, 265, 15.
    Consequi, 266, 15. 336, 8.
    Consequitur, 218, 15. 283, 10.
    Conseritis, 305, 23.
    Conseruant, 320, 7.
    Conseruat, 238, 22. 249, 6.
    Conseruationem, 198, 5.
    Considera, 156, 4. 187, 1. 218, 9. 229, 1. 266, 13.
    Considerandum, 149, 8. 188, 1. 337, 3.
    Considerans, 179. 1.
    Consideranti, 237, 12.
    Considerare, 265, 15. 296, 14.
    Consideras, 257, 7.
    Considerat, 337, 18. 350, 12.
    Considerata, 351, 20.
    Consideratione, 337, 1.
    Consideratis uerbum, 147, 2.
    Consideratum, 131, 4.
    Considerem, 237, 16. 304, 8.
    Consideremus, 348, 6.
    Considerentur, 351, 32.
    Consideres, 111, 7.
    Consideret, 344, 7.
    Considero, 281, 25.
    Consilia, 324, 7.
    Consiliis, 327, 6. 327, 17.
    Consilium, 281, 17.
    Consimilem, 58, 6.
    Consimiles, 136, 1.
    Consistat, 248, 2.
    Consolari, 188, 15.
    Consona, 223, 2.
    Conspectum adiect., 350, 27.
    Conspexerit, 149, 9. 293, 9.
    Conspicere, 344, 9.
    Conspicio, 266, 9.
    Conspicitur, 293, 6.
    Conspicuos, 226, 3.
    Constant, 236, 2. 330, 2.
    Constantiam, 94, 4. 102, 5. 112, 2. 239, 15.
    Constare, 125, 2.
    Constaret, 335, 15.
    Constat, 87, 3, 115, 115, 7, aliisque locis 9.
    Constet, 115, 8.
    Constiterit, 264, 6. 313, 7.
    Constituant, 177, 7.
    Constituas, 231, 23.
    Constituimus, 229, 11.
    Constituit, 179, 2. 352, 17.
    Constituo, 320, 3.
    Constituta, 228, 3. 287, 2. 287, 10, aliisque locis 2.
    Constitutam, 336, 22.
    Constitutum, 348, 11.
    Constringit, 296, 9. 318, 4. 327, 8.
    Consulare, 146, 3.
    Consularem, 48, 1. 48, 3.
    Consulares, 119, 5.
    Consulatu, 194, 9.
    Consules, 110, 7.
    Consulit, 333, 2.
    Consulum, 111, 1. 146, 4.
    Consumptos, 164, 4.
    Consurgit, 337, 5.
    Contabescas, 103, 7.
    Contagione, 194, 7. 195, 6. 245, 3.
    Contemnendum, 179, 10.
    Contemnitur, 194, 4.
    Contemperata, 247, 4.
    Contemptum, 305, 25.
    Contendas, 299, 25.
    Contende, 101, 1.
    Contendi, 47, 4.
    Contenta, 133, 18. 136, 1. 138, 2.
    Contentus, 157, 22.
    Contexe, 265, 27.
    Contexo, 292, 15.
    Contigerit, 350, 2.
    Contigisse, 192, 5.
    Contigisset, 44, 3.
     Continens, 176, 7.
    Continere, 231, 12.
    Contineret, 246, 9.
    Continet, 168, 21. 303, 3.
    Continetur, 74, 1.
    Contingant, 297, 1.
    Contingat, 123, 2.
    Contingentes, 287, 7.
    Contingere, 194, 8. 217, 5. 258, 5, aliisque locis 3.
    Continget, 236, 4.
    Contingi, 297, 30.
    Contingit, 93, 4. 218, 29. 236, 16. 266, 16.
    Contingunt, 76, 6.
    Continuato, 71, 1.
    Continuo, 168, 16.
    Continuum, 102, 7. 346, 3.
    Contra, 36, 3. 53, 9. 53, 11, aliisque locis 3.
    Contra sine regimin., 108, 2. 123, 4. 135, 5, aliisque locis 7.
    Quod totum contra est, e contrario, 336, 14.
    Contracta, 25, 5.
    Contradici, 229, 13.
    Contrahit, 36, 4.
    Contraire, 247, 7.
    Contraria, 149, 3. 264, 5.
    Contraria, 272, 13.
    Contrariam, 172, 2. 325, 8.
    Contrariarum, 149, 12.
    Contrariis, 246, 6.
    Contrarium, 135, 2. 188, 9.
    Contuendum, 246, 29.
    Contuetur, 336, 21. 337, 3. 337, 7. 351, 19.
    Contuleramus, 24, 2.
    Contulisset, 271, 14.
    Contulit, 79, 8.
    Contum, 137, 9.
    Contumacis, 109, 2.
    Contumelia, 158, 22.
    Contumeliis, 158, 18.
    Conuellere, 84, 12.
    Conueniant, 222, 3. 297, 9. 313, 22. 316, 5.
    Conueniat, 297, 16.
    Conueniebat, 58, 4.
    Conuenienti, 279, 5.
    Conuenientia, 247, 4.
    Conuenientibus, 238, 3. 335, 21.
    Conuenire, 280, 6. 297 16. 299, 4.
    Conuenisset, 246, 7.
    Conuenit, 238, 8. 265, 19, 272, 8, aliisque locis 3.
    Conueniunt, 238, 21.
    Conuersas, 225, 4.
    Conuerso, 303, 8.
    Conuertant, 247, 5.
    Conuertas, 352, 4.
    Conuerteris, 352, 6.
    Conuertit, 223, 5.
    Conuictum, 56, 6.
    Conuincat, 229, 5.
    Conuinci, 57, 3.
    Copia, 105, 6.
    Copia, 135, 2.
    Copias, 36, 4.
    Copiosus, 179, 6.
    Coquit, 117, 3.
    Coram, 137, 10.
    Corda, 211, 6. 272, 2. 277, 12.
    Corde, 243, 5.
    Cordis, 269, 6.
    Cori, 290, 7.
    Cornu, 64, 3. 64, 6. 105, 6.
    Cornua, 207, 2. 290, 1.
    Coro, 26, 3.
    Corollarii, 979, 5.
    Corollarium, 231, 3. 231, 9.
    Corona, 271, 6. 271, 21.
    Corpora, 320, 7.
    Corporales, 344, 10.
    Corporalem, 210, 2.
    Corpore, 5, 4 277, 6. 283, 28, aliisque locis 4.
    Corporea, 245, 3.
    Corporeis, 97, 231.
     Corpori, 277, 18. 343, 6.
    Corporibus, 209, 4. 297, 7. 297, 8, aliisque locis 3.
    Corporis, 126, 3. 178, 13. 209, 1, aliisque locis 8.
    Corporum, 283, 27. 340, 11. 343, 6.
    Corpus, 147, 5. 147, 8 bis, aliisque locis 9.
    Correctionis, 280, 18.
    Corrigendi, 304, 5.
    Corrigi, 280, 15.
    Corrigit, 305, 2. 306, 2.
    Corriperet, 48, 3.
    Corroborent, 258, 6.
    Corrumpat, 305, 24.
    Corrumpunt, 238, 23.
    Corruptionem, 237, 15.
    Cortex, 238, 13.
    Corticem, 238, 10.
    Corusci, 261, 3.
    Coruscus, 262, 4.
    Cotidie, uide Quotidie.
    Crastinum, 348, 12.
    Creatis, 239, 12.
    Crebras, 266, 9.
    Crebris, 290, 6.
    Crebro, 304, 11.
    Credamus, 335, 24. 345, 5.
    Credant, 340, 3.
    Credantur, 328, 10.
    Credatis, 189, 2.
    Credatur, 232, 12. 247, 1. 273, 4, aliisque locis 2.
    Crede, 115, 5. 115, 6.
    Credenda, 282, 1.
    Credendum, 344, 12.
    Credente, 33, 8. 177, 4.
    Credere, 325, 3.
    Crederem, 288, 1.
    Crederes, 95, 7.
    Crederetur, 10, 3.
    Credi, 159, 5.
    Credidit, 78, 2.
    Credis, 83, 2. 86, 11. 336, 12.
    Credit, 107, 2. 161, 2.
    Creditur, 232, 5. 272, 3. 279, 6. 314, 4.
    Credo, 94, 2. 135, 1. 246, 27. 298, 19.
    Credunt, 180, 4. 325, 4.
    Creduntur, 61, 4. 111, 10. 219, 11, aliisque locis 3.
    Crescit, 17, 3. 276, 5.
    Crimen, 52, 3. 55, 1. 61, 3. 69, 6.
    Criminamur, 52, 2.
    Criminatione, 75, 7.
    Criminationem, 32, 4.
    Criminationibus, 32, 1.
    Crimine, 57, 3.
    Criminis, 51, 1. 59, 3. 60, 1.
    Cresum, 102, 11.
    Cruciatibus, 283, 22.
    Cruciatus, 148, 4. 283, 23.
    Crudelitatis, 148, 4.
    Cruento, 182, 9.
    Cruor, 142, 2. 182, 5.
    Cruore, 152, 3. 307, 5.
    Cui, 119, 8. 126, 1. 149, 9, aliisque locis 17.
    Cuicunque, 149, 9.
    Cuilibet, 283, 12.
    Cuipiam, 267, 8.
    Cuiquam, 72, 4. 239, 19. 279, 7.
    Cuique, 238, 8. 238, 21. 272, 1.
    Cuiuis, 280, 14.
    Cuius, 14, 5. 31, 1. 33, 3, aliisque locis 20.
    Cuiuspiam, 280, 21. 314, 1.
    Cuiusquam, 101, 2. 280, 12.
    Cuiusque, 45, 3. 122, 4. 136, 5. 149, 11. 325, 10.
    Culmina, 300, 3.
    Culmine, 269, 2.
    Culpe, 283, 18.
    Culpanda, 280, 16.
    Cultor, 314, 6.
    Cultu, 179, 10.
    Cultus, 269, 8.
    Cum prepos., 33, 1. 45, 1. 92, 4,  aliisque locis 10.
    Cum coniunct., 10, 6. 24, 5. 26, 3, aliisque locis 163.
    Cum ante tum, 257, 2.
    Cumulum, 110, 4.
    Cumulus, 60, 5.
    Cuncta, 84, 9. 122, 4. 176, 6. 206, 4, aliisque locis 39.
    Cunctas, 299, 16.
    Cunctatione, 171, 9.
    Cunctis, 56, 3. 75, 3. 149, 6, aliisque locis 8.
    Cunctorum, 348, 5. 352, 20.
    Cunctos, 208, 1.
    Cunctum, 55, 2.
    Cunctus, 293, 2.
    Cupias, 201, 3.
    Cupiat, 219, 7.
    Cupidinem, 58, 1. 106, 9.
    Cupiditas, 177, 2.
    Cupiditatem, 266, 3.
    Cupido subst., 156, 3.
    Cupidum, 171, 4.
    Cupierunt, 146, 4.
    Cupis, 212, 6.
    Cupit, 241, 2. 301, 9.
    Cupita, 279, 8.
    Cupiunt, 216, 1. 279, 9.
    Cur, 20, 1. 68, 6. 83, 8, aliisque locis 14.
    Cura, 17, 3. 109, 6. 119, 7, aliisque locis 3.
    Cure, 83, 7.
    Curandum, 14, 3.
    Curas, 203, 4.
    Curasset, 195, 2.
    Curat, 98, 3. 128, 4.
    Curationem, 109, 2.
    Curationis, 82, 2.
    Curia, 110, 9.
    Currenti, 271, 5.
    Currere, 251, 4.
    Curribus, 225, 2.
    Curritur, 271, 6.
    Curru, 168, 4.
    Currum, 184, 7. 262, 3.
    Cursus, 301, 13.
    Cursum, 117, 2. 312, 1. 316, 3.
    Curuans, 184, 3.
    Curules, 110, 9. 197, 4.
    Curuli, 193, 1.
    Cutis, 5, 4.
    Cypriani, 48, 4.
    Cyro, 102, 11.

D
    Da, 226, 1. 226, 2 bis.
    Dabas, 248, 14.
    Dabat, 140, 3. 197, 3. 252, 7.
    Dabimus, 108, 3.
    Dabo, 231, 3.
    Demonum, 295, 3.
    Damna, 76, 1.
    Damnamur, 57, 3.
    Damnatio, 50, 8.
    Danti, 212, 5.
    Dapes, 183, 4. 214, 6.
    Dare, 174, 4. 219, 26. 307, 4.
    Das, 221, 1.
    Dat, 238, 8.
    Datas, 182, 2.
    Datur, 164, 4.
    De, 14, 10. 43, 5. 52, 6, aliisque locis 82.
    Dea, 275, 4.
    Dee, 252, 5. 253, 5.
    Debeant, 298, 18.
    Debeantur, 287, 10
    Debeat, 219, 32.
    Debeatur, 83, 16.
    Debentur, 133, 16.
    Debet, 305, 16. 349, 17. 352, 18.
    Debita adiect. 68, 8.
    Debitum, 313, 1.
    Deblateraui, 71, 1.
    Debui, 48, 5.
    Debuisset, 94, 10.
    Decederent. 50, 4
    Decem, 158, 7.
    Decernant, 299, 6.
     Decernas, 292, 3.
    Decernis, 265, 20.
    Decernit, 305, 6. 326, 23.
    Decerno, 313, 12.
    Decerpit, 271, 13.
    Decesserit, 120, 5.
    Decet, 305, 17.
    Decidet, 271, 12.
    Decipiat, 228, 6.
    Declinantes, 305, 4.
    Decliuem, 22, 3.
    Decliuia, 316, 7.
    Decora adiect., 164 3
    Decorato, 193, 4.
    Decoris substant., 153, 3. 195, 4.
    Decrescit, 349, 21.
    Decretis, 52, 6.
    Decreto, 52, 8.
    Decreuisset, 50, 2.
    Decursis, 258, 8.
    Decus, 114, 4. 118, 8. 120, 4. 271, 13.
    Dedecus, 193, 2.
    Dederint, 146, 2.
    Dederit, 123, 5. 151, 1.
    Dedi, 272, 6.
    Dedisti, 95, 8. 111, 2.
    Dedit, 21, 1. 38, 1. 207, 1. aliisque locis 4.
    Dedite, 320, 9.
    Deducant, 222, 4.
    Deduci, 280, 16.
    Deducis, 216, 28.
    Deduxi, 30, 3.
    De esse, 271, 3. 282, 15.
    Deest, 230, 18.
    Defectum, 349, 13.
    Defectus, 53, 13.
    Defenderim, 55, 4.
    Defendunt, 59, 3.
    Defensione, 50, 3. 61, 11.
    Defensor, 238, 14.
    Defensorum, 283, 19. 283, 24.
    Defensum, 102, 12.
    Deferantur, 146, 6.
    Deferatur, 298, 3. 304, 5.
    Deferente, 282, 8.
    Deferentibus, 49, 1. 50, 6.
    Deferret, 52, 1
    Deficiant, 219, 1.
    Deficiente, 264, 11.
    Deficientis, 350, 14.
    Deficit, 267, 14. 272, 23. 349, 20.
    Deficiunt, 266, 16
    Defigere, 226, 3.
    Definiat, 313, 11.
    Definire, 314, 12.
    Definisti, 228, 4.
    Definit, 337, 15.
    Definita, 345, 13.
    Definitum, 158, 8.
    Definiuimus, 268, 3. 313, 20.
    Definiuit, 313, 23.
    Defixerat, 170, 2.
    Defixi, 30, 3.
    Defixo, 14, 7. 176, 1.
    Deflectat, 296, 19.
    Deflecte, 219, 13.
    Deflectere, 352, 3.
    Deflectuntur, 267, 5.
    Deflet, 103, 2. 121, 3. 252, 9.
    Deflexeris, 282, 9.
    Defluus, 89, 4. 302, 5. 316, 8
    Defossi, 314, 3.
    Defuerit, 199, 2.
    Defuisse, 264, 14.
    Defunctum, 191, 3. 281, 14.
    Degas, 212, 9.
    Degener, 121, 1. 208, 6
    Degenerent, 205, 16.
    Degentis, 125, 3.
    Degentium, 348, 5.
    Degunt, 297, 2.
    Degustare, 93, 6.
    Degustata, 171, 3.
    Dehinc, 175, 3. 199, 11. 245, 3.
    Dei, 229, 18. 232, 21. 248, 14, aliisque locis 3.
    Deiecerint, 321, 2.
     Deieci, 45, 6.
    Deiecit, 14, 4. 94, 1. 272, 27.
    Deiectum, 14, 10.
    Deinceps, 14, 7. 33, 4. 217, 2.
    Deinde, 102, 12.
    Delapsa, 31, 3.
    Delatio, 50, 7.
    Delationem, 49, 2.
    Delationum, 61, 8.
    Delatorem, 52, 1.
    Delatoris, 48, 4. 25, 4. 193, 5.
    Delatorum, 53, 6. 75, 4.
    Delatum, 55, 2.
    Delectant, 247, 15. 202, 14.
    Delectantur, 268, 18.
    Delectat, 110, 5. 124, 2. 133, 8. 157, 20.
    Delectationis, 178, 12.
    Delectet, 179, 18.
    Delector, 313, 6.
    Delectus, 109, 6.
    Delegeras, 43, 4.
    Deleri, 110, 7.
    Deleuit, 158, 2.
    Delibare, 292, 13.
    Delicatissimus, 122, 4.
    Delicias, 111, 3. 120, 6.
    Deliciis, 305, 22.
    Delictis, 122, 1.
    Deligendo, 180, 7.
    Demersi, 216, 4.
    Demersit, 310, 3.
    Demerso, 238, 10.
    Demonstra, 171, 9.
    Demonstrandum, 228, 2. 335, 17.
    Demonstrare, 325, 12.
    Demonstrat, 166, 1. 229, 5. 267, 19.
    Demonstrationibus, 126, 1. 156, 5.
    Demonstratis, 231, 1.
    Demonstratum, 236, 13. 265, 4. 296, 17
    Demonstratur, 264, 4.
    Demonstrauimus, 219, 9.
    Demonstrem, 206, 2.
    Demonstret, 280, 8.
    Demulcet, 111, 3.
    Demum, 281, 24 334, 7.
    Denique, 157, 13.
    Dente, 182, 9. 276, 5. 286, 2.
    Deo, 53, 14. 58, 6. 84, 2, aliisque locis, 16.
    Deos, 231, 6. 272, 8. 272, 9.
    Depellant, 188, 14. 192, 3.
    Depellat, 83, 5.
    Depellere, 219, 3.
    Depellit, 149, 13.
    Deplorasti, 83, 7.
    Deponere, 201, 3.
    Depositor, 314, 7.
    Deposituros, 283, 22.
    Deposuit, 247, 18.
    Deprecabamur, 249, 2.
    Deprecandi, 328, 2. 328, 5.
    Deprecetur, 328, 3.
    Deprehendatur, 388, 4.
    Deprehendisti, 94, 6. 217, 6.
    Deprehenditur, 187, 7.
    Deprimit, 238, 20.
    Depugnant, 297, 4.
    Depulit, 242, 6.
    Depulsa, 258, 11.
    Depulsione, 72, 7.
    Depulsor, 297, 14.
    Depulsus, 49, 2.
    Derelinquit, 267, 15, 298, 25.
    Descendens, 314, 15.
    Descendere, 102, 9.
    Descendit, 267, 17. 351, 30.
    Descendunt, 131, 1.
    Describas, 239, 22.
    Describeres, 43, 7.
    Deseras, 112, 5.
    Deserat, 60, 8. 208, 8.
    Desererem, 32, 2.
    Deserentur, 266, 13.
    Deserit, 80, 6. 93, 9. 191, 2. 218, 30.
    Deserta, 273, 9.
    Deserti, 266, 23. 279, 14.
    Desertos, 264, 4.
     Deserunt, 267, 5.
    Desiderabas, 187, 14.
    Desiderant, 178, 5. 180, 2. 238, 19, aliisque locis 2.
    Desiderare, 176, 5.
    Desiderari, 178, 16. 265, 5.
    Desideras, 52, 1 212, 7.
    Desiderat, 178, 19. 187, 15. 218, 31, aliisque locis 3.
    Desideratis uerbum, 135, 1.
    Desideratur, 232, 15. 240, 2.
    Desiderent, 239, 13. 268, 16. 268, 17.
    Desideres, 103, 8.
    Desideret, 237. 15.
    Desideretur, 219, 25. 239, 22.
    Desiderio, 92, 2. 119, 4.
    Desidero, 231, 23. 246, 2. 265, 21. 287, 13.
    Desidit, 340, 21.
    Desierint, 108, 7.
    Desierit, 74, 2. 136, 10. 272, 2. 273, 9.
    Designare, 172, 1.
    Designarem, 9, 2.
    Designat, 335, 16.
    Desinant, 272, 23.
    Desinat, 349, 4.
    Desine, 166, 11.
    Desinet, 297, 26.
    Desinit, 74, 3. 132, 5. 174, 4, aliisque locis 4.
    Desinite, 212, 14.
    Desinunt, 195, 7. 267, 6. 351, 21.
    Desipis, 347, 8.
    Desistam, 52, 4.
    Desisti, 85, 6.
    Desistis, 137, 12. 222. 9.
    Desistit, 96, 2. 194, 12. 219, 3. 272, 23
    Desistunt, 267, 7.
    Desit, 264, 11. 265, 25, 336, 8.
    Desolatum, 109, 5.
    Despectiores, 194, 5.
    Despiciens, 350, 28.
    Despicit, 218, 32. 260, 1. 347, 7.
    Despiciunt, 298, 7.
    Destinatum, 187, 2.
    Destiterit, 237, 4.
    Destituit, 86, 9.
    Destituta, 239, 24.
    Destitutus, 343, 10.
    Destruitur, 279, 18.
    Desuper. 27, 3. 36, 6. 337, 8. 352, 20.
    Det, 254, 8.
    Detegas, 42, 3.
    Detegat, 290, 4.
    Detegit, 165, 3.
    Deterat, 172, 9.
    Deteriora, 282, 10.
    Deteriorem, 297, 28.
    Deterrent, 298, 16.
    Detexit, 166, 9.
    Detinetur, 273, 8.
    Detorqueri, 325, 1.
    Detrahat, 269, 7.
    Detraherent, 13, 2.
    Detrahunt, 122, 7. 277, 16.
    Detraximus, 100, 4.
    Detraxit, 35, 2. 46, 3.
    Detrectantium, 247, 6.
    Detrudat, 272, 28.
    Detruditis, 136, 5.
    Detrusisti, 282, 10.
    Detulere, 57, 4.
    Detulisse, 44 10.
    Deum, 83, 4. 84, 9. 208, 5, aliisque locis 18.
    Deus, 44, 9. 54, 2. 80, 2, aliisque locis 20.
    Deuenerit, 194, 9.
    Deuie, 212, 1.
    Deuiis, 241, 2. 313, 4.
    Deuios, 166, 6. 214, 1.
    Deuitare, 239, 15.
    Deuitat, 237, 19.
    Deuius, 177, 3.
    Deuorassent, 48, 2.
     Dextera, 12, 1.
    Dextra, 184, 3.
    Dextra, 97, 1.
    Dic, 84, 1. 84, 6.
    Dicam, 119, 5. 246, 28. 280, 11.
    Dicamus, 267, 9. 350, 7.
    Dicantur, 210, 2. 352, 16.
    Dicas 351, 3.
    Dicatur, 326, 7.
    Dicebas, 170, 6. 239, 28. 248, 11. 248, 15.
    Dicendi, 108, 3.
    Dicentes, 344, 2.
    Dicere, 53, 5. 165, 4. 179, 17, aliisque locis 2.
    Diceremur, 56, 5.
    Dicerent, 283, 23.
    Diceretur, 53, 9.
    Dices, 262, 7.
    Dici, 219, 12. 279, 1. 281, 26. 297, 7.
    Dicimur, 51, 1.
    Dicis, 171, 5. 318, 1.
    Dicitur, 159, 6. 228, 8. 350, 15.
    Dictant, 2, 3.
    Dictantes, 12, 3.
    Dictat, 168, 25.
    Dictum, 210, 4.
    Dicturam, 246, 26.
    Dicturum, 54, 6. 336, 1.
    Didiceram, 44, 7.
    Didiceris, 249, 9.
    Didicisti, 103, 5. 157, 2. 272, 21.
    Die, 50, 6.
    Diebus, 89, 6.
    Diem, 27, 5. 50, 4. 168, 3, aliisque locis 2.
    Dies, 83, 5. 10, 22. 112, 4, aliisque locis 5.
    Differas, 292, 14.
    Differentibus, 343, 9.
    Differre, 218, 14. 288, 4.
    Differt, 273 7.
    Difficiliori, 324, 1.
    Difficilis, 280, 5.
    Difficultas, 305, 19.
    Difficultate, 157, 11.
    Diffluere, 178, 4. 295, 18. 305, 21.
    Diffundi, 295. 17.
    Diffundunt, 238, 11.
    Diffusa, 162, 7.
    Digerit, 294, 4.
    Digesta, 294, 6.
    Digna, 350, 5. 350, 20.
    Dignam, 2 5, 8.
    Dignissima, 312, 3.
    Dignissime, 230, 1.
    Dignissimum, 137, 8. 177, 5. 179, 10, aliisque locis 2.
    Dignitas, 149, 16. 150, 1. 193, 10. 194, 5.
    Dignitate, 146, 8. 256, 1.
    Dignitatem, 57, 4. 136, 4.
    Dignitates, 110, 4. 180, 2. 192, 1, aliisque locis 4.
    Dignitatibus, 61, 5. 145, 1. 146, 8, aliisque locis 6.
    Dignitatis, 57, 5. 145, 2. 194, 2.
    Dignitatum, 101, 1.
    Dignius, 230, 23.
    Dignius, 149, 6.
    Dignos, 149, 16. 193, 6. 283, 29. 297, 5.
    Dignoscere, 14, 6.
    Dignoscit, 297, 11. 319, 3. 350, 13. 350, 25.
    Dignum, 157, 19. 193, 9. 216, 5, aliisque locis 2.
    Diis, 297, 21.
    Diiudicat, 337, 8.
    Dilabatur, 249, 3.
    Dilabitur, 228, 14.
    Dilabuntur, 320, 7.
    Dilatare, 157, 17.
    Dilige, 286, 8.
    Diligenter, 334, 4.
    Diligentia, 238, 14.
    Diluuium, 146, 2.
    Diminutis, 228, 12.
     Dimissos, 281, 23.
    Dimotis, 87, 6.
    Dira, 277, 17.
    Dirigebas, 54, 7.
    Dirigens, 296, 16. 299, 18.
    Diripiendas, 36, 5.
    Discedens, 166, 10.
    Discedit, 295, 16. 295, 18.
    Discedunt, 101, 12.
    Disceres, 281, 21.
    Discernat, 319, 3.
    Discernendo, 343, 7.
    Discernere, 297, 6.
    Discernitis, 350, 27.
    Discerpentibus, 299, 5.
    Discesseris, 93, 5.
    Discesserit, 94, 13. 299, 13.
    Discessi, 103, 6.
    Disciderunt, 33, 7.
    Disciplinis, 60, 2.
    Discit, 244, 2.
    Discordant, 157, 18.
    Discordia, 330, 4.
    Discordie, 45, 1.
    Discordias, 48, 5.
    Discors, 246, 8. 301, 15. 329, 1.
    Discrepant, 230, 16. 236, 14.
    Discrepare, 218, 22. 347, 4.
    Discreparent, 231, 25. 236, 8.
    Discretionem, 231, 23.
    Discretionis, 10, 4.
    Discriminis, 61, 9.
    Discussa, 26, 1.
    Disiice, 226, 4.
    Disiunctum, 328, 12.
    Dispensans, 352, 22.
    Dispensari, 298, 19.
    Dispensatio, 297, 28.
    Dispertit, 218, 23.
    Displicere, 35, 6.
    Disponat, 296, 16.
    Disponentem, 299, 21.
    Disponentis, 247, 3.
    Disponeret, 246, 12.
    Disponit, 246, 21. 246, 23. 247, 13, aliisque locis, 6.
    Disposite, 298, 11.
    Dispositio, 294, 1.
    Dispositione, 352, 7.
    Dispositionis, 288, 7.
    Dispositissima, 257, 14.
    Dispositos, 246, 10.
    Disposuit, 294, 13. 295, 7.
    Disputabas, 248, 17.
    Disputationis, 313, 7.
    Dissentiant, 299, 5.
    Dissentire, 232, 19.
    Dissepta, 303, 4.
    Disseptum, 328, 12.
    Disseram, 145, 1. 200, 1.
    Disserebas, 43, 6. 248, 12.
    Disserere, 281, 17.
    Disseris, 345, 3.
    Disserui, 205, 5.
    Disseruit, 293, 1.
    Dissideant, 272, 12.
    Dissident, 286, 3.
    Dissidentes, 180, 6.
    Dissiliet, 248, 1.
    Dissimile, 297, 8.
    Dissimiles, 299, 10.
    Dissimillimi, 35, 3.
    Dissimulare, 352, 26.
    Dissociantur, 316, 2.
    Dissociaret, 24, 8.
    Dissoluantur, 238, 24.
    Dissoluat, 112, 3.
    Dissoluere, 325, 4.
    Dissolui, 213, 5. 237, 4.
    Dissoluitur, 237, 7.
    Dissolutis, 30, 1.
    Dissone, 61, 1.
    Dissonare, 336, 7.
    Distant, 286, 3.
    Distantes, 157, 10.
    Distenditur, 157, 4.
    Distinctione, 133, 6.
    Distingueris, 133, 12.
    Distractus, 212, 8.
     Distrahunt, 76, 5.
    Distrauerint, 237, 10.
    Distribuit, 298, 4. 334, 2.
    Distributa, 294, 4.
    Distribute, 237, 9.
    Ditetis, 214, 6.
    Diu, 200, 5. 334, 3.
    Diuelleret, 246, 8.
    Diuersa, 218, 21. 230, 3. 230, 15, aliisque locis 7.
    Diuersam, 229, 19.
    Diuersarum, 157, 17.
    Diuersis, 180, 4. 246, 6. 265, 2. 343, 9.
    Diuersitas, 246, 8.
    Diuersitate, 157, 11.
    Diuerso, 176, 3. 177, 1.
    Diuersum, 76, 5. 230, 2. 230, 4, aliisque locis 4.
    Diuersus, 237, 2.
    Diues, 107, 1. 190, 1
    Diuidentibus, 239, 1.
    Diuidis, 66, 4.
    Diuidit, 340, 17.
    Diuina, 257, 2. 293, 9. 295, 6, aliisque locis 5.
    Diuina, 292, 10. 296, 11. 297, 19. 352, 7.
    Diuine, 83, 6. 86, 11. 248, 9, aliisque locis 13.
    Diuinam, 273, 9. 325, 7. 345, 2, aliisque locis 4.
    Diuinarum, 43, 5.
    Diuinationem, 334, 2.
    Diuini, 299, 16. 343, 14. 350, 20. 351, 7.
    Diuinis, 295, 1. 320, 4.
    Diuinitas, 230, 22. 231, 4.
    Diuinitatem, 231, 6.
    Diuinitati, 295, 11.
    Diuinitatis, 231, 4.
    Diuinitus, 118, 5.
    Diuino, 350, 17.
    Diuinum, 135, 9. 219, 32. 297, 25, 351, 19.
    Diuinus, 350, 28. 352, 9.
    Diuisa, 340, 18.
    Diuites, 188, 12.
    Diuitie, 131, 5. 132, 8. 137, 6. 150, 1.
    Diuitiarum, 166, 12.
    Diuitias, 132, 10. 134, 11. 178, 5, aliisque locis 2.
    Diuitiis, 134, 12. 177, 4. 187, 8, aliisque locis 2.
    Diuturnior, 280, 1. 281, 21.
    Diuturnitas, 239, 9.
    Diuturnitate, 158, 6.
    Diuturnitatem, 158, 10.
    Dixerat, 312, 1.
    Dixerim, 61, 2.
    Dixeris, 267, 11. 273, 1.
    Dixi, 314, 11.
    Diximus, 177, 1. 195, 4. 229, 15, aliisque locis 2.
    Dixisti, 75, 2. 257, 4. 312, 4.
    Dixit, 25, 4. 210, 8.
    Doceat, 242, 2.
    Doctrina, 243, 3.
    Docui, 247, 2.
    Docuisti, 304, 7.
    Documenta, 52, 1.
    Doleas, 134, 8.
    Dolor, 5, 2. 76, 2. 76, 5. 90, 3.
    Dolore, 71, 1. 92, 5. 119, 4. 283, 9.
    Dolorem, 257, 3.
    Dolores, 12, 5. 209, 3
    Doloribus, 126, 6. 179, 17.
    Doloris, 109, 2.
    Doluisti, 75, 7. 86, 3.
    Domesticis, 248, 19.
    Domet, 202, 2.
    Domine, 95, 8.
    Dominam, 95, 3. 101, 11.
    Dominatam, 155, 2.
    Dominis, 270, 10.
    Domino, 134, 4.
    Dominos, 253, 1. 269, 10.
    Dominum, 251, 13. 309, 7.
     Dominus, 262, 1. 302, 12.
    Domitor, 182, 10.
    Domo, 110, 8. 257, 14.
    Domos, 252, 2. 260, 6.
    Domuit, 308, 7.
    Domum, 129, 5. 179, 5. 258, 9.
    Domus, 59, 1. 162, 8.
    Domus, 45, 5. 134, 4.
    Dona nomen, 131, 3. 254, 5.
    Donamus, 254, 3.
    Donat, 234, 5. 311, 4.
    Donati, 281, 8.
    Donec, 260, 6.
    Dorsa, 261, 8.
    Dotes, 119, 2.
    Draconi, 309, 3.
    Due, 351, 9.
    Dubio procul, 351, 30.
    Dubitabilis, 268, 15.
    Dubitabis, 264, 17.
    Dubitandum, 246, 3. 246, 4.
    Dubitare, 239, 14. 264, 15. 272, 11.
    Dubitari, 126, 3. 188, 8. 218, 5, aliisque locis 3.
    Dubitas, 265, 24. 283, 6.
    Dubitat, 119, 9. 125, 9. 149, 8, aliisque locis 2.
    Dubitatio, 298, 12.
    Dubitatione, 292, 6.
    Dubitatur, 336, 5.
    Dubitauerit, 248, 2.
    Dubites, 288, 8.
    Dubitet, 229, 4.
    Dubito, 238, 2. 264, 1.
    Dubium, 149, 4. 212, 1. 232, 2. 263, 13.
    Ducatur, 327, 17.
    Duce, 36, 2.
    Ducem, 276, 12.
    Ducendam, 335, 22.
    Ducere, 171, 5. 254, 15.
    Duces uerbum, 130, 1.
    Duci uerbum, 283, 18. 349, 14.
    Ducimus, 239, 5.
    Ducis nomen, 275, 1.
    Ducis uerbum, 221, 5.
    Ducit, 186, 4. 266, 11. 294, 11, aliisque locis 2.
    Ducitur, 298, 4.
    Ductu, 258, 11.
    Dudum, 89, 4. 98, 1. 239, 16, aliisque locis 5.
    Dulcedinem, 299, 24.
    Dulcedinis, 93, 8. 108, 5.
    Dulcedo, 123, 7.
    Dulces, 14, 2.
    Dulcescant, 171, 4.
    Dulci, 183, 4 183, 10. 252, 10.
    Dulcia, 297, 9.
    Dulcibus, 6, 1. 12, 6.
    Dulcior, 174, 1.
    Dum, 7, 3. 9, 1. 61, 3. 92, 5, aliisque locis 23.
    Duo, 230, 15. 264, 9. 265, 16.
    Duobus, 330, 1.
    Duorum, 111, 1.
    Duos, 110, 7. 223, 3.
    Dura, 98, 4. 238, 23. 288, 3.
    Duram, 291, 1.
    Durare, 303, 7.
    Durat, 239, 9.
    Duri, 308, 6.
    Duris, 298, 5.
    Durum, 280, 7.
    Dux, 36, 4. 227, 1.
    Duxerit, 168, 5.

E
    E, 210, 4. 340, 2.
    E contrario, 325, 6.
    E conuerso, 325, 16.
    Ea nomin. sing., 84, 12. 92, 2 159 6, aliisque locis 9.
    Ea nomin. plur., 213, 7. 230, 19. 238, 17, aliisque locis 7.
    Ea accus. plur., 60, 6. 75, 5. 134, 12, aliisque locis 19.
    Ea, 33, 7. 92, 7. 102, 9, aliisque locis 8.
     Eadem, 94, 10. 94, 17. 132, 6, aliisque locis 16.
    Eadem ablat., 11, 2.
    Eam, 30, 3. 74, 2. 86, 10, aliisque locis 12.
    Eamdem, 11, 8. 146, 5. 232, 18, 336, 17.
    Earum, 44. 3. 132, 1. 238, 4. 336, 6.
    Eas, 44, 2. 189, 2. 192, 4, aliisque locis 3.
    Eat, 173, 4.
    Ebore, 74, 4.
    Ebrius, 179, 5.
    Ecce, 2, 3.
    Echinis, 215, 8.
    Edat, 174, 2.
    Edisseras, 292, 3.
    Edit, 208, 2.
    Edita, 105, 3. 275, 5.
    Edixit, 50, 4.
    Educatus, 24, 2.
    Educaui, 101, 6.
    Effecerat, 52, 6.
    Effecisse, 53, 12. 264, 16.
    Effecit, 201, 1.
    Effectibus, 149, 13.
    Effectu, 149, 19.
    Effectum, 232, 14. 294, 10. 299, 12.
    Effectus, 237, 2. 264, 10. 266, 17, aliisque locis 2.
    Effeta, 228, 14.
    Effeto, 5, 4. 22, 1.
    Efficacem, 280, 9. 335, 1.
    Efficacior, 201, 6.
    Efficax, 198, 5. 320, 5.
    Efficere, 148, 11, 187, 6. 198, 1. 264, 2.
    Efficiendum, 61, 10.
    Efficiens, 341, 2.
    Efficientia, 246, 11. 267, 18.
    Efficientiam, 236, 10.
    Efficit, 126, 8. 149, 16. 150, 4, aliisque locis 3.
    Effingere, 349, 19.
    Efflagito, 170, 7.
    Effugere, 352, 5.
    Effundendo, 132, 2.
    Effuso, 152, 3.
    Egeat, 218, 2. 218, 15. 219, 2. 246, 19.
    Egebit, 188, 6.
    Egens, 179, 8.
    Egentem, 107, 2.
    Egere, 217, 10. 218, 11.
    Egeret, 188, 7.
    Eget, 43, 1. 187, 14. 187, 15 bis.
    Egimus, 281, 17.
    Ego, 14, 5. 43, 1. 45, 3, aliisque locis 24.
    Egrediare, 248, 9.
    Egrediaris, 248, 8.
    Eheu, 7, 1. 214, 1.
    Ei, 73, 3. 83, 2. 95, 3, aliisque locis 4.
    Eidem, 280, 23. 319, 1.
    Eis, 123, 2. 131, 3. 146, 7, aliisque locis 10.
    Eisdem, 50, 6. 110, 9. 136, 7. 298, 14.
    Eius, 12, 1. 12, 5. 25, 4, aliisque locis 12.
    Eiusdem, 44, 4. 271, 4.
    Elabi, 281, 9.
    Elaborant, 177, 5.
    Elaborat, 238, 9.
    Eleaticis, 14, 1.
    Elegi nomen, 3, 1.
    Elegisti, 95, 4.
    Elementa, 222, 2. 296, 5. 301, 17.
    Elementum, 11, 7.
    Elephantos, 212, 12.
    Elicit, 299, 12.
    Eligende, 200, 4.
    Eliminat, 299, 21.
    Elinguem, 24, 6.
    Elucet, 119, 6.
    Eludere, 92, 4.
    Elusus, 78, 3.
    Emarcescere, 305, 22.
     Emendant, 298, 16.
    Emeres, 118, 9.
    Emerunt, 298, 9.
    Emetiendum, 313, 4.
    Emicat, 28, 1.
    Eminent, 266, 18.
    Eminet, 43, 2.
    Eminus, 336, 18.
    Emisses, 166, 11.
    Emissus, 27, 4.
    Emtam, 254, 4.
    En, 324, 1.
    Enatabimus, 120, 4.
    Enatet, 347, 1.
    Eneruatius, 267, 2.
    Enim, 5, 1. 12, 6. 32, 6, aliisque locis 117.
    Ense, 286, 2.
    Eo nomen, 13, 2. 36, 7. 136, 5, aliisque locis 18.
    Eo aduerbium loci, 186, 3. 212, 2.
    Eo loci, 314, 7.
    Eo quo magis, 194, 3.
    Eo ipso quod, 272, 7.
    Eo usque, 92, 4.
    Eo pro, ideo, 137, 7. 165, 5.
    Eodem, 33, 2. 50, 6. 187, 1, 351, 16.
    Eorum, 33, 10. 193, 3. 198, 2, aliisque locis 16.
    Eos, 135, 4. 193, 10. 194, 1, aliisque locis 10.
    Eosdem, 102, 2. 267, 9. 267, 10. 268, 8.
    Epicureum, 33, 4.
    Epicurus, 179, 1.
    Equitandi, 232, 14.
    Equitare, 232, 13.
    Equos, 174, 6. 285, 4.
    Erant, 11, 1.
    Erat, 8, 2. 32, 3. 43, 6, aliisque locis 5.
    Erecte, 266, 8.
    Erepte, 188, 5.
    Ereptor, 273, 1.
    Erga, 94, 3.
    Ergo, 164, 5. 270, 7.
    Erigamur, 345, 10.
    Eripi, 125, 4.
    Eripiat, 188, 4.
    Eripies, 212, 5.
    Erit, 157, 21. 229, 6. 234, 1, aliisque locis 7.
    Errare, 179, 6.
    Erra, 94, 3.
    Error, 56, 3. 124, 3. 137, 1, aliisque locis 6.
    Errore, 33, 10. 36, 2. 327, 7.
    Erroris, 242, 4. 336, 12.
    Erubescant, 204, 5.
    Eructantibus, 146, 2.
    Es, 24, 1. 42, 1. 72, 3, aliisque locis 7.
    Escas, 182, 3. 183, 8. 239, 5.
    Esse, 33, 9. 44, 5. 48, 5, aliisque locis 324.
    Essem, 48, 6.
    Essent, 131, 3.
    Esset, 11, 7. 14, 6. 14, 7, aliisque locis 15.
    Est, 9, 3. 14, 11. 23, 1, aliisque locis 402.
    Esurire, 188, 12.
    Et, 3, 1.5, 2.5, 4, aliisque locis 193.
    Et initio periodi, 132, 7. 136, 1. 231, 8, aliisque locis 9.
    Et enim, 158, 6. 158, 10. 165, 5, aliisque locis 17.
    Etiam, 10, 7. 53, 3. 54, 4, aliisque locis 67.
    Etiamsi, 325, 13. 326, 2. 335, 14.
    Etsi, 112, 3. 179, 4. 257, 3, aliisque locis 2.
    Eum, 14, 2. 171, 2. 193, 8, aliisque locis 8.
    Eumdem, 295, 12.
    Eundo, 350, 4.
    Euphrates, 316, 1.
    Euri, 128, 2.
    Euridicen, 254, 114.
     Euripi, 97, 2.
    Euripidis, 210, 7.
    Eurus, 275, 3.
    Euacuabo, 352, 1.
    Euandri, 310, 5.
    Euaseras, 24, 2.
    Eueniant, 335, 25. 351, 23. 331, 26.
    Eueniat, 297, 26.
    Eueniendi, 325, 14. 335, 13.
    Euenire, 324, 5. 326, 4. 326, 2, aliisque locis 4.
    Euenirent, 335, 25.
    Euenit, 272, 28. 305, 12.
    Eueniunt, 326, 3. 335, 10.
    Euentum, 60, 6. 313, 9. 314, 14, aliisque locis 3.
    Euentura, 326, 8. 326, 21. 335, 24. aliisque locis 3.
    Euenturum, 325, 5. 326, 15, 351, 3.
    Euentus, 55, 7. 326, 6. 326, 11, aliisque locis 5.
    Euici, 74, 4.
    Euidentius, 267, 19.
    Euitari, 326, 12.
    Euolet, 222, 4.
    Euoluere, 292, 2.
    Ex, 87, 1. 87, 4. 94, 14, aliisque locis 66.
    Exacerbare, 298, 21.
    Exa erbasse, 48, 5.
    Exacerbes, 95, 4.
    Exequatis, 145, 2.
    Exequetur, 273, 3.
    Exestuantis, 97, 2.
    Exaggerat, 288, 2.
    Exarescere, 238, 4.
    Exarmaueris, 40, 4.
    Excedere, 344, 11.
    Excedunt, 295, 11.
    Excellat, 136, 9.
    Excellentiam, 58, 5. 133, 7.
    Excellenter, 298, 1.
    Excellentioribus, 282, 8.
    Excellentis, 136, 2.
    Excellentissimum, 179, 15.
    Excelsa, 279, 18. 352, 25.
    Excelso, 350, 16.
    Exceperit, 55, 7.
    Excepi, 45, 4.
    Exceptas, 239, 4.
    Excessit, 14, 5.
    Excipiat, 106, 3.
    Excitans, 341, 5.
    Excitantis, 38, 5.
    Excitare, 283, 15. 285, 1.
    Excitat, 234, 10.
    Excitatur, 243, 3.
    Excitaueris, 264, 2.
    Excitet, 343, 4.
    Excitus, 341, 10.
    Exclamare, 61, 12.
    Exclamat, 204, 2.
    Excogitari, 204, 4. 229, 3. 239, 23, aliisque locis 2.
    Exegimus, 249, 2.
    Exemplar, 43; 8.
    Exempli, 280, 19. 311, 2.
    Exemplo, 221, 5. 336, 17.
    Exemplorum, 198, 3.
    Exemplum, 280, 16 298, 10.
    Exemtam, 159, 9.
    Exercendi, 304, 4.
    Exercere, 102, 1. 147, 8. 268, 17.
    Exerceri, 281, 16.
    Exercet, 18, 5. 176, 3. 273, 2. 305, 2. 306, 2.
    Exercetur, 295, 2.
    Exercitatione, 166, 5. 298, 6.
    Exercitii, 299, 2.
    Exercitus, 36, 1.
    Exercuit, 314, 10.
    Exeris, 347, 9.
    Exhausti, 261, 6. 292, 5.
    Exhorreat, 122, 3.
    Exhortatio, 312, 2.
    Exigeretur, 47, 4.
    Exigua, 212, 11.
    Exigue, 157, 1.
     Exigui, 350, 1.
    Exiguis, 157, 8.
    Exilis, 156, 4.
    Existat, 228, 6. 257, 5. 338, 1.
    Existendi, 335, 31. 351, 3.
    Existendo, 351, 23.
    Existere, 228, 5. 230, 8. 313, 14, aliisque locis 2.
    Existimant, 297, 3. 298, 15.
    Existimare, 229, 20.
    Existimari, 72, 3. 109, 4. 149, 7. 265, 27.
    Existimas, 86, 6. 111, 8. 257, 13, aliisque locis 3.
    Existimat, 320, 1. 335, 3. 336, 11.
    Existimatio, 60, 5. 60, 8.
    Existimatione, 61, 5. 136, 7.
    Existimatis, 137, 2.
    Existimauerim, 83, 3.
    Existiment, 279, 15.
    Existimet, 326, 13.
    Existit, 295, 14. 337, 1.
    Existunt, 351, 30.
    Exitii, 55, 1.
    Exitus, 80, 7. 94, 16. 209, 5, aliisque locis 4.
    Exoptandas, 94, 18.
    Exopto, 279, 14.
    Exordiis, 296, 9.
    Exordio, 269, 19.
    Exordium, 219, 35. 228, 13. 337, 20.
    Exorsa, 91, 2. 313, 9.
    Exosa, 119, 3. 119, 10.
    Expedienda, 312, 2.
    Expedire, 334, 8.
    Expedita, 334, 4.
    Expediunt, 343, 8.
    Expellere, 199, 9.
    Expendero, 334, 8.
    Experimentum, 298, 8.
    Experior, 312, 4.
    Expertem, 272, 4.
    Expertes, 272, 17.
    Expertum, 210, 6.
    Expertus, 122, 3. 199, 7.
    Expetenda, 236, 13. 268, 9. 268, 10. 268, 12. 268, 13.
    Expetende, 195, 8.
    Expetendorum, 219, 10. 232, 7. 232, 11. 266, 20.
    Expetendum, 150, 2.
    Expeti, 232, 9.
    Expetibilis, 147, 1.
    Expetitur, 232, 12.
    Explendam, 210, 2.
    Explere, 268, 17.
    Expleri, 188, 17.
    Expletur, 188, 17.
    Expleturas, 190, 2.
    Explicabas, 249, 1.
    Explicare, 165, 5. 210, 1. 292, 2. 299, 17.
    Explicaret, 246, 11.
    Explicari, 264, 11.
    Explicat, 340, 9.
    Explicata, 294, 6.
    Explicatio, 294, 5.
    Explicatur, 295, 16.
    Explicet, 162, 7. 289, 5.
    Exponam, 246, 5.
    Exprimere, 349, 23.
    Exsilii, 31, 2.
    Exsilium, 50, 1. 72, 1. 123, 3.
    Exsortes, 83, 6.
    Exspectare, 14, 8. 279, 16. 299, 24.
    Exspectas, 42, 3.
    Exspectationem, 111, 2.
    Exspectaui, 171, 2.
    Exspecto, 219, 30, 232, 3.
    Exspoliatum, 86, 3.
    Exstat, 208, 6.
    Exstet, 159, 6.
    Exstincti, 153, 3.
    Exstirpare, 84, 13.
    Exstiterit, 228, 12.
    Exstiturum, 351, 2.
    Exsul, 74, 2. 287, 4.
    Exsulare, 73, 3.
    Exsulat, 301, 15.
     Exsulem, 72, 1. 86, 3.
    Exsules, 263, 2.
    Extendisse, 205, 4.
    Extento, 346, 2.
    Exteros, 194, 15.
    Exteris, 341, 13.
    Externa, 133, 13. 249, 3.
    Externe, 221, 2.
    Externas, 17, 1.
    Externis, 135, 7.
    Externum, 249, 4.
    Extimescas, 40, 3.
    Extimis, 340, 2.
    Extimum, 261, 7.
    Extimus, 295, 15.
    Extra cum regimine, 337, 6.
    Extra sine regim., 124, 3. 237, 17. 238, 12, aliisque locis 5.
    Extrema, 228, 14. 272, 18. 280, 3. 320, 8.
    Extrema ablat., 14, 8.
    Extremam, 156, 2.
    Extremo, 11, 4 76, 3. 153, 6.
    Extrinsecus, 176, 8. 188, 6. 229, 17, aliisque locis 6.
    Extulisset, 10, 6.
    Exuberans, 298, 3.
    Exuberat 121, 1.
    Exuit, 307, 6.
    Exutus, 61, 5.

F
    Fabricii, 163, 1.
    Fabula, 254, 13.
    Fabulis, 247, 16.
    Fac, 171, 8.
    Facere, 126, 7. 148, 5. 128, 15, aliisque locis 11.
    Facerent, 299, 8.
    Faceres, 58, 6.
    Faceret, 52, 2.
    Faciam, 171, 9.
    Faciant, 132, 9. 299, 5. 350, 18.
    Facias, 352, 4.
    Faciat, 283, 12.
    Faciatis, 136, 3.
    Facie, 133, 9.
    Faciem, 30, 2.
    Facienda, 294, 12.
    Faciende, 294, 9.
    Faciendum, 219, 32.
    Faciens, 199, 5.
    Facientem, 45, 4.
    Facientis, 283, 9.
    Facientium, 351, 31.
    Facies nomen, 43, 3. 74, 4. 276, 3. 347, 5.
    Faciet, 133, 14. 194, 10. 201, 5.
    Facile, 25, 2. 122, 2. 149, 18, aliisque locis 5.
    Facili, 139, 2.
    Facinoris, 56, 1.
    Facinorum, 257, 10. 279, 18.
    Facinus, 61, 10.
    Facis, 225, 4.
    Facit, 74, 6. 94, 14. 94, 18, aliisque locis 12.
    Faciunt, 188, 10. 189, 1. 268, 18, aliisque locis 2.
    Facta, 324, 6.
    Facte, 53, 9. 148, 2.
    Factum, 55, 6. 75, 6. 93, 4, aliisque locis 3.
    Facturum, 54, 7.
    Factus, 118, 9.
    Facultate, 337, 22.
    Facultatem, 336, 16.
    Facundie, 110, 10.
    Falce, 173, 3.
    Fallacem, 7, 5.
    Fallacium, 87, 6.
    Fallax, 98, 2. 165, 2. 194, 13, aliisque locis 2.
    Falli, 241, 2, 324. 5. 324, 9.
    Fallit, 166, 2.
    Fallitur, 326, 22.
    Fallor, 219, 16.
    Falsa, 175, 1. 177, 3. 187, 7, aliisque locis 2.
     False, 94, 5. 118, 1. 219, 13. 219, 16.
    Falsi, 55, 8.
    Falsis, 32, 1. 87, 4. 149, 18. 204, 3.
    Falsitate, 75, 3.
    Falsitati, 326, 16.
    Falsitatis, 327, 7.
    Falso aduerb., 53, 4. 204, 5.
    Falsum, 158, 19. 217, 9. 280, 8.
    Fama, 156, 3. 157, 12. 157, 14, aliisque locis 4.
    Fama, 157, 7. 159, 3.
    Fame, 55, 6. 157, 20. 157, 22.
    Famam, 158, 4.
    Famem, 188, 14.
    Familiarem, 200, 3.
    Familiares, 33, 9.
    Familiaribus, 200, 1.
    Familiaris, 121, 2. 201, 6. 297, 22. 298, 21.
    Familiaritas, 198, 1.
    Familiaritatem, 92, 5.
    Familiarium, 54, 1.
    Famis, 47, 1.
    Famule, 101, 11.
    Famulantibus, 295, 1.
    Famulari, 298, 18.
    Famulorum, 134, 3.
    Fas, 32, 3. 36, 8. 52, 8, aliisque locis 7.
    Fata, 4, 2.
    Fatalis, 294, 8. 295, 4. 295, 11, aliisque locis 3.
    Fateamur, 187, 5. 218, 15. 240, 3.
    Fateare, 188, 3.
    Fatebare, 335, 6.
    Fatebimur, 52, 4.
    Fatebor, 351, 6.
    Fateor, 188, 3. 219, 11. 265, 1, aliisque locis 2.
    Fati, 292, 9. 295, 10. 295, 19, aliisque locis 2.
    Fatigat, 270, 5.
    Fatigatum, 299, 24.
    Fatigatus, 313, 4.
    Fatiscant, 303, 4.
    Fatiscere, 328, 12.
    Fato, 294, 12. 295, 8. 295, 19.
    Fatum, 38, 1 285, 2. 293, 7, aliisque locis 7.
    Faucibus, 48, 2.
    Faueret, 7, 3.
    Fauor, 178, 8.
    Fauore, 101, 6.
    Febris, 213, 4.
    Fecerit, 93, 7. 132, 7. 149, 15. 185, 5.
    Fecimus, 100, 3.
    Fecisset, 283, 8.
    Fecit, 50, 8. 98, 4. 133, 15. 148, 5. 201, 5.
    Fecunde, 238, 6.
    Fefellit, 84, 5.
    Felicem, 8 1. 111, 7. 118, 1, aliisque locis 6.
    Felices, 86, 5. 187, 5. 280, 20.
    Felicia, 103, 3. 258, 5.
    Felicior, 280, 22.
    Feliciores, 280, 13.
    Felicis, 4, 1.
    Felicissimi, 122, 3.
    Felicissimum, 110, 1. 178, 3.
    Felicitas, 60, 7. 125, 7. 198, 2, aliisque locis 5.
    Felicitate, 298, 5. 298, 18.
    Felicitatem, 94, 12. 119, 3. 124, 3, aliisque locis 4.
    Felicitatis, 94, 5. 109, 5. 110, 4, aliisque locis 12.
    Felix, 6, 1. 99, 2. 121, 3, aliisque locis, 7.
    Fera, 286, 4.
    Feraces, 95, 7.
    Feracior, 215, 5.
    Feras uerbum, 347, 10.
    Feratur, 125, 11.
    Fere, 57, 1. 157, 1. 178, 19. 179, 11.
    Ferendum, 13, 22.
    Ferire, 39, 2.
    Ferit, 29, 1. 211, 6. 341, 8.
     Feroces, 202, 2.
    Feros, 40, 1.
    Ferox, 273, 2.
    Ferre, 120, 7. 129, 2. 182, 4, aliisque locis 5.
    Fertilis, 21, 1.
    Fertur, 97, 2. 309, 6.
    Ferunt, 212, 11. 213, 8. 238. 6.
    Ferus, 152, 2, 308, 2.
    Feruens, 142, 10.
    Feruente, 291, 2.
    Feruentes, 115, 1.
    Feruet, 273, 1.
    Feruida, 66, 3. 302, 3.
    Feruor, 251, 11.
    Festinant, 178, 2.
    Festinare, 265, 3.
    Festinat, 210, 3. 299, 19.
    Festinent, 239, 25. 247, 2.
    Festinet, 237, 18.
    Festino, 313, 1.
    Festiue, 158, 17.
    Fetuum, 296, 7.
    Fiant, 298, 12. 335, 32. 350, 17.
    Fiat, 296, 17.
    Fida manendi, 94, 13.
    Fide, 78, 3. 167, 1. 168, 17. 313, 7.
    Fidelibus, 138, 2.
    Fidelis, 163, 1.
    Fidelium, 166, 28.
    Fidem, 60, 1. 248, 19. 301, 19.
    Fides, 112, 4. 264, 8.
    Fidibus, 181, 6
    Fidis, 168, 24.
    Fient, 351, 21.
    Fierent, 336, 2. 351, 24.
    Fieret, 351 28.
    Fieri, 84, 10. 131, 4. 137, 2, aliisque locis 18.
    Fiet, 133, 19.
    Figere, 129, 6. 340, 7.
    Figit, 315, 2.
    Figura, 347, 8.
    Figuram, 336, 22. 336, 23. 337, 10.
    Figuras, 337, 19. 344, 10.
    Figuris, 346, 1.
    Filie, 122, 1.
    Filicem, 173, 3.
    Filii, 122, 1.
    Filio, 53, 9.
    Filios, 210, 4.
    Filis, 11, 1.
    Fine, 68, 3. 106, 10. 126, 5, aliisque locis 4.
    Finem, 176, 4. 186, 2. 187, 3, aliisque locis 3.
    Fines, 178, 4.
    Fingat, 230, 3.
    Fingere, 221, 2.
    Fingi, 228, 12.
    Fingis, 92, 3.
    Fini, 185, 4.
    Finierat, 170, 1.
    Finiret, 280, 3.
    Finiri, 1226, 3. 281, 0.
    Finis, 84, 7. 84, 11. 86, 4. 226, 6. 240, 1.
    Finiti, 158, 11.
    Finitis, 158, 11.
    Firma nomen, 205, 9. 325, 2.
    Firma, 147, 10 258, 6. 335, 20.
    Firma uerbum, 70, 10.
    Firmamentis, 283, 2.
    Firmat, 302, 15.
    Firmior, 299, 25.
    Firmiori, 344, 11.
    Firmioribus, 87, 2.
    Firmis, 304, 8. 305, 24.
    Firmissime, 228, 16.
    Firmissimis, 236, 1.
    Firmitas, 264, 7.
    Firmitate, 24, 3. 238, 12.
    Firmitati, 296, 1.
    Firmiter, 327, 5. 334, 4.
    Firmitudinem, 212, 13.
    Firmius, 230, 23.
    Firmius, 230, 15.
    Fit, 60, 7. 146, 7. 158, 1 aliisque locis 8.
     Fiunt, 231, 4. 231, 6. 236, 15, aliisque locis 6.
    Fixa, 295, 11.
    Fixisti, 239, 27.
    Fixit, 309, 2.
    Fixum, 265, 6.
    Flagellat, 270, 3.
    Flagitiosis, 44, 5.
    Flagitiosum, 61, 9.
    Flagrantes, 299, 9.
    Flagrantior, 251, 10.
    Flagrares, 171, 5.
    Flagrat, 331, 1.
    Flamina, 19, 2. 290, 7.
    Flammas, 238, 19. 289, 4. 301 9.
    Flammata, 152, 1.
    Flammis, 64, 4. 102, 12. 113, 4, aliisque locis 3.
    Flatibus, 17, 2. 105, 1. 128, 2.
    Flatu, 114, 1.
    Flatus, 95, 6.
    Flebilibus, 251, 3.
    Flebilis, 2, 2.
    Flectat, 181, 1.
    Flectendis, 335, 28.
    Flectere, 254, 7.
    Flectit, 184, 2. 301, 6. 302, 11.
    Flentes, 7, 2.
    Flere, 106, 2. 276, 7.
    Fles, 42, 2.
    Fletibus, 3, 1. 12, 2. 25, 5.
    Fletus, 98, 3.
    Fleuisti, 76, 1.
    Fleuit, 308, 1.
    Flexa, 18, 5.
    Flexeris, 172, 2.
    Flexerit, 254, 17.
    Flexos, 303, 2.
    Florente, 2, 1. 257, 8.
    Florere, 287, 6.
    Floribus, 20, 4. 102, 3. 133, 12.
    Florifer, 302, 2.
    Florum, 212, 17.
    Fluctibus, 102, 5. 114, 6, 128, 3. 215, 3.
    Fluctu, 93, 4. 290, 8.
    Fluctus, 70, 8. 270, 4.
    Fluens, 106, 11.
    Fluente, 190, 1.
    Fluentem, 166, 4.
    Fluitabunt, 239, 25.
    Fluitantes, 61, 7.
    Fluitantis, 221, 3.
    Fluitare, 86, 7. 317, 1.
    Fluituras, 296, 13.
    Flumina, 253, 10.
    Flumine, 316, 5.
    Fluxerit, 349, 9.
    Foderet, 314, 7.
    Fodiens, 314, 3.
    Fodisse, 314, 12.
    Fodit, 144, 1.
    Fedatam, 298, 22.
    Fedatus, 61, 5.
    Federa, 70, 5. 329, 1
    Federat, 307, 7.
    Federe, 70, 10. 168, 21. 301, 1.
    Fedis, 202, 4. 273, 7.
    Feditate, 137, 4.
    Fedum, 205, 4.
    Fedus, 168, 2. 299, 3.
    Fomenta, 109, 2. 131, 1.
    Fomentis, 87, 6.
    Fomes, 243, 5.
    Fomitem, 86, 9.
    Fons, 228, 7. 302, 12.
    Fonte, 303, 4. 314, 15. 316, 1. 328, 12.
    Fontem, 226, 2. 250, 2. 327, 4.
    Fontibus, 252, 6.
    Fore, 44, 2. 248, 13. 281, 21.
    Forenses, 188, 4.
    Forent, 101, 12. 231, 24.
    Foret, 10, 3. 50, 4. 194, 11, aliisque locis 3.
    Forinsecus, 343, 2.
    Forma, 115, 3. 221, 4. 228, 2. 232, 7. 249, 3.
    Forma, 237, 8. 337, 8.
    Forme, 212, 16.
     Formaliter 337, 12.
    Formam, 178, 20. 217, 1. 219, 12, aliisque locis 10.
    Formandi, 337, 19.
    Formans, 221, 6.
    Formare, 306, 1.
    Formares, 43, 9.
    Formas, 293, 3. 343, 4.
    Formidabilem, 102, 11.
    Formidandas, 94, 17.
    Formidat, 273, 5.
    Formidinum, 199, 9.
    Formidolosa, 157, 16.
    Formis, 294, 4. 341, 15. 347, 4.
    Fors, 96, 2. 317, 2.
    Forsitan, 247, 18. 279, 15. 297, 27. 298, 19. 298, 23.
    Fortasse, 53, 13.
    Forte, 165, 4. 194, 9. 267, 8. 279, 7. 352, 2.
    Fortem, 149, 9. 305, 17.
    Fortes, 311, 1.
    Fortiter, 247, 12.
    Fortitudinem, 149, 9.
    Fortitudo, 247, 18.
    Fortuita, 83, 3.
    Fortuite, 118, 3.
    Fortuitam, 126, 3.
    Fortuiti, 314, 8.
    Fortuitis, 83, 1. 112, 3. 125, 1. 288, 1. 288, 4.
    Fortuito, 314, 4.
    Fortuitos, 316, 6.
    Fortuitum, 313, 21.
    Fortuna, 7, 3. 68, 7. 94, 12, aliisque locis 7.
    Fortuna, 111, 5. 150, 2. 178. 11, aliisque locis 3.
    Fortune, 43, 2. 56, 3. 60, 6, aliisque locis 20.
    Fortunam, 38, 2. 50, 8. 76, 1, aliisque locis 11.
    Fortunarum, aduerse et prospere, 86, 6.
    Fortunas, 45, 3. 46, 3. 296, 8.
    Fortunatissimis, 122, 6.
    Fortunatum, 111, 8.
    Fortunatus, 166, 11.
    Fortunis, 105, 5.
    Fouens, 208, 7.
    Fouerent, 12, 6.
    Fouet, 111, 3.
    Foui, 101, 5.
    Fragiles, 267, 3.
    Fragili, 212, 11.
    Fragilis, 166, 3. 228, 15.
    Fragilissime, 212, 10.
    Fragilitas, 264, 6.
    Fratre, 152, 2.
    Fratris, 64, 4. 307, 3.
    Fraude, 188, 5.
    Fraudes, 50, 1.
    Fraudibus, 61, 8. 75, 4. 273, 3.
    Fraus, 53, 5. 69, 8.
    Frementi, 290, 8.
    Fremit, 273, 4.
    Fremitu, 182, 7.
    Frena, 106, 9. 168, 14.
    Frenis, 73, 1. 90, 5.
    Frenos, 317, 2.
    Frequentia, 72, 7. 110, 8.
    Frigeret, 283, 19.
    Frigora, 222, 2. 301, 19
    Frigore, 66, 1. 291, 1.
    Frigoribus, 102, 4.
    Frigus, 188, 12. 188, 14.
    Frondes, 67, 3.
    Frondiflue, 66, 1.
    Fronte, 272, 12, 310, 2.
    Frontem, 165, 3. 347, 9.
    Frontibus, 50, 5.
    Fructum, 126, 6. 178, 3. 209, 4.
    Fructus, 110, 5. 133, 12. 133, 15.
    Fruens, 159, 8.
    Fruentes, 211, 2.
    Fruenti, 123, 8.
    Fruentium, 166, 3. 209, 4.
    Fruge, 173, 4.
    Frugem, 299, 9.
     Frugibus, 102, 3.
    Frui, 79, 6. 179, 18.
    Frustra, 162, 5. 264, 13. 327, 9. 335, 30. 352, 23.
    Frustrabatur, 10, 7.
    Fruticibus, 173, 2.
    Fucos, 92, 4.
    Fudit, 211, 4. 257, 1.
    Fueram, 31, 1.
    Fuerant, 272, 23.
    Fuerat, 146, 4. 237, 10.
    Fuerint, 323, 5. 327, 14. 336, 2.
    Fueris, 95, 4. 124, 6. 137, 12.
    Fuerit, 53, 13. 54, 3. 83, 4, aliisque locis 9.
    Fuga, 218, 26.
    Fugacibus, 115, 6.
    Fugacior, 212, 17.
    Fugam, 34, 1.
    Fugare, 135, 1. 192, 3. 203, 5.
    Fugato uerbum, 90, 2.
    Fugax, 94, 15. 273, 5. 315, 2.
    Fugienda, 319, 3.
    Fugiendi, 280, 16. 343, 13.
    Fugiendo, 112, 6.
    Fugiendum, 320, 2.
    Fugiens, 94, 14. 129, 3.
    Fugit, 211, 5.
    Fuisse, 53, 9. 60, 2. 101, 3, aliisque locis, 7.
    Fuisset, 72, 4. 335, 15.
    Fuit, 143, 1. 247, 17.
    Fulgeat, 162, 8.
    Fulgent, 105, 4.
    Fulgenti, 290, 3.
    Fulgere, 134, 1. 212, 5.
    Fulgor, 133, 1.
    Fulminis, 39, 3.
    Fumificos, 39, 1.
    Fumosas, 11, 3.
    Functus, 194, 9.
    Fundamentum, 313, 17.
    Fundare, 73, 3.
    Fundat, 105, 5.
    Fundatur, 219, 34.
    Fundere, 88, 3.
    Funditur, 27, 3.
    Funditus, 38, 5.
    Funduntur, 5, 3.
    Funera, 251, 1.
    Fungi, 149, 4.
    Furentes, 40, 2.
    Furibundus, 308, 4.
    Furiosi, 36, 7.
    Furor, 142, 3.
    Fuscarent, 57, 5.
    Fuscet, 272, 9.
    Fusus, 142, 1.
    Futile, 205, 10.
    Futura, 325, 9. 326, 2. 326, 7, aliisque locis 12.
    Future, 94, 15. 352, 22.
    Futurarum, 351, 1. 352, 13.
    Futuri, 120, 2. 158, 4. 325, 2, aliisque locis 5.
    Futuris, 325, 14. 326, 1. 335, 2, aliisque locis 2.
    Futurorum, 325, 10. 325, 11. 328, 9, aliisque locis 3.
    Futurum, 324, 6. 325, 5. 325, 6, aliisque locis 5.

G
    Garrula, 183, 1.
    Gaudeamus, 102, 8. 133, 10.
    Gaudent, 70, 3. 185, 2. 347, 2.
    Gaudentium, 50, 1.
    Gaudet, 159, 8. 273, 3.
    Gaudetis, 140, 17.
    Gaudia, 90, 6.
    Gaudiis, 133, 13.
    Gaudio, 61, 7. 178, 3.
    Gaudium, 308, 5.
    Gelide, 18, 3.
    Gelidi, 153, 7. 261, 2.
    Gelidum, 153, 1. 301, 4.
    Gemens, 107, 1. 251, 2
    Geminans, 252, 8.
    Gemit, 277, 8.
    Gemitus, 98, 4.
     Gemmarum, 133, 1. 133, 2. 137, 8.
    Gemmas, 143, 3. 214, 4.
    Gemmis, 215, 5.
    Generatim, 238, 16.
    Generatio, 293, 1.
    Genere, 228, 9.
    Generis, 118, 8. 343, 14.
    Genitum, 115, 8.
    Gens, 347, 6.
    Gentes, 199, 3. 205, 5. 290, 5.
    Gentibus, 157, 16.
    Gentis, 157, 22.
    Gentium, 157, 18. 195, 7.
    Genus, 106, 1. 109, 7. 118, 1, aliisque locis 8.
    Geometre, 231, 1.
    Geram, 313, 8.
    Gerantur, 350, 11.
    Gerenda, 295, 8. 298, 2. 299, 6.
    Gerendarum, 295, 5.
    Gerendis, 155, 2. 293, 5.
    Gerens, 22, 1. 221, 6.
    Gerentis, 314, 9.
    Gerere, 165, 1. 193, 4.
    Geret, 168, 16.
    Geri, 297, 23.
    Geritur, 95, 2. 271, 4. 297, 18. 314, 1.
    Germanici, 53, 8.
    Germen, 208, 2.
    Gerunt, 305, 4.
    Geruntur, 271, 4. 271, 7. 314, 13.
    Gesserint, 299, 6.
    Gestabat, 12, 1.
    Gestare, 273, 4.
    Gestat, 350, 2.
    Gestent, 182, 2.
    Gestorum, 75, 2.
    Gestio, 165, 4.
    Gestiunt, 162, 5.
    Gigantes, 247, 17.
    Gignendi, 239, 10.
    Gignitur, 296, 3.
    Gladii, 199, 8.
    Gladiis, 200, 5.
    Gladio, 56, 5.
    Gladium, 137, 9.
    Gladius, 154, 4.
    Glande, 139, 3. 277, 4.
    Globi, 156, 7.
    Globum, 260, 2.
    Glomerantur, 26, 3.
    Glomerauit, 223, 3.
    Gloria, 4, 1. 157, 8. 157, 17. 159, 5. 204, 1.
    Gloria, 157, 21. 217, 4. 219, 4.
    Glorie, 156, 3. 305, 18.
    Gloriam, 110, 10. 158, 19. 159, 3, aliisque locis 6.
    Gloriantur, 199, 11.
    Gloriari, 133, 11.
    Gloriose, 298, 9.
    Gloriosum, 178, 2. 205, 7.
    Gnate, 307, 7.
    Gradiens, 351, 27.
    Gradientem, 351, 15.
    Graditur, 351, 15.
    Gradu, 8, 2.
    Gradum, 262, 8.
    Gradus, 11, 6.
    Graie, 307, 4.
    Gramina, 277, 10.
    Grassanti, 36, 7.
    Grata, 134, 1. 211, 4.
    Gratas, 183, 7.
    Grates, 86, 8.
    Gratia, 178, 10. 232, 15. 314, 1.
    Gratie, 328, 6.
    Gratiam, 101, 8. 205, 8.
    Gratius, 174, 3.
    Grauata, 347, 10.
    Graue, 77, 1. 283, 14.
    Grauem, 14, 9. 154, 5.
    Graues, 45, 1. 301, 21.
    Graui, 182, 7. 216, 7.
    Grauibus, 22, 2.
    Grauidis, 21, 2.
    Grauior, 309, 4.
    Grauiores, 93, 10.
    Grauioribus, 281, 24.
     Grauis, 47, 1. 173, 4. 195, 2. 250, 3. 302, 4.
    Grauitate, 256, 1.
    Gressibus, 347, 2.
    Gubernacula, 44, 6.
    Gubernaculis, 84, 2. 86, 5. 245, 6. 248, 17.
    Gubernaculum, 246, 24.
    Gubernans, 68, 3.
    Gubernare, 247, 1.
    Gubernas, 220, 1.
    Gubernatione, 86, 10.
    Gurgite, 190, 1.
    Gurgitis, 316, 8.

H
    Habe, 101, 8.
    Habeant, 120, 4. 195, 8. 336, 11.
    Habeat, 137, 8. 188, 1. 209, 5, aliisque locis 4.
    Habeatur, 273, 5. 280, 18.
    Habebat, 18, 6.
    Habebatur, 195, 3.
    Habebit, 246, 20.
    Habemus, 86, 9.
    Habenas, 65, 3. 181, 1. 262, 2. 302, 11.
    Habendi, 106, 12. 142, 10.
    Habenis, 202, 4. 317, 1.
    Habent, 237, 16. 281, 3. 336, 3. 336, 6. 345, 12.
    Habentes, 149, 18. 201, 2.
    Habenti, 137, 5. 212, 5.
    Habentis, 229, 18.
    Habere, 132, 10. 156, 8. 179, 18, aliisque locis 9.
    Haberes, 108, 2.
    Habes, 101, 8. 158, 6. 178, 19, aliisque locis 3.
    Habet, 45, 2. 53, 6. 80, 7, aliisque locis 12.
    Habitaculi, 157, 9
    Habite, 229, 18.
    Habitans, 233, 3.
    Habitet, 229, 1.
    Habitu, 331, 7.
    Habitum, 92, 1. 171, 2. 283, 20.
    Habitus, 43, 6.
    Habitus, 33, 9.
    Habiturum, 349, 12.
    Habuisse, 92, 7. 282, 14. 335, 26. 349, 12.
    Habuit, 56, 1.
    Hac, 83, 5. 87, 1. 93, 9, aliisque locis 10.
    Hactenus, 217, 1. 281, 17. 334, 4.
    He, 12, 6. 129, 1. 212, 1. 314, 8.
    Hec singular., 14, 6. 94, 10. 97, aliisque locis 38.
    Hec nomin. neut. 90, 6. 108, 6. 109, 1, aliisque locis 18.
    Hec accus. neutr., 9, 1. 25, 4. 42, 1, aliisque locis 19.
    Heccine singul., 43, 3.
    Heccine plur. nomin., 131, 20.
    Heccine plur. accus., 44. 1.
    Hereant, 110, 3.
    Herent, 120, 1. 238, 6.
    Herentia, 343, 12.
    Herere, 149, 5.
    Heret, 243, 2.
    Heserit, 296, 1.
    Hanc, 27, 4. 44, 1. 44, 4, aliisque locis 15.
    Harum, 11, 4. 345, 4.
    Has, 3, 2. 12, 4. 31, 2, aliisque locis 4.
    Haud, 30, 1. 54, 1. 92, 8, aliisque locis 5.
    Haudquaquam, 334, 3.
    Haurire, 93, 5.
    Hauserat, 252, 6.
    Hausi, 30, 1.
    Haustibus, 93, 7.
    Haustum, 299, 25.
    Hebet, 16, 2.
    Hebetata, 113, 3.
    Hebetauit, 53, 11. 84, 8.
    Hebetes, 347, 5.
    Herba, 140.
     Herbas, 238, 3.
    Herbipotens, 276, 2.
    Herbis, 238, 1.
    Hercule, 148, 7.
    Herculem, 308, 6.
    Heredi, 121, 4.
    Hereditatem, 33, 3.
    Hermus, 204, 5.
    Hesperias, 20, 1. 184, 5.
    Hesperus, 65, 2. 168, 5.
    Hesternum, 348, 12.
    Heu, 2, 2. 16, 1. 22, 4, aliisque locis 3.
    Hi, 84, 11. 94, 3. 177, 7, aliisque locis 5.
    Hians, 188, 16.
    Hiante, 84, 5.
    Hiantium, 48, 2.
    Hiatus, 106, 8.
    Hic, 17, 4. 60, 5. 123, 2, aliisque locis 15.
    Hic aduerb. loci, 234, 1. 234, 2. 262, 1, aliisque locis 5.
    Hinc, 230, 14. 262, 8. 264, 8, aliisque locis 5.
    His, 14, 3. 14, 10. 108, 1, aliisque locis 22.
    Hisceres, 108, 2.
    Hoc, 35, 5. 52, 6. 61, 2, aliisque locis 53.
    Hoc ipsum, 336, 5.
    Hoc est, 313, 16.
    Hoc ablat. 35, 4. 133, 1. 157, 5, aliisque locis 19.
    Hoc ipso, quod, 60, 2. 349, 22.
    Hoccine, 85, 3.
    Hodierna, 349, 1.
    Homerus, 322, 2.
    Homine, 147, 5.
    Hominem, 84, 12. 85, 1. 112, 3, aliisque locis 7.
    Homines, 54, 3. 70, 7. 83, 6, aliisque locis 20.
    Homini, 299, 16.
    Hominibus, 136, 11. 157, 5. 165, 2, aliisque locis 4.
    Hominis, 148, 10. 205, 6. 272, 27.
    Hominum, 6, 1. 10, 1. 10, 5, aliisque locis 24.
    Homo, 85, 2. 94, 1. 100, 2, aliisque locis 3.
    Honestate, 75, 3.
    Honestissima, 210, 3.
    Honestissimorum, 59, 1.
    Honor, 146, 8. 194, 10.
    Honorabilem, 192, 1.
    Honore, 212, 6. 218, 10. 287, 5.
    Honorem, 218, 32.
    Honores, 101, 10. 146, 6. 178, 20, aliisque locis 5.
    Honoribus, 106, 5. 177, 6. 193, 3, aliisque locis 2.
    Hora, 7, 4. 112, 3.
    Hora, 99, 2.
    Horas, 20, 3. 66, 4.
    Horribilis, 166, 9.
    Horribilius, 257, 13.
    Horrida, 142, 2. 182, 5.
    Horum, 101, 2. 133, 11. 134, 6, aliisque locis 9.
    Hos, 159, 3. 280, 19. 298, 8.
    Hospes, 112, 1. 141, 3.
    Hospite, 148, 7.
    Hospites, 148, 7.
    Hospitibus, 275, 6.
    Hospitis, 276, 13.
    Hosticus, 142, 3.
    Huc, 233, 1. 262, 5. 268, 9.
    Huic, 50, 5. 121, 1. 157, 3, aliisque locis 10.
    Huius, 59, 3. 74, 3. 119, 3, aliisque locis 8.
    Huiusmodi, 158, 16. 218, 4. 219, 23, aliisque locis 5.
    Humana, 199, 3. 218, 23, 237, 9, aliisque locis 2.
    Humana, 272, 27. 327, 2.
    Humane, 123, 7. 136, 8. 178, 29, aliisque locis 2.
     Humanam, 272, 25. 282, 15. 345, 9.
    Humanarum, 43, 5. 327, 9.
    Humanas, 320, 5.
    Humani, 56, 2. 118, 8. 272, 24, aliisque locis 3.
    Humanis, 112, 2. 271, 8. 327, 6. 327, 17.
    Humanitatis, 304, 13.
    Humanorum, 120, 10. 178, 7. 229, 2, aliisque locis 2.
    Humanum, 106, 1. 136, 4. 297, 25, 328, 11.
    Humanus, 217, 8.
    Humeros, 310, 7.
    Humi, 4, 4.
    Humida, 301, 18.
    Humile, 162, 10.
    Humilem, 98, 2.
    Humiles, 352, 25.
    Humili, 129, 5.
    Humilitate, 212, 6.
    Humilitatis, 328, 6.
    Humum, 14, 10. 282, 10. 314, 3. 314, 7.
    Hunc, 12, 4. 14, 1. 102, 7, aliisque locis 12.
    Huccine, 83, 1.
    Hybernum, 188, 13
    Hydra, 310, 1.
    Hydre, 292, 7.
    Hyemem, 302, 5.

I.
    Ibi, 219, 14.
    Icta, 211, 6.
    Ictibus, 170, 5.
    Ictu, 103, 3. 323, 6. 337, 12. 352, 11.
    Id, 50, 3. 53, 1. 72. 1, aliisque locis 18.
    Id etatis pro, eius etatis, 119, 6.
    Id genus, pro, eiusmodi, 258, 5.
    Id locorum, 157, 15.
    Idcirco, 111, 8. 122, 1. 134, 11, aliisque locis 6.
    Idem, 126, 1. 219, 5. 219, 19, aliisque locis 12.
    Idem eamdem rem, 54, 5. 150, 2. 232, 6.
    Idem ipsum, 266, 4. 271, 6.
    Ideo, 106, 1. 325, 5. 326, 3. 326, 7.
    Idipsum, 239, 20. 248, 15. 265, 17, aliisque locis 4.
    Igitur, 44, 7. 82, 1. 85, 2, aliisque locis 143.
    Ignaram, 166, 4.
    Ignarus, 331, 9.
    Igne, 225, 4. 292, 8. 301, 3. 330, 7.
    Ignes, 39, 1.
    Ignibus, 142, 9.
    Igniculo, 213, 4.
    Ignis, 194, 12. 222, 3. 239, 2. 260, 5. 301, 20.
    Ignobile, 218, 9.
    Ignominiosus, 287, 4.
    Ignorabas, 102, 10.
    Ignorabiles, 164, 5.
    Ignorantes, 297, 18.
    Ignorantia, 214, 2.
    Ignorantie, 125, 8. 267, 2.
    Ignorare, 136, 11. 239, 28.
    Ignoras, 73, 2. 86, 4.
    Ignorat, 179, 5. 337, 17.
    Ignorata, 257, 4.
    Ignorata, 288, 5.
    Ignores, 84, 11. 28, 7
    Ignoret, 122, 3.
    Ignoro, 209, 5.
    Ignorus, 121, 2.
    Iidem, 266, 22 bis. 268, 5. 281, 5. 286, 2.
    Iis, 92, 4.
    Iisdem, 302, 1.
    Illa singular., 14, 8. 32, 1. 71, 1, aliisque locis 39.
    Illa plural., 232, 15.
    Illa ipsa, 293, 9.
    Illabuntur, 42, 1.
    Illacrymat, 122, 1.
    Ille, 150, 1. 209, 3.
    Illesum, 118, 5.
     Illam, 73, 2. 112, 5. 166, 4, aliisque locis 7.
    Illas, 187, 9.
    Illatam, 283, 12.
    Illatas, 158, 20.
    Illatio, 280, 5.
    Illatione, 280, 10.
    Illator, 283, 10.
    Illatum, 230, 13.
    Ille, 8, 2. 14, 3. 24, 1, aliisque locis 29.
    Illecebris, 94, 5.
    Illi singul., 295, 16. 305, 19. 328, 7. 328, 10.
    Illi plura, 36, 5. 50, 2. 60, 1, aliisque locis 4.
    Illic, 252, 3. 291, 4. 301, 1. 345, 11.
    Illico, 71, 3. 194, 14.
    Illis, 120, 3. 230, 13. 279, 19. 297, 9.
    Illita, 183, 3.
    Illius, 52, 5. 92, 3. 110, 6, aliisque locis 6.
    Illo, 327, 1. 337, 12. 349, 2.
    Illorum, 335, 29.
    Illos, 50, 8. 197, 5.
    Illud, 58, 4. 118, 7. 125, 3, aliisque locis 38.
    Illum, 38, 4. 87, 5. 186, 2, aliisque locis 2.
    Illuminat, 282, 4.
    Illusarum, 25, 1.
    Illuserit, 158, 17.
    Illustrant, 234, 8.
    Illustrare, 192, 3.
    Illuxerit, 87, 2.
    Imaginabile, 344. 3. 344, 8.
    Imaginabilem, 337, 17.
    Imaginabilia, 337, 14.
    Imaginandi, 344, 13.
    Imaginaria, 337, 21.
    Imaginatio, 336, 21. 336, 22 337, 6, aliisque locis 3.
    Imaginatione, 337, 11. 337, 14. 337, 18.
    Imaginationem, 345, 7.
    Imaginationi, 344, 5.
    Imaginationis, 337, 10.
    Imagine, 186, 1. 221, 6. 223, 5.
    Imaginem, 350, 2.
    Imagines, 11, 3. 171, 7. 219, 25, aliisque locis 3.
    Imago, 228, 6.
    Imbecilles, 258, 3. 265, 14. 266, 6.
    Imbecillioris, 218, 1.
    Imbecillis, 45, 3. 264, 18.
    Imbecillitas, 264, 6.
    Imbecillitate, 267, 17.
    Imbecillitatis, 200, 2.
    Imbecillius, 147, 5.
    Imbecillum, 179, 13.
    Imber, 302, 5.
    Imbre, 102, 12.
    Imbribus, 27, 1.
    Imbriferos, 174, 4.
    Imbuit, 182, 10.
    Imbuti, 60, 2.
    Imitatur, 349, 19.
    Imitetur, 265, 20.
    Immani, 308, 3.
    Immemor, 244, 2. 262, 6.
    Immensi, 260, 2.
    Immensum, 17, 3. 70, 9. 181, 2.
    Immergitur, 273, 8.
    Immerito, 136, 8.
    Imminentem, 61, 8.
    Imminutione, 228, 8.
    Immitem, 309, 6.
    Immites, 252, 1.
    Immo, 305, 9.
    Immobilem, 249, 6. 295, 5.
    Immobilibus, 343, 10.
    Immobilis, 296, 9. 349, 18.
    Immobilitate, 349, 20.
    Immortalis, 279, 17.
    Immortalitas, 157, 23.
    Immortalitatem, 158, 4.
    Immotis, 114, 6.
    Immundis, 273, 7.
    Immutabiles, 296, 10.
    Immutare, 52, 7.
     Imparem, 170, 5.
    Impatientem, 101, 5.
    Impatientia, 95, 4.
    Impatientie, 123, 5.
    Impediendi, 52, 4.
    Impediri, 335, 3.
    Impedisse, 52, 2.
    Impedit, 301, 4.
    Impellerent, 95, 6.
    Impendisse, 103, 2.
    Imperabis, 147, 9.
    Imperante, 257, 8.
    Imperet, 168, 6. 199, 4.
    Imperfecta, 219, 25. 228, 16. 228, 15.
    Imperfecti, 228, 1.
    Imperfectum, 217, 9. 228, 8 bis. 228, 9. 228, 11.
    Imperia, 199, 3.
    Imperio, 72, 6.
    Imperiose, 14, 6.
    Imperitans, 168, 13.
    Imperium, 146, 3.
    Impermista, 326, 16.
    Impetrent, 328, 8.
    Impetum, 45, 4. 96, 1.
    Impia singul., 7, 6.
    Impio, 56, 4.
    Impios, 53, 11.
    Impleat, 265, 19.
    Implentem, 265, 20.
    Implere, 279, 9. 349, 23.
    Implicatur, 295, 19.
    Implicet, 316, 6.
    Implicite, 212, 3.
    Implicitam, 312, 4.
    Implorati, 219, 32.
    Imponere, 350, 6.
    Importat, 336, 5.
    Importet, 199, 2.
    Importuna, 298, 20.
    Imposita, 205, 15.
    Impotens, 252, 7.
    Impotentia, 199, 5. 266, 14.
    Impotentis, 40, 4.
    Imprecer, 216, 5.
    Impressas, 341, 4.
    Imprimi, 340, 3.
    Improbi, 194, 6. 281, 4. 181, 8, aliisque locis 3.
    Improbis, 44, 5. 45, 1. 149, 16, aliisque locis 6.
    Improbissimum, 146, 1. 149, 7.
    Improbitas, 271, 13. 272, 10. 272, 28, aliisque locis 2.
    Improbitate, 305, 14.
    Improbitatis, 281, 19.
    Improborum, 35, 3. 195, 6. 287, 2.
    Improbos, 32, 6. 194, 5. 268, 1, aliisque locis 9.
    Improbum, 283, 4.
    Improbus, 197, 3.
    Improuisus, 314, 5.
    Imprudentia, 33, 9. 52, 7.
    Impune, 194, 5.
    Impunita, 46, 1. 257, 6.
    Impunitas, 281, 6.
    Impunitate, 61, 10. 281, 8. 281, 29.
    Impunitatem, 282, 6.
    Impuniti, 281, 24.
    Impunitos, 280, 17. 281, 9. 281, 19.
    Imputare, 118, 2.
    In cum accusat., 11, 6. 14, 2. 14, 7, aliisque locis 114.
    In locum, 257, 9.
    In orbem, 242, 1.
    In perpetuum, 238, 16.
    In premium, 305, 5.
    In quantum, 237, 14.
    In totum omnino, 332, 4.
    In uicem instar., 340, 12.
    In cum ablat., 11, 4. 11, 5. 13, 2, aliisque locis 150.
    In cognoscendo, 337, 21.
    In discernendo, 343, 7.
    Inaccesse, 328, 8.
    Inestimabilem, 328, 6.
    Inestuat, 77, 2.
    Inane, 118, 3. 164, 2. 195, 1. 205, 10.
    Inanem, 313, 12. 344, 6.
     Inanes, 158, 14.
    Inanibus, 133, 13.
    Inanimata, 238, 18.
    Inanimate, 135, 10.
    Inanimatis, 238, 1.
    Incanduit, 76, 2.
    Incedens, 266, 18.
    Incedere, 265, 25. 351, 15. 351, 16.
    Incelebris, 35, 1.
    Incepta, 45, 5.
    Incerta, 56, 3. 239, 17. 325, 2. 326, 20. 327, 3.
    Incerti, 327, 5. 336, 9.
    Incertus, 327, 3.
    Incessere, 93, 1.
    Incessui, 266, 19.
    Incipe, 175, 2.
    Incipiens, 248, 10.
    Incipit, 96, 2.
    Incitant, 168, 18.
    Incitata, 346, 3.
    Incitus, 105, 1.
    Inclarescant, 193, 3.
    Includam, 119, 2.
    Inclusa, 345, 14.
    Inclusus, 121, 2.
    Incolatur, 157, 3.
    Incolentibus, 123, 3.
    Incolumis, 118, 7. 200, 3.
    Incolunt, 157, 9.
    Incomitatum, 32, 4.
    Incommutabilitate, 296, 13.
    Inconstans, 273, 6.
    Inconsummatis, 228, 12.
    Inconuulsa, 258, 1.
    Incorrupta, 246, 25. 320, 4.
    Incredibile, 279, 7.
    Increpitus, 14, 3.
    Increpuisti, 75, 6.
    Increpuit, 305, 18.
    Incubuerit, 36, 4.
    Incubuit, 76, 5. 120, 1.
    Inde, 45, 1. 264, 8.
    Indeclinabilem, 296, 11.
    Indecores, 197, 4.
    Indefensi, 57, 1.
    Indeflexa, 328, 3.
    Indica, 203, 1. 276, 8.
    Indicium, 94, 15. 266, 8.
    Indicta, 47, 1. 352, 26.
    Indigeat, 217, 10.
    Indigebit, 246, 19.
    Indigentem, 187, 18.
    Indigentes, 188, 11.
    Indigentia, 188, 11. 188, 15.
    Indigentiam, 133, 17. 135, 2. 189, 1.
    Indigere, 135, 4. 177, 4. 179, 6. 218, 10.
    Indignari, 305, 17.
    Indigne, 209, 1.
    Indignemur, 192, 4.
    Indignissima, 281, 17.
    Indignitas, 193, 3.
    Indignos, 149, 17. 193; 7.
    Indignum, 352, 15.
    Indiscreta, 327, 15.
    Indiscreta, 265, 7.
    Indiscreto, 103, 3.
    Indissolubili, 11, 1. 296, 8.
    Indiuiduitate, 295, 15.
    Indiuisum, 217, 8.
    Indolui, 46, 5.
    Induantur, 87, 4.
    Indubitata, 313, 7.
    Indubitato, 239, 16.
    Induerat, 158, 19.
    Induit, 259, 3.
    Indulgentius, 101, 6.
    Induruerunt, 76, 8.
    Indus, 234, 6.
    Inefficaces, 352, 23.
    Inertes, 311, 2.
    Inerti, 139, 1.
    Inesse, 5, 2. 112, 2. 149, 9, aliisque locis 4.
    Inesset, 149, 1.
    Inest, 122, 2. 134, 8. 193, 9, aliisque locis 8.
    Ineuitabili, 314, 14.
     Ineuitabiliter, 326, 21.
    Inexhausta, 158, 13.
    Inexhausti, 10, 2.
    Inexorabile, 165, 1.
    Inexorabiles, 45, 1.
    Inexpertus, 122, 3.
    Inexpleta, 102, 6.
    Inexpletam, 149, 13.
    Inexplicabilis, 47, 1.
    Inexpugnabiles, 298, 10.
    Inextricabilem, 248, 7.
    Infecta, 290, 2.
    Infelices, 60, 8. 283, 4.
    Infelicior, 281, 2.
    Infeliciorem, 281, 21.
    Infeliciores, 279, 7. 280, 17. 281, 8. 283, 2.
    Infelicissimam, 281, 21.
    Infelicissimos, 280, 2.
    Infelicissimum, 117, 4.
    Inferendum, 283, 8.
    Inferentis, 283, 13.
    Inferior, 337, 5. 347, 11.
    Inferiora, 321, 1.
    Inferiore, 11, 7.
    Inferiorem, 337, 4.
    Infernas, 252, 2.
    Inferos, 254, 19.
    Inferre, 231, 2. 325, 14.
    Inferrent, 44, 6.
    Inficiabimur, 52, 3.
    Inficiari, 117, 2.
    Inficit, 272, 19.
    Infima, 102, 8. 136, 5. 162, 11. 340, 21
    Infimis, 102, 8. 136, 2. 234, 11. 350. 15.
    Infinita, 158, 5. 294, 3. 350, 11.
    Infinite, 349, 6.
    Infinitam, 280, 4. 349, 21
    Infinitate, 349, 4.
    Infinitatem, 349, 10.
    Infiniti, 158, 11. 236, 3. 257, 12.
    Infinitis, 46, 1.
    Infinitum, 229, 9. 350, 3.
    Infinitus, 349, 19.
    Infirma, 322, 5.
    Infirmitas, 213, 3. 266, 10. 268, 15.
    Infirmus, 297, 26.
    Inflammare, 56, 4.
    Inflammata singul., 12, 3.
    Inflectens, 242, 1.
    Influat, 21, 2.
    Influentibus, 76, 7.
    Informare, 172, 1.
    Infortunata, 258, 5.
    Infortunii, 118, 1.
    Infortunio, 118, 7, 210, 7. 279, 11 aliisque locis 2.
    Infortunium, 201, 5. 281, 3.
    Infra, 133, 6. 136, 5. 136, 10, aliisque locis 3.
    Infructuosis, 12, 7.
    Infuderis, 133, 19.
    Ingemiscis, 101, 9.
    Ingemiscit, 118, 10.
    Ingenii, 56, 3. 110, 9. 119, 6.
    Ingenio, 119, 1. 299, 16.
    Ingenium 134, 2.
    Ingenuum, 173, 1.
    Inglorius, 205, 7.
    Ingratas, 7, 6.
    Ingrauare, 347, 5.
    Ingruentium, 110, 6.
    Inhabitandi, 157, 5.
    Inhabitare, 74, 2.
    Inherens, 294, 1.
    Inhorrescere, 102, 5.
    Inhorruit, 79, 3.
    Inimica, 134, 5. 238, 22.
    Inimicum, 201, 5.
    Inimicus, 201, 6.
    Iniqua, 299, 8.
    Inique, 352, 19.
    Iniqui, 69, 6.
    Iniquior, 296, 20.
    Iniquis, 270, 10.
    Iniquissimum, 327, 11.
    Iniquitatis, 281, 7.
    Iniquum, 281, 10.
     Iniquus, 154, 3.
    Inire, 2, 2.
    Initium, 349, 12.
    Iniucundum, 133, 19.
    Iniungere, 335, 11.
    Iniuria, 45, 5. 54, 1. 187, 10, aliisque locis 5.
    Iniurie, 257, 3. 283, 10.
    Iniuriam, 46, 3. 100, 3. 102, 10, aliisque locis 4.
    Iniurias, 158, 21.
    Iniuriis, 118, 10.
    Iniurius, 95, 4.
    Iniusta, 69, 3. 281, 8. 281, 22.
    Iniuste, 33, 3. 287, 12.
    Iniustas, 286, 4.
    Iniusti, 75, 6.
    Iniustum, 281, 12.
    Innasci, 238, 3.
    Innocens, 59, 1.
    Innocentie, 50, 9.
    Innocentiam, 53, 13. 55, 3. 55, 7. 297, 27.
    Innocentis, 32, 4.
    Innotuit, 94, 7.
    Innumerabiles, 292, 6.
    Innumeras, 50, 1.
    Innumeri, 70, 2.
    Innutritum, 14, 1.
    Inopem, 101, 4.
    Inopes, 132, 7. 132, 10.
    Inopia, 298, 21.
    Inopia, 47, 2.
    Inopina, 5, 1.
    Inopinabile, 305, 11.
    Inopinabiles, 304, 9.
    Inopinatum, 314, 13.
    Inopinatus, 314, 6.
    Inops, 158, 1. 287, 4.
    Inquam, 31, 2. 54, 8. 82, 3, aliisque locis 136.
    Inquies nomen, 273, 2.
    Inquies uerbum, 124, 5. 137, 6. 188, 13, aliisque locis 5.
    Inquirendum, 228, 3.
    Inquis, 336, 5.
    Inquisita, 84, 4.
    Inquit, 12, 4. 23, 1. 25, 1, aliisque locis 87.
    Inrubuit uel irrubuit, 114, 2.
    Insani, 154, 2.
    Insaniat, 268, 5.
    Insanum, 114, 3.
    Inscii, 145, 2.
    Insciti, 291, 7.
    Inscitia, 124, 4.
    Inscitia, 267, 1.
    Inscitie, 321, 2.
    Inscitiam, 246, 1.
    Insectabare, 93, 2.
    Inseparabili, 272, 1.
    Insequendi, 283, 30.
    Inserant, 192, 3.
    Inserit, 6, 2. 340, 20.
    Inserta, 177, 2.
    Inseruiente, 295, 2.
    Inseruit, 44 9.
    Insidentibus, 110, 9
    Insidiator, 273, 3.
    Insidiis, 212, 7.
    Insigne, 297, 17. 299, 7.
    Insigniti. 11, 6. 50, 5.
    Insignitur, 343, 5.
    Insita, 58, 1. 221, 3.
    Insiti, 256, 2.
    Insitis, 248, 19.
    Insitum, 135, 7.
    Insitus, 108, 7.
    Insolentia, 157, 11.
    Insolubilibus, 149, 15.
    Insonare, 108, 6.
    Insontes, 61, 11. 68, 7.
    Inspectantes, 53, 14.
    Insperata, 92, 6.
    Insperato, 279, 18.
    Instabilem, 166, 1.
    Instabilitas, 125, 6.
    Instantie, 350, 14.
    Instar, 351, 26.
     Instillabas, 58, 3.
    Instituta substant., 93, 9. 157, 18.
    Instituti, 35, 3. 60, 3.
    Instrepit, 341, 9.
    Instruit, 166, 2.
    Instrumentum, 343, 1.
    Insufficientiam, 187, 16.
    Insule, 275, 3.
    Insultans, 158, 22.
    Insuper, 12, 6.
    Integer, 166, 11.
    Integra, 335, 12.
    Integris, 228, 13. 229, 8.
    Integritate, 297, 2. 336, 12.
    Integrum, 277, 5.
    Intellectum, 296, 2.
    Intellexeram, 159, 1.
    Intelligam, 82, 3.
    Intelligas, 268, 1.
    Intelligendum, 266, 9.
    Intelligentia, 336, 21. 337, 7. 343, 14.
    Intelligentie, 293, 6. 337, 1. 345, 10.
    Intelligentiam, 345, 2.
    Intelligis, 158, 23. 165, 4.
    Intelligit, 209, 6.
    Intelligitis, 136, 2.
    Intelligitur, 230, 5.
    Intelligo, 92, 3. 231, 22.
    Intemerata, 352, 18.
    Intemperans, 273, 4.
    Intemperantia, 267, 3.
    Intemperiem, 238, 13.
    Intempestiui, 5, 3.
    Intendebatur, 314, 2.
    Intendit, 314, 11.
    Intenta, 23, 2.
    Intentio, 84, 7. 178, 8. 179, 11, aliisque locis 3.
    Intentione, 239, 4. 239, 11. 247, 2, aliisque locis 2.
    Intentionem, 237, 18. 256, 3. 265, 2.
    Inter, 11, 5. 44, 7. 95, 7, aliisque locis 13.
    Interdum, 239, 10.
    Interea, 302, 10.
    Intereant, 238, 9.
    Interempto, 152, 2.
    Interesse, 282, 12.
    Interim, 343, 4.
    Interiora, 93, 6.
    Interiore, 238, 12.
    Interire, 237, 4. 237, 7. 237, 12. 238, 5.
    Interitum, 86, 7. 237, 15. 237, 18.
    Interius, 171, 4. 219, 18.
    Interminabilem, 158, 10. 349, 14.
    Interminabilis, 348, 8. 349, 7. 349, 15.
    Interrogas, 85, 3.
    Interrogo, 187, 8.
    Intextum, 11, 5.
    Intima, 251, 10. 322, 3.
    Intimam, 297, 6.
    Intimi, 241, 3.
    Intimus, 295, 13.
    Intolerabiles, 209, 3.
    Intolerabili, 92, 5.
    Intra, 50, 4. 95, 1. 103, 8, aliisque locis 4.
    Intrasses, 137, 10.
    Intrepidum, 251, 6.
    Intrinsecus, 343, 4.
    Intreas, 248, 8.
    Introieris, 248, 8.
    Introitus, 147, 7.
    Introrsum, 243, 2. 341, 14.
    Introspectis, 212, 19.
    Intueamur, 246, 16. 348, 3.
    Intuearis, 238, 3.
    Intuemur, 365, 27.
    Intuens, 14, 9.
    Intuentur, 282, 5.
    Intueri, 94, 16. 171, 8. 217, 7, aliisque locis 4.
    Intueris, 217, 2.
    Intuetur, 336, 18. 352, 4.
    Intuitu, 134, 1. 350, 24.
    Intuitum, 10, 8. 30, 3. 87, 5, aliisque locis 5.
     Intuitus, 321, 5. 350, 19. 350, 28. 352, 9.
    Intumescit, 133, 13.
    Intus, 269, 9. 277, 13. 341, 11.
    Inuehens, 243, 1.
    Inuehuntur, 298, 16.
    Inueni, 86, 2.
    Inueniat, 314, 4. 331, 8
    Inuenio, 237, 17.
    Inuenisse, 210, 5.
    Inuenisti, 166, 13.
    Inuenitur, 198, 5.
    Inuentum, 314, 8.
    Inuestiganda, 219, 11.
    Inuestigandum, 231, 22.
    Inuexere, 321, 3.
    Inuicem, 158, 11. 168, 15. 231, 24 aliisque locis 4.
    Inuicta, 257, 2.
    Inuicta, 24, 3.
    Inuictam, 298, 10.
    Inuicto, 266, 12.
    Inuictum, 38, 3.
    Inuidia, 32, 2.
    Inuiolabiliter, 229, 14.
    Inuiolatum, 118, 6.
    Inuisus, 197, 1.
    Inuitari, 61, 11.
    Inuito, 188, 4.
    Inuitis, 188, 2.
    Inuocandum, 219, 33.
    Inuoluit, 162, 10.
    Inusitatum, 94, 2.
    Inutiles, 36, 5.
    Ipsa singul., 11, 3. 43, 3. 43, 4, aliisque locis 22.
    Ipsa abl., 61, 11. 94, 4. 282, 11, aliisque locis 3.
    Ipsa neutr. nomin., 158, 2. 200, 1. 213, 8, aliisque locis 3.
    Ipse, 189, 1.
    Ipsam, 171, 8. 218, 25. 230, 12, aliis que locis 8.
    Ipsam illam, 337, 2.
    Ipsarum, 149, 19. 231, 15.
    Ipsas, 247, 18. 283, 3. 296, 10.
    Ipse, 9, 1. 56, 2. 72, 4, aliisque locis 18.
    Ipsi dat., 134, 4. 334, 3.
    Ipsi plural., 57, 4. 177, 8. 199, 12 aliisque locis 5.
    Ipsis, 48, 2. 69, 7. 149, 1, aliisque locis 4.
    Ipsius 100, 1. 166, 5. 232, 18. 297, 10.
    Ipso, 232, 21. 242, 5. 258, 2.
    Ipsorum, 53, 5. 336, 13.
    Ipsos, 215, 3. 298, 16. 318, 3.
    Ipsum, 10, 6. 112, 2. 157, 9, aliisque locis 17.
    Ira, 76, 5. 270, 3.
    Ire, 273, 4.
    Iram, 40, 4.
    Iras, 130, 2. 182, 10. 310, 5.
    Iratis, 283, 16.
    Ire, 17, 1. 18, 1. 33, 5, aliisque locis 4.
    Irreflexo, 310, 8.
    Irrepserit, 84, 6.
    Irresoluto, 181, 4.
    Irridemus, 36, 6.
    Irrigat, 302, 5.
    Irrubuit, 114, 2.
    Is, 159, 6.
    Ista, 94, 3. 108, 4. 125, 7, aliisque locis 8.
    Ita, 10, 2. 50, 7. 53, 10, aliisque locis 70.
    Itane, 50, 8. 135, 6.
    Itaque, 30, 2. 35, 4. 61, 12, aliisque locis 13.
    Ite, 311, 1.
    Item, 272, 12.
    Iter, 3, 3. 32, 4. 261, 2, aliisque locis 4.
    Iterum, 65, 3. 303, 2. 316, 3. 335, 11.
    Ithacus, 308, 1.
    Itinerum, 157, 11.
     Itus, 303, 1.
    Ixionium, 253, 7.

I
    Iacent, 163, 1.
    Iacere, 61, 8. 103, 5.
    Iaceret, 266, 19.
    Iacet, 22, 1. 271, 6. 340, 10.
    Iacetis, 164, 5.
    Iactasse, 55, 5.
    Iactastis, 8, 1.
    Iactis, 336, 18.
    Iam, 45, 5. 48, 1. 70, 4, aliisque locis 40.
    Iam dudum, 219, 30. 299, 23.
    Iam uero, 272, 15. 326, 5. 335, 20.
    Ianitor, 253, 3.
    Iecerint, 313, 17.
    Iecur, 253, 12.
    Ieiunia, 139, 3.
    Iouis, 103, 4.
    Iubens, 222, 1.
    Iubes, 221, 1.
    Iucunda, 12, 8. 288, 2. 304, 4, aliisque locis 2.
    Iucunditas, 210, 4. 236, 12.
    Iucunditate, 170, 4. 232, 6.
    Iucunditatem, 179, 2.
    Iucunditatis, 178, 10. 209, 5. 218, 21.
    Iucundum, 93, 6.
    Iucundus, 298, 24.
    Iudicamus, 193, 7.
    Iudicandi, 337, 21.
    Iudicantes, 177, 6.
    Iudicantis, 338, 1.
    Iudicare, 193, 7. 298, 18.
    Iudicarem, 280, 2.
    Iudicat, 60, 7. 178, 17. 178, 18, aliisque locis 6.
    Iudicatis, 136, 7. 350, 28.
    Iudicatur, 231, 19. 232, 5. 327, 12.
    Iudicauimus, 345, 8
    Iudice, 101, 1. 282, 8.
    Iudicemus, 218, 7. 283, 29.
    Iudices nomen, 56, 1.
    Iudices uerbum, 266, 22.
    Iudicet, 272, 4.
    Iudicet, 272, 4.
    Iudicetur, 156, 8. 157, 19. 205, 4.
    Iudicia, 282, 1. 297, 4. 350, 24.
    Iudicibus, 283, 25.
    Iudicio, 53, 1. 205, 9. 344, 12.
    Iudicis, 352, 27.
    Iudicium, 283, 17. 297, 25. 319, 2, aliisque locis 6.
    Iudico, 325, 3.
    Iudicum, 283, 15.
    Iugari, 330, 3.
    Iugo, 95, 2. 162, 4. 175, 2.
    Iugulare, 56, 4.
    Iugulum, 307, 7.
    Iugum, 247, 6.
    Iunctos, 168, 21.
    Iungant, 301, 19.
    Iungantur, 149, 3.
    Iunxerit. 185, 4.
    Iunxit, 251, 6.
    Iura, 168, 25. 203, 2. 300, 1.
    Iure, 45, 2. 46, 3. 103, 8, aliisque locis 14.
    Iuris, 41, 2. 101, 7. 101, 11.
    Ius, 73, 3. 100, 2. 101, 8, aliisque locis 5.
    Iussit, 5, 2.
    Iusta, 103, 6. 286, 6.
    Iusta, 281, 9. 281, 23.
    Iuste, 328, 5.
    Iustam, 304, 6.
    Iusti, 231, 6.
    Iustior, 283, 16.
    Iustissimum, 297, 19. 345, 9.
    Iustitie, 48, 6. 73, 1. 231, 5, aliisque locis 2.
    Iusto, 301, 1. 305, 8.
    Iustos, 50, 8.
    Iustum, 281, 9. 281, 11.
    Iustus, 69, 5.
    Iuuat, 285, 1.
    Iuuente, 4, 1.

 L
    Labatur, 126, 5.
    Labi, 289, 2.
    Labor, 174, 1. 176, 3. 310, 8.
    Laborare, 297, 29.
    Laborat, 179, 11. 218, 27. 237, 19. 331, 4.
    Laboratis uerbum, 157, 17.
    Laborauerim, 92, 9.
    Labore, 32, 3.
    Labores, 308, 6.
    Laboretur, 325, 11.
    Laboris, 305, 26. 310, 10.
    Laborum, 234, 1.
    Labuntur, 179, 9.
    Labyrinthum, 248, 7.
    Lacer, 182, 9.
    Lacere, 2, 3.
    Lacereris, 60, 4.
    Lacessentes, 247, 16.
    Lacessitam, 32, 6.
    Lacrymabilem, 9, 1.
    Lacrymantem, 71, 2.
    Lacrymas, 103, 2. 119, 9.
    Lacrymis, 14, 5. 42, 2. 119, 4, aliisque locis 3.
    Lacte, 24, 1.
    Lacunam, 210, 2.
    Lederentur, 13, 3.
    Lese, 76, 1.
    Leta, 111, 8. 298, 17.
    Letaretur, 271, 4.
    Letatur, 72, 7.
    Letatus, 122, 1.
    Leteris, 134, 9. 158, 6.
    Letissimum, 218, 17.
    Letitia, 61, 7. 178, 3.
    Letitie, 218, 19.
    Letitiam, 180, 3. 217, 5.
    Letor, 239, 27.
    Letorum, 111, 6.
    Letos, 80, 7.
    Letum, 219, 18.
    Leuam, 309, 4.
    Langueret, 279, 10.
    Languor, 283, 27.
    Languore, 283, 30.
    Lapides, 238, 23.
    Lapillis, 196, 2.
    Lapillos, 234, 7.
    Lapsa, 200, 3.
    Lapsi, 316, 8.
    Laqueos, 214, 5.
    Larga, 78, 1.
    Largas, 183, 4.
    Largiendi, 132, 5.
    Largis, 106, 11.
    Largitas, 132, 3.
    Largitione, 111, 2.
    Laribus, 31, 1. 43, 4.
    Laris, 93, 9.
    Lassant, 290, 6.
    Lassorum, 170, 3.
    Late, 137, 1. 161, 3. 199, 3
    Lateat, 216, 1. 313, 21.
    Latentes, 291, 4.
    Latentis, 21, 3.
    Latentium, 292, 1.
    Latere uerbum, 53, 2. 143, 3. 325, 7.
    Latet, 27, 2. 69, 4.
    Latos, 168, 10.
    Latrantem, 247, 16.
    Latrone, 137, 10.
    Latus nomen substant., 199, 12. 251, 6. 313, 7.
    Laudantur, 137, 3.
    Laude, 55, 5. 157, 19.
    Laudibus, 204, 5.
    Laudis, 110, 9.
    Laus, 205, 12.
    Laxa nomen, 5, 4.
    Laxant, 182, 8.
    Lectis, 141, 2.
    Lectuli, 14, 9.
    Lecturus, 79, 1.
    Legalium, 287, 9
    Lege nomen, 68, 1. 102, 9. 115, 7, aliisque locis 2.
    Legebatur, 11, 5.
     Legem, 64, 2. 73, 2, 95, 3, aliisque locis 2.
    Legens, 340, 19.
    Leges, 352, 19.
    Legibus, 181, 3.
    Lenibus, 87, 5. 297, 9.
    Lenioribus, 76, 6.
    Leniter, 24, 7. 158, 21. 256, 2.
    Lentis, 181, 6.
    Leo, 276, 4. 286, 1.
    Leones, 182, 1.
    Leoni, 309, 1.
    Leonibus, 251, 7.
    Leonis, 273, 4.
    Lepus, 251, 8.
    Lethargum, 25, 1.
    Leuare, 162, 5.
    Leuat, 347, 6.
    Leuato, 347, 11.
    Leuem, 277, 9.
    Leues, 191, 3.
    Leuia, 266, 14.
    Leuibus, 7, 3. 225, 2.
    Leuiores, 93, 10.
    Leuis, 273, 6. 347, 7.
    Leuitas, 238, 19. 346, 4.
    Leuitate, 158, 17.
    Lex, 254, 5. 254, 9. 282, 7. 302, 13
    Libeat, 79, 6. 215, 1. 268, 17.
    Libellos, 12, 1.
    Libens, 106, 3.
    Libenter, 171, 10.
    Liber adiect., 17, 4. 327, 10.
    Libera, 159, 7.
    Libera, 352, 6.
    Liberant, 12, 8.
    Liberat, 173, 2.
    Liberi subst., 178, 9.
    Liberiores, 320, 6.
    Liberis subst., 121, 4. 210, 7.
    Libero nomen adiect., 147, 9. 187, 10. 351, 22.
    Liberorum subst., 210, 3.
    Liberos substant., 110, 7. 119, 5.
    Liberos adiect., 336, 3.
    Libertas, 45, 2. 53, 7. 73, 1, aliisque locis 7.
    Libertate, 292, 10, 321, 4. 351, 18. 351, 21.
    Libertatem, 53, 4. 326, 5. 335, 3.
    Libertatis, 146, 3. 324, 4.
    Liberum, 148, 1. 295, 19. 351, 9.
    Libet, 61, 12. 101, 8. 110. 3. 292 15.
    Libidine, 202, 3.
    Libidines, 149, 15.
    Libidinibus, 273, 8.
    Libidinum, 209, 6.
    Libido, 233, 3. 267, 3. 270, 1.
    Libris, 74, 6.
    Librorum, 74, 6.
    Libros, 74, 5.
    Libuit, 70, 1.
    Libycis, 310, 4.
    Liceat, 168, 9. 299, 14, 327, 17.
    Licebit, 264, 4. 335, 26.
    Licentiam, 281, 20. 282, 6.
    Licere, 279, 4. 279, 25.
    Licet uerbum, 102, 1. 102. 2, 118, 4, aliisque locis 10.
    Licet coniunctio, 158, 8. 162, 6. 180, 6, aliisque locis 15.
    Licuisset, 53, 6.
    Ligans, 181, 4.
    Ligas, 222, 2.
    Ligat, 166, 3. 168, 11. 233, 2.
    Ligni, 238, 12.
    Limen, 14, 4.
    Limine, 103, 5.
    Limite, 292, 12.
    Limitibus, 157, 8.
    Lingua, 157, 10.
    Linguam, 148, 3. 273, 2.
    Linguas, 162, 7.
    Linquit, 68, 2.
    Liqueat, 336, 16.
    Liquebit, 293, 8.
    Liquentia, 238, 24.
    Liquere, 281, 12.
     Liquerit, 254, 6.
    Liquerunt, 26, 1.
    Liquet, 124, 1. 149, 5. 176, 8, aliisque locis 13.
    Liquidis, 222, 3.
    Liquido, 139, 5. 347, 1.
    Liquido, 134, 7. 187, 7. 232, 17.
    Lite, 344, 12.
    Litigiis, 273, 2.
    Litteras, 11, 6. 340, 7.
    Litteris, 53, 4. 164, 2.
    Littora, 141, 3. 215, 8.
    Littoris, 190, 3.
    Littus, 290, 8.
    Liuenti, 111, 6.
    Liuore 221, 4.
    Loca, 238, 7. 238, 21.
    Locata, 295, 10.
    Locatorum, 295, 14.
    Locatus, 83, 9. 103, 8.
    Loci, 43, 3. 74, 3.
    Locis, 238, 5. 246, 10. 294, 4, 314, 16.
    Loco, 41, 3. 84, 12. 157, 13, aliisque locis 2.
    Locum, 58, 2. 108, 3. 266, 19.
    Locus, 123, 3. 283, 26. 313, 13.
    Longa, 253, 9. 298, 4.
    Longam, 281, 20.
    Longe, 203, 1. 326, 14. 341, 2.
    Longi, 347, 1.
    Longinquum, 72, 1.
    Longior, 158, 3.
    Longius, 164, 7. 245, 4. 295, 18.
    Longos, 242, 1.
    Longum, 279, 17.
    Longus, 134, 3.
    Loquamur, 230, 3.
    Loquar, 165, 4. 209, 1.
    Loquebare, 248, 11.
    Loquebaris, 248, 15.
    Loquendi, 157, 11.
    Loqueretur, 108, 1.
    Loquimur, 249, 9. 258, 2.
    Loquor, 147, 8.
    Loquuntur, 298, 17.
    Lota, 301, 7.
    Lubrica, 68, 6. 270, 6.
    Lubricus, 140, 4.
    Lucanus, 297, 22.
    Luce, 16, 2. 226, 2. 271, 2, aliisque locis 2.
    Luceat, 137, 3.
    Lucebit, 242, 5.
    Lucem diem, 66, 2. 113, 2.
    Lucem splendorem, 235, 3. 241, 3. 282, 3.
    Luci, 328, 8.
    Lucida, 64, 3. 141, 1.
    Lucidos, 102, 2.
    Lucidum, 250, 2.
    Lucifer, 65, 4. 174, 5. 301, 12.
    Lucis, 87, 7. 110, 6.
    Luctu, 14, 9.
    Luctum, 94, 1. 252, 8.
    Luctuosus, 120, 7.
    Luctus, 252, 7.
    Ludens, 183, 5.
    Ludentem, 94, 9.
    Ludicra, 266, 14.
    Ludicri, 102, 9.
    Ludimus, 102, 7. 249, 1.
    Ludis uerbum, 248, 6.
    Ludit, 98, 5.
    Ludum, 102, 7.
    Luentes, 280, 1 3.
    Luis, 118, 2.
    Luit, 257, 10.
    Lumen, 88, 4. 242, 6.
    Lumina, 18, 2. 64, 7.
    Lumina oculos, 25, 3. 254, 7. 254, 17.
    Lumine 22, 1. 28, 1. 90, 2, aliisque locis 2.
    Luminibus oculis, 12, 4. 23, 2. 26, 2.
    Luminis, 257, 1. 261, 9. 330, 7.
    Luna, 64, 5.
    Lune, 18, 3. 207, 2. 290, 1.
    Lunam, 133, 10.
     Lupi, 273, 1.
    Lupis, 276, 6.
    Lustrare, 226, 2.
    Lustrentur, 350, 17.
    Lux, 133, 2. 341, 8.
    Luxu, 139, 1.
    Luxurie, 197, 2.
    Luxurient, 298, 5.
    Lydorum, 102, 11.
    Lymphante, 36, 3.
    Lynceis, 212, 17.

M
    Machina, 246, 25. 279, 18.
    Machinam, 168, 19.
    Machinas, 238, 17. 299, 16.
    Mactatum, 148, 7,
    Madent, 253, 6.
    Maduit, 152, 3.
    Mage, 174, 1.
    Magis. 48, 6. 132, 2. 137, 7, aliisque locis 5.
    Magistra, 31, 2. 52, 2.
    Magistratibus, 192, 2.
    Magistratum, 44, 10. 193, 5.
    Magistrum, 182, 4.
    Magna, 162, 8. 195, 1. 247, 16, aliisque locis 4.
    Magna ex parte, 279, 6.
    Magne, 86, 7.
    Magnas, 48, 4.
    Magni, 311, 1. 323, 1.
    Magnificum, 157, 8.
    Magnitudinem, 156, 7.
    Magnitudo, 178, 14.
    Magno, 266, 12.
    Magnum, 33, 1. 99, 1. 204, 3. 298, 17.
    Magnus, 195, 3.
    Maiestatis, 52, 2. 55, 1.
    Maior, 254, 9.
    Maiore, 295, 15.
    Maiorem, 199, 6.
    Maioribus, 295, 19.
    Maiorum, 205, 16.
    Maius, 257, 7.
    Mala substant., 54, 2. 257, 6. 267, 17, aliisque locis 4.
    Mala adiect.. 277, 1.
    Malam, 304, 11. 305, 6.
    Male, 298, 15. 347, 8.
    Maleficio, 60, 2.
    Malefida. 7, 3.
    Mali substant. 238, 14. 248, 18. 264, 6, aliisque locis 5.
    Mali adiect., 265, 7. 265, 10. 265, 11, aliisque locis, 7.
    Malim, 217, 7.
    Malis nomen substant., 5, 1. 60, 5. 212, 3, aliisque locis 3.
    Malis adiectiuum, 193, 2. 258, 5. 266, 1, aliisque locis 6.
    Malit, 287, 5.
    Malitiam, 272, 25. 280, 2.
    Malitis, 306, 1.
    Mallem, 24, 5.
    Mallet, 121, 2. 283, 20.
    Mallo nomen substant., 272, 16.
    Malorum substant., 108, 6. 110, 7. 268, 8, aliisque locis 4.
    Malorum adiect., 281, 18. 297, 14.
    Malos, 258, 3. 264, 3. 266, 6, aliisque locis 8.
    Maluerit, 73, 3.
    Maluisti, 134, 12.
    Malum substant., 248, 5 bis. 264, 5. 267, 20, aliisque locis 5.
    Malus, 174, 2.
    Manas, 42, 2.
    Mandaui, 53, 3.
    Maneant, 236, 5.
    Maneat, 188, 17.
    Manebit, 335, 11.
    Manebunt, 218, 19. 236, 6.
    Manendi fida, 94, 13.
    Manendi, 95. 2. 112, 3. 237, 17, aliisque locis 3.
    Manens, 221, 1. 234, 2. 246. 12, aliisque locis 3.
    Manent, 246, 13.
    Manentibus, 120, 3. 305, 14.
     Manentis, 112, 5. 350, 1.
    Manere, 96, 2. 132, 3. 237, 3, aliisque locis 4.
    Manet, 164, 10. 185, 3. 277, 5, aliisque locis 3.
    Manibus, 11, 2. 33, 7. 182, 2. 265, 26.
    Manifesta, 56, 1.
    Manifestum, 125, 5. 149, 10. 150, 3, aliisque locis 6.
    Manu, 79, 4. 199, 14. 285, 2. 306, 1.
    Manum, 24, 7. 101, 8. 104, 5, aliisque locis 2.
    Manus singul., 276, 2.
    Manus plural., 11, 8. 123, 6. 148, 9
    Marci Tullii, 157, 13.
    Marco Tullio, 324, 1.
    Mare, 89, 1. 114, 6. 168, 7.
    Margine, 11, 5.
    Mari, 102, 4,
    Maria, 157, 3.
    Maris, 133, 9. 141, 1. 343, 11.
    Marmaricus, 276, 4.
    Mascule, 110, 2.
    Materia, 292, 6. 305, 19.
    Materia ablat., 11, 2. 336, 22. 336, 23.
    Materie, 134, 2. 221, 3. 341, 3.
    Materiale, 337, 11.
    Materiali, 313, 16.
    Materiam, 148, 4. 155, 2. 337, 6.
    Matris, 101, 4. 152, 3. 252, 6.
    Mauis, 72, 3. 231, 10.
    Mauult, 218, 27.
    Maxima, 257, 4.
    Maxima, 205,
    Maximam, 85, 6. 239, 13. 249, 2 292, 5.
    Maximas, 53, 6.
    Maxime, 35, 5. 188, 1. 219, 3, aliis que locis 4.
    Maximi, 272, 5.
    Maximis, 118, 3.
    Maximum, 86, 9.
    Me, 8, 1. 23, 2. 24, 4, aliisque locii 39.
    Mea, 4, 2.
    Mea ablat., 60, 4. 258, 11. 352, 1, 352, 7.
    Mee, 117, 2.
    Meam, 30, 3. 32, 4. 91, 1. 246, 1.
    Means, 162, 6.
    Meant, 277, 17.
    Mearum, 131, 1.
    Meat, 223, 4. 317, 2.
    Meatus, 18, 1. 301, 6.
    Mecum, 9, 1. 32, 1. 43, 5, aliisque locis, 3.
    Medetur, 298, 22.
    Media, 295, 15.
    Medie, 239, 27.
    Mediam, 223, 1.
    Medicaminis, 76, 8.
    Medicantis, 30, 2. 42, 3.
    Medicator, 297, 14.
    Medici, 266, 7.
    Medicina, 149, 11.
    Medicine, 23, 1. 292, 12.
    Medicos, 149, 11.
    Medicum, 283, 18.
    Medicus, 972, 10.
    Medietatis, 295, 13.
    Medio, 295, 17.
    Mediocribus, 87, 5.
    Medium, 296, 3. 305, 24.
    Medius, 111, 1.
    Medulla, 238, 11.
    Medullas, 238, 10.
    Mei, 14, 9. 32, 2. 55, 3, aliisque locis 6.
    Meis, 12, 3. 14, 2. 33, 6, aliisque locis 4.
    Melior, 230, 8.
    Meliora, 103, 7. 118, 6.
    Melioribus, 282, 7.
    Melius, 229, 3 bis.
    Melius, 75, 5. 132, 2.
    Mella, 211, 4.
    Melle, 108, 5. 139, 5. 183, 3.
     Melliflui, 322, 2.
    Membra, 188, 13. 223, 2. 231, 21, aliisque locis 3.
    Membris, 207, 5. 330, 6.
    Membro, 232, 1.
    Membrorum, 133, 4. 237, 8. 332, 3.
    Memento, 129, 5. 272, 5.
    Meminere, 182, 7.
    Meminerim, 85, 2.
    Memini, 245, 6. 246, 22. 262, 7. 265, 3.
    Meminisse, 146, 3.
    Meministi, 54, 6. 54, 7. 84, 7, aliisque locis 2.
    Meminit, 333. 1.
    Memorasti, 75, 3.
    Memoria, 35, 2. 110, 6.
    Memoria, 179, 4.
    Memorie, 53, 3. 265, 6.
    Memoriam, 84, 8. 92, 8. 245, 2.
    Mendaci, 69, 8.
    Mendacio, 326, 18.
    Mendacis, 217, 1.
    Mendacium substant., 52, 9.
    Mendacium adiect., 166, 2.
    Mens, 16, 2. 90, 4. 159, 6, aliisque locis 7.
    Mensuram, 10, 5.
    Mente, 136, 1. 161, 1. 221, 6, aliisque locis 9.
    Mentem, 30, 2. 147, 10. 193, 5, aliisque locis 5.
    Mentes, 12, 8. 126, 2. 156, 1, aliisque locis 5.
    Menti, 226, 1. 258, 10. 345, 9.
    Mentiantur, 219, 29.
    Mentibus. 44, 9. 177, 2. 192, 2, aliisque locis 2.
    Mentiens, 52, 7.
    Mentior, 137, 6.
    Mentis, 14, 11. 22, 1. 74, 5, aliisque locis, 21.
    Mentiti, 57, 6.
    Mentitur, 165, 7.
    Mentium, 25, 2. 87, 3. 297, 14.
    Meo, 24, 7. 258, 11.
    Meorum, 74, 6.
    Meos, 25, 5. 33, 9. 102, 10.
    Mercibus, 141, 2.
    Mereamur, 219. 33.
    Mereatur, 74, 2. 165, 2.
    Merebamur 54, 6.
    Merebantur, 133, 7.
    Mereri, 74, 3.
    Meretriculas, 12, 4.
    Mergat, 289, 4.
    Mergens, 302, 9.
    Mergi uerbum, 301, 8.
    Merita substant., 52, 7. 60, 6.
    Meritam, 299, 1.
    Meritis substant., 75, 1. 76, 2. 205, 1, aliisque locis 4.
    Merito substant., 135, 9. 281, 7.
    Merito adiect., 68, 5.
    Meritorum substant., 156, 3. 327, 15.
    Meritos, 57, 3. 298, 15.
    Meritum substant., 92, 6. 272, 27.
    Mersa, 14, 5. 16, 1.
    Mersas, 222, 4.
    Mersat, 7, 4.
    Mersit, 308, 3.
    Mersus, 243, 5.
    Meruerunt, 50, 7.
    Meruisse, 61, 4.
    Meruisti, 110, 10.
    Meruit, 310, 10. 327, 10.
    Metallo, 309, 4.
    Metiantur, 135, 6.
    Metis nomen, 279, 16. 290, 2.
    Metitur, 94, 17. 205, 3.
    Metiuntur, 178, 3.
    Metu, 253, 4.
    Metuant, 182, 3.
    Metuat, 125, 8.
    Metuenda, 273, 5.
    Metuit, 199, 13. 298, 25.
    Metus, 74, 1. 199, 7.
    Metuunt, 70, 2. 298, 6.
     Meum, 7, 4. 14, 9. 102, 1. 288, 2.
    Meus, 313, 22.
    Mica, 226, 5.
    Micans, 261, 4.
    Mihi, 2, 3. 9, 2. 43, 7, aliisque locis, 14.
    Miles, 261, 3.
    Militum, 200, 5.
    Millibus, 57, 1. 158, 7.
    Mine, 38, 4.
    Minantem, 128, 3.
    Minas, 94, 18.
    Minima, 123, 2. 166, 7.
    Minima, 87, 1.
    Minimam, 158, 8.
    Minime, 137, 6. 179, 10. 186, 3, aliisque locis 37.
    Minimis, 122, 5. 133, 18. 179, 18. 219, 31.
    Minimo, 135, 5. 157, 6.
    Minimum, 188, 18.
    Minimum, 155, 1.
    Ministerio, 49, 2.
    Ministrat, 206, 4.
    Ministret, 183, 5.
    Minores, 64, 5. 225, 1.
    Minuat, 199, 2. 272, 9.
    Minui, 119, 4.
    Minuit, 55, 5.
    Minus aduerb., 13, 2. 50, 9. 123, 8, aliisque locis 9.
    Mira, 280, 5. 291, 8.
    Mirabilem, 248, 9.
    Mirabor, 134, 2.
    Miraculum, 292, 3. 297, 8. 297, 17. 299, 7.
    Miramini, 213, 4.
    Miramur, 133, 10.
    Mirandum, 212, 16.
    Mirantes, 29, 1.
    Mirantur, 40, 2.
    Mirarer, 288, 1.
    Mirari, 133. 3, 212, 14.
    Miratur, 290, 7. 297, 12. 298, 14.
    Mirum, 165, 4. 267, 8. 280, 11. 288, 5.
    Misceat, 89, 3.
    Miscens, 129, 8. 234, 7.
    Miscere, 140, 2.
    Misceri, 80, 4. 288, 1.
    Miscet, 275, 6. 341, 13.
    Miscetur, 149, 12.
    Miser, 281, 1.
    Misera, 124, 1.
    Miserie, 279, 10.
    Miserandi, 283, 30.
    Miserandum, 102, 12.
    Miserans, 254, 2. 276, 12.
    Miserantibus, 283, 17.
    Miseras, 70, 4. 106, 1. 203, 5.
    Miseratio, 283, 16.
    Miseratione, 283, 29.
    Miserationem, 283, 15.
    Miseresce, 286, 8.
    Miseri, 40, 1. 197, 6. 263, 1.
    Miseria, 279, 11. 280, 23. 287, 1.
    Miserie, 199, 6. 279, 19. 280, 21.
    Miseriam, 126, 5. 199, 2, 280, 4. 283, 13.
    Miserior, 280, 1. 283, 10.
    Miseriores, 281, 22.
    Miseris, 61, 3 108, 6. 234, 3. 266, 16.
    Miserius, 279, 10.
    Misero nomen, 281, 1.
    Miseros, 7, 1. 46, 1. 98, 3, aliisque locis 7.
    Miserrimam, 305, 10.
    Miserum, 71, 3. 109, 4. 111, 9, aliisque locis 3.
    Misso, 102, 12.
    Mista, 298, 3. 316, 6. 327, 15. 330, 3.
    Mitis, 67, 3. 276, 9.
    Mittit, 327, 13.
    Mobile, 291, 6.
    Mobilem, 249, 6. 295, 8.
    Mobiles, 251, 4.
    Mobili, 349, 2.
     Mobilibus, 294, 1. 343, 12.
    Mobilis, 296, 4. 349, 11.
    Mobilitatis, 295. 11.
    Moderandis, 335, 28.
    Modesta, 119, 1.
    Modesta, 91, 1.
    Modi, 251, 13.
    Modis, 281, 3. 253, 11, 301, 17. 351, 26.
    Modo nomen. 10, 3. 68, 5. 83, 3, aliisque locis 46.
    Modo aduerb., 12, 5. 24, 6. 61, 11, aliisque locis 12.
    Modos, 2, 2. 93, 10. 276, 1. 316, 6.
    Modulata, 219, 35.
    Modum, 11, 8. 52, 1. 109, 5, aliisque locis 5.
    Modus, 82, 2. 188, 11. 280, 19, aliisque locis 4.
    Meror, 53, 10. 76, 5. 84, 8, aliisque locis 3.
    Merore, 14, 10.
    Merorem, 94, 13.
    Meroris, 94, 9. 245, 3. 256, 3. 257, 5.
    Mesta, 111, 10. 183, 9.
    Meste, 253, 6.
    Mesti gonit., 4, 2.
    Mestior, 14, 4.
    Mestis, 6, 2. 308, 5.
    Mestitiam, 94, 1.
    Mestos, 2, 2.
    Mestum, 71, 2.
    Mestus, 122, 1.
    Mole, 110, 7. 212, 12. 216, 7, aliis que locis 2.
    Molem, 24, 1. 291, 1.
    Moles, 201, 1.
    Moleste, 13, 2. 305, 16.
    Molestia, 218, 30.
    Molestiis, 179, 17.
    Molior, 280, 14.
    Molirentur, 33, 5.
    Moliretur, 55, 2.
    Molis, 226, 4.
    Molitos, 53, 11.
    Molitur, 242, 2.
    Moliuntur, 266, 17.
    Molle, 93, 6.
    Mollescant, 76, 9.
    Mollissimum, 238, 11.
    Momentaria, 131, 3.
    Momenti, 158, 7. 350, 1.
    Momento, 349, 2.
    Momordit, 148, 3.
    Monstra, 277, 8.
    Monstrabitur, 279, 5.
    Monstrabo, 212, 4.
    Monstrante, 258, 7.
    Monstrare, 217, 3.
    Monstrasti, 219, 15.
    Monstrat, 99, 1.
    Monstrata, 231, 26.
    Monstratum. 348, 1.
    Monstratur, 134, 7. 180, 6.
    Monstratus, 246, 22.
    Monstraueris, 101, 2.
    Monstrauimus, 228, 15. 232, 20. 236 6, aliisque locis 2.
    Monstri, 53, 14.
    Monstris, 257, 13.
    Montem, 257, 14.
    Montibus, 89, 3. 214, 5. 238, 5.
    Montis, 128, 5.
    Monuisti, 44, 5.
    Mora, 158, 6.
    Mora abl., 66, 2.
    Moras, 7, 6.
    Moratus, 297, 24.
    Morbi 85, 5. 109, 1.
    Morbis, 297, 32.
    Morbo, 12, 8. 298, 21.
    Morbos, 283, 18.
    Morbum, 25, 2. 86, 7.
    Morbus, 84, 6. 283, 28.
    Mordaciter, 159, 1.
    Mordax, 191, 2. 210, 5.
    Mordeant, 171, 3.
     Mordeatur, 219, 2.
    More, 97, 2.
    Morem geram obsequar., 313, 8.
    Moreris, 264, 2.
    Mores, 32, 6. 43, 8. 69, 2, aliisque locis. 11.
    Moribus, 35, 3. 60, 3. 94, 8, aliisque locis 4.
    Moriendo, 112, 5.
    Moriuntur, 159, 5.
    Mors, 6, 1. 112, 4. 162, 9, aliisque locis 2.
    Morsu, 211, 6.
    Morsus, 147, 6, 199, 9.
    Mortale 85, 4.
    Mortales homines, 124, 3. 177, 1. 208, 1.
    Mortales adiect., 126, 2. 351, 10.
    Mortali, 162, 4.
    Mortalibus substant., 56, 3. 119, 7. 219, 26. 325, 18.
    Mortalibus adiect., 219, 23.
    Mortalis, 164, 8.
    Mortalium substant., 126, 4. 176, 2. 179, 11.
    Mortalium adiect., 25, 4. 58, 1. 96, 1, aliisque locis 6.
    Morte, 126, 3. 126, 6. 159, 4. 281, 14.
    Mortem, 237, 19. 239, 8. 285, 3.
    Morti, 57, 2.
    Mortis, 33, 3. 126, 5. 200, 4. 298, 9.
    Mortuum, 267, 11.
    Mos, 340, 5.
    Mota, 71, 2. 302, 14.
    Moti, 57, 1.
    Motibus, 168, 18. 239, 4, aliisque locis 2.
    Motione, 239, 11.
    Motionem, 350, 10.
    Motiones, 238, 21.
    Motu, 133, 4. 260, 4. 296, 1. 313, 10.
    Motum 223, 3. 232, 14. 265, 22, aliisque locis, 2.
    Motus, 41, 3. 209, 4. 242, 1, aliisque locis 8.
    Moueantur, 83, 3.
    Mouebare, 83, 8.
    Mouebit, 39, 3.
    Mouens, 341, 6.
    Mouent, 286, 4.
    Mouentem, 223, 1.
    Mouere, 84, 12. 142, 4.
    Mouerentur, 335, 31.
    Mouereris, 147, 4.
    Moueri, 221, 1.
    Moueris, 334, 8.
    Mouet, 43, 3. 74, 4. 118, 3, aliisque locis 3.
    Mouetur, 293, 3.
    Mox, 89, 7. 102, 11. 148, 9, aliisque locis 2.
    Mulcedo, 170, 2.
    Mulcerent, 251, 13.
    Mulier, 9, 3. 14, 6.
    Multa, 231, 11. 258, 5.
    Multas, 218, 27.
    Multi, 106, 4.
    Multiformes, 92, 3.
    Multiplex, 158, 9. 187, 1.
    Multiplicato, 238, 15.
    Multiplicem, 293, 4.
    Multiplices, 50, 1. 61, 1. 343, 9.
    Multiplici, 194, 9.
    Multipliciter, 283, 5. 294, 13.
    Multiplicium, 176, 3.
    Multitudine, 75. 2.
    Multitudinis, 53, 10. 72, 6. 111, 1.
    Multo, 281, 2. 281, 7.
    Multo magis, 247, 14. 283, 29.
    Multorum, 132, 7.
    Multos, 126, 5.
    Multum, 92, 8. 334, 3.
    Mundana, 246, 25.
    Mundi, 86, 10. 301, 5.
    Mundo, 115, 3. 157, 1. 349, 3. 349, 14.
    Mundum, 83, 1. 84, 2. 220, 1, aliisque locis 7.
     Mundus, 86, 6. 167, 1. 245, 6. 246, 5.
    Munera, 79, 8. 139, 4.
    Munere, 249, 2.
    Muneribus, 106, 11. 149, 6.
    Muneris, 292, 1.
    Munimine, 74, 1.
    Muniti, 36, 7.
    Munus, 111, 4. 194, 10.
    Munusculum, 248, 13.
    Mures, 147, 3.
    Musa, 244, 1.
    Muse, 76, 3.
    Musas, 12, 2.
    Muscularum, 147, 5.
    Musica, 93, 9. 149, 10.
    Musice, 108, 5.
    Musici, 292, 13.
    Musicos, 149, 10.
    Musis, 14, 2.
    Mutabilem, 125, 7.
    Mutabiles, 296, 12.
    Mutabilitas, 94, 17. 103, 6.
    Mutabilitate, 94, 4. 212, 17.
    Mutabilium, 293, 2.
    Mutabit, 298, 24.
    Mutabitur, 352, 7.
    Mutare, 102, 8. 123, 6. 352, 1.
    Mutari, 279, 3.
    Mutat, 350, 22.
    Mutata, 92, 3.
    Mutatam, 94, 3.
    Mutatio, 93, 3.
    Mutatione, 166, 1. 195, 7.
    Mutationes, 352, 11.
    Mutationum, 246, 12.
    Mutauerint, 198, 4.
    Mutauero, 352, 2.
    Mutauit, 7, 5.
    Mutentur, 287, 11.
    Mutet, 65, 3.
    Mutum, 24, 6.

N
    Nam, 10, 4. 53, 3. 53, 7, aliisque locis, 82.
    Namque, 120, 3. 187, 1. 194, 6, aliisque locis, 15.
    Nascentia, 296, 6.
    Nationes, 157, 10. 194, 9. 194, 15.
    Natiue, 150, 3.
    Natura, 86, 9. 94, 3. 101, 4. aliisque locis, 19,
    Natura, 131, 5. 134, 9. 149, 5, aliisque locis, 19.
    Nature, 21, 4. 43, 6. 84, 7, aliisque locis 19.
    Naturale, 194, 10. 265, 18, 265, 23, aliisque locis 2.
    Naturales, 218, 28.
    Naturali, 239, 4. 239, 11. 247, 2, aliisque locis 2.
    Naturalis, 149, 1. 186, 4. 265, 27. 266, 11.
    Naturaliter, 177, 2. 229, 18, aliisque locis 5.
    Naturam, 87, 3. 92, 6. 134, 2, aliisque locis 12.
    Naturarum, 246, 8. 293, 2. 299, 17.
    Ne ut non, 3, 3. 14, 5. 44, 5, aliisque locis 30.
    Ne interrog., 24, 1. 24, 4. 42, 1 bis, aliisque locis 46.
    Ne pro, non, 94, 8. 103, 7. 109, 4, aliisque locis 5.
    Ne dum pro tantum abest, ut, 84, 4. 195, 9. 296. 18.
    Ne quidem, 157, 12. 158, 10. 198, 4, aliisque locis 17.
    Nebulas, 226, 4,
    Nebulis, 30, 1.
    Nebulosus, 114, 3.
    Nec, 6, 1. 32, 2. 34, 1 ter, aliisque locis 128
    Necnon pro, et, 215, 7.
    Necant, 12, 8.
    Necare, 148, 7.
    Necat, 147, 6.
    Necem, 56, 5.
    Necessaria, 350, 17. 350, 18. 351, 19, aliisque locis 2.
     Necessarie, 280, 9.
    Necessariam, 44, 4.
    Necessarie, 350, 24. 350, 25.
    Necessariis, 219, 2. 355, 22.
    Necessario, 335, 14.
    Necessarios, 335, 15. 336, 6. 345, 3.
    Necessarium, 218, 20. 246, 20. 258, 8, aliisque locis, 68.
    Necessarius, 326, 15.
    Necesse, 125, 9. 132, 9. 188, 17, aliisque locis 40.
    Necessitas 325, 11. 325, 17. 325, 21, aliisque locis 6.
    Necessitate 49, 3. 135, 6. 328, 9, aliisque locis 9.
    Necessitatem, 296, 1. 325, 14. 335, 6, aliisque locis 5.
    Necessitates, 351, 9.
    Necessitatis 299, 20. 325, 11. 335, 2, aliisque locis 8.
    Necessitudo, 205, 16.
    Nectis, 70, 5.
    Nectit, 41, 4. 168, 23. 294, 2.
    Nefarias, 61, 6.
    Nefarios, 54, 3. 86, 4.
    Nefas, 52, 5. 52, 6. 60, 1, aliisque locis 4.
    Negabis, 265, 23.
    Negabit, 235, 4. 281, 11.
    Negantibus, 78, 1.
    Negare, 111, 7. 237, 2. 281, 7. 305, 5.
    Negari, 228, 7. 246, 21. 264, 16.
    Negas, 283, 4.
    Negat, 7, 2.
    Negatas, 110, 4.
    Negauerim, 267, 16.
    Neget, 188, 7. 281, 10.
    Neglecte, 11, 4.
    Negligendum, 125, 10.
    Nego, 137, 5. 267, 11.
    Negotiis, 53, 6.
    Negotium, 159, 8.
    Neminem, 57, 3. 248, 13.
    Nemo, 94, 11. 119, 9. 122, 2, aliisque locis 8.
    Nemorum, 183, 7.
    Nemus, 78, 5. 114, 1.
    Nequam, 86, 4. 280, 1.
    Nequaquam, 305, 6.
    Neque, 94, 15. 134, 11. 142, 1, aliisque locis 31.
    Nequeam, 267, 13.
    Nequeat, 125, 5. 188, 2. 194, 4, aliisque locis 6.
    Nequeo, 187, 11. 237, 2. 305, 5.
    Nequeunt, 187, 18. 188, 12. 194, 1, aliisque locis 6.
    Nequissimi, 193, 5.
    Nequissimis, 192, 4.
    Nequit, 126, 4. 137, 2. 179, 15, aliisque locis 10.
    Nequitia, 272, 15. 272, 18. 280, 1.
    Nequitia, 257, 8.
    Nequitie, 209, 4.
    Nequitiam, 192, 4. 298, 25.
    Neritii, 275, 1.
    Nero, 197, 2. 200, 3.
    Neroni, 200, 7.
    Neronis, 154, 2.
    Nescia, 324, 9.
    Nesciat, 238, 17. 351, 3.
    Nesciebam, 72, 2
    Nesciebas, 102, 10.
    Nescientes, 239, 6.
    Nesciente, 297, 8.
    Nescio quem, 210, 4
    Nescio quid, 84, 1.
    Nescire, 216, 2. 245, 5.
    Nescisses, 53, 10.
    Nescit, 125, 7 bis. 289, 1. 331, 5. 332, 8.
    Nescita, 331, 7.
    Nescitis, 128, 15.
    Nescius, 331, 6.
    Neuter, 201, 1.
    Neutro, 332, 7.
    Neutrum, 230, 17.
    Nexa, 236, 1.
    Nexas, 292, 15.
     Nexibus, 295, 19. 351, 33.
    Nexu, 181, 5.
    Nexuit, 246, 9.
    Nexum, 295, 8.
    Nexus, 287, 9. 330, 8.
    Ni, 50, 4. 208, 7. 219, 16, aliisque locis 2.
    Nihil, 13, 2. 25, 1. 35, 2, aliisque locis 86.
    Nihil ex nichilo, 313, 14.
    Nihili, 179, 14.
    Nihil non omne, 248, 6. 335, 17.
    Nihilo, 177, 4. 179, 6. 187, 18, aliisque locis 4.
    Nihilominus, 137, 4. 296, 15. 326, 3.
    Nihilum, 239, 24.
    Nil, 69, 7 bis. 106, 6.
    Nimbis, 102, 3.
    Nimbosis, 27, 1.
    Nimis, 210, 4. 211, 5. 289, 5, aliisque locis 2.
    Nimium, 120, 1. 138, 1. 159, 1, aliisque locis 6.
    Nisi, 24, 3. 35, 3. 44, 10, aliisque locis 32.
    Nitamur, 325, 12.
    Nitens, 265, 26. 305, 20.
    Nitent, 132, 2. 174, 3.
    Nitente, 269, 3.
    Nitentibus, 283, 11.
    Nititur, 92, 4. 176, 4. 283, 1.
    Nitor, 212, 16.
    Nituntur, 177, 6. 179, 6. 212, 12. 65, 8.
    Niueis, 196, 2. 215, 5.
    Niuis, 291, 1.
    Nixa, 304, 8. 351, 2.
    Nixus, 63, 2.
    Nobile, 208, 2.
    Nobilibus, 205, 16.
    Nobilitas, 121, 1, 178, 8. 205, 11.
    Nobilitate, 205, 15.
    Nobilitatis, 205, 10.
    Nobis, 53, 5. 58, 1. 101, 10, aliisque locis 3.
    Noceat, 157, 5.
    Nocendum, 201, 6.
    Nocentia, 277, 18.
    Nocentes, 69, 3.
    Nocet, 69, 7.
    Nocte, 26, 1.
    Noctem, 262, 10.
    Noctes, 266, 17.
    Noctibus, 102, 2. 105, 3. 168, 6.
    Noctis, 65, 1. 66, 4. 254, 10. 290, 2.
    Nocuerunt, 137, 6.
    Nodis, 182, 8.
    Nodum, 325, 4.
    Nolendi, 237, 16. 320, 3.
    Nolentes, 50, 2.
    Nolentibus, 188, 5.
    Nolint, 330, 3.
    Noluissem, 279, 4.
    Noluisses, 187, 12.
    Nomen, 118, 3. 146, 5. 157, 20, aliisque locis 9.
    Nomina, 218, 21. 350, 6.
    Nominatur, 293, 6.
    Nomine, 157, 7.
    Nominibus, 149, 18.
    Nominis, 32, 2. 49, 2. 50, 6, aliisque locis 4.
    Nomino, 246, 14.
    Non, 8, 2. 12, 5. 12, 8, aliisque locis 303
    Nondum, 27, 2. 76, 6. 86, 8, aliisque locis 12.
    Nonium, 193, 1.
    Nonne, 32, 7. 95, 4. 103, 3, aliisque locis 17.
    Nonnichil, 165, 2. 287, 3.
    Nonnulli, 298, 8.
    Nonnullos, 33, 10.
    Norant, 139, 4.
    Norat, 332, 2.
    Norunt, 215, 4.
    Nos, 25, 3. 36, 3. 36, 6, aliisque locis 10.
    Noscendi, 352, 8.
     Noscere, 330, 8. 331, 9.
    Nosco, 84, 4.
    Nosse, 85, 6. 136, 10. 292, 11. 331, 3.
    Noster, 297, 22.
    Nosti, 237, 2.
    Nostra, 36, 4. 93, 8. 102, 7, aliisque locis 4.
    Nostra, 75, 7.
    Nostre, 10, 3. 13, 3. 14, 10, aliisque locis 3.
    Nostram, 55, 7.
    Nostri, 31, 2. 33, 1. 33, 8, aliisque locis 10.
    Nostris, 24, 1. 35, 3. 43, 4, aliisque locis 3.
    Nostro, 12, 2. 24, 1. 93, 2. 219, 31.
    Nostrorum, 352, 21.
    Nostros, 43, 8. 53, 10.
    Nostrum, 3, 3.
    Nota adiect., 75, 3. 264, 7. 331, 4. 337, 9.
    Notam substant., 239, 27.
    Notare, 235, 3.
    Notas subst., 50, 5. 331, 2. 340, 6. 341, 4.
    Notauit, 310, 7.
    Notio, 337, 16. 340, 15. 344, 10.
    Notione, 352, 16.
    Notionem, 351, 8
    Notionis, 351, 20.
    Notior, 172, 1.
    Notis, 340, 11. 341, 13.
    Notitia, 343, 15.
    Notitiam, 351, 32.
    Notitiarum, 343, 16.
    Notos, 164, 6.
    Notum, 121, 2. 344, 5. 351, 12.
    Notus substant., 153, 8. 174, 3.
    Noua, 341, 3. 173, 4.
    Nouerunt, 267, 2.
    Noui uerbum, 84, 9. 326, 10.
    Nouimus, 151, 1. 164, 3.
    Nouis, 61, 8. 275, 6.
    Nouisti, 34, 2. 85, 5.
    Nouit, 297, 16. 332, 7. 336, 13. 351, 12.
    Nouo, 253, 2.
    Nouum, 32, 5. 94, 2.
    Nox, 27, 3. 261, 4. 282, 4. 323, 4.
    Noxia, 17, 3. 68, 8.
    Noxiorum, 299, 9.
    Noxium, 133, 19.
    Nube, 25, 4. 321, 2. 332, 3.
    Nubes, 242, 4. 260, 3.
    Nubibus, 88, 1. 323, 4.
    Nubila, 7, 5. 90, 4.
    Nubilus, 291, 7.
    Nudatis uerbum, 311, 3.
    Nudum, 101, 4.
    Nulla, 101, 9. 158, 11. 158, 14, aliisque locis 12.
    Nulla, 55, 4. 313, 10. 323, 3.
    Nullam, 281, 18. 335, 6. 335, 9. 351, 17.
    Nullas, 340, 6.
    Nulli, 111, 4. 337, 9.
    Nullis, 12, 5. 193, 3. 237, 17, aliisque locis 5.
    Nullius, 218, 15. 230, 8. 272, 9 bis.
    Nullo, 10, 3. 36, 2 83, 2, aliisque locis 10.
    Nullum, 44, 9. 88, 2. 135, 7, aliisque locis 3.
    Nullus, 3, 2. 74, 1. 208, 6, aliisque locis 7.
    Num, 54, 5. 84, 4. 103, 1, aliisque locis 38.
    Numen, 276, 11.
    Numerabitur, 134, 6.
    Numeranda, 179, 12.
    Numerandam, 268, 9.
    Numeratur, 178, 11.
    Numerauimus, 246, 17.
    Numeremus, 304, 10.
    Numerentur, 236, 13.
    Numeris, 18, 6. 222, 2.
    Numerosus, 36, 1.
    Numerum, 109, 4. 111, 6.
     Numerus, 158, 9.
    Numinis, 94, 6.
    Numquam, 46, 2. 72, 4, 78, 5, aliisque locis 13.
    Nunc, 4, 2. 7, 5. 10, 4, aliisque locis 64.
    Nuntiat, 301, 11.
    Nuper, 257, 3.
    Nuptiis, 121, 3.
    Nutricem, 30, 3.
    Nutrit, 121, 4.
    Nutritus, 24, 1.
    Nutriuntur, 343, 12.
    Nutrix, 117, 1.
    Nutum, 122, 4. 247, 4.

O
    O, 31, 2. 52, 2. 57, 3, aliisque locis 21.
    Ob, 50, 1. 57, 2. 57, 5, aliisque locis 8.
    Obambulat, 276, 9.
    Obduxerat, 11, 4.
    Obitu, 302, 9.
    Obiacet, 266, 22.
    Obiecit, 200, 5.
    Obiecta, 343, 7.
    Obiecta, 46, 2.
    Obiecte, 343, 2.
    Obiectorum, 75, 2.
    Obiice, 89, 7.
    Oblectamenta, 292, 13.
    Oblectant, 108, 5.
    Oblita penult. corr., 108, 4.
    Oblita penult. prod. et passiue, 257, 3.
    Oblita act., 332, 4.
    Oblitas passiue, 333, 3.
    Oblitus, 25, 2. 86, 6. 109, 5. 256, 3
    Obliuio, 158, 2.
    Obliuione, 86, 2.
    Obliuiosam, 243, 1.
    Obliuisceretur, 282, 15.
    Obluctari, 267, 4.
    Obnoxius, 212, 7.
    Obrepat, 218, 18.
    Obruisset, 314, 7.
    Obruit, 314, 10. 314, 11.
    Obruta, 330, 6.
    Obscura, 158, 3.
    Obscuras, 235, 2.
    Obscuris, 69, 4.
    Obscuritas, 218, 31.
    Obscuro, 64, 6.
    Obscuros, 339, 2.
    Obscuram, 218, 8.
    Obscurus, 218, 27.
    Obsecro, 171, 8.
    Obsequentes, 44, 1.
    Obsistere, 247, 11.
    Obsitum, 276, 12.
    Obstantia, 212, 18.
    Obstat, 89, 1. 323, 4.
    Obstupui, 14, 7.
    Obtemperantium, 247, 6.
    Obtemperare, 73, 1.
    Obtemperes, 95, 8.
    Obticuit, 91, 1.
    Obtinendi, 264, 14.
    Obtinere, 156, 6. 266, 15.
    Obtingit, 314, 2.
    Obuersatus, 31, 1.
    Obuia, 64, 4.
    Obuiis, 314, 9.
    Obuius, 45, 4.
    Occasus, 327, 8.
    Occidentia, 296, 6.
    Occidit, 254, 12.
    Occiduo, 301, 7.
    Occultis, 273, 3.
    Occuluisse, 52, 8.
    Occupantur, 36, 5.
    Occupate, 305, 24.
    Occupato, 171, 7.
    Oceano, 301, 9.
    Ocius, 279, 14.
    Oculi singul., 352, 5.
    Oculis, 10, 1. 58, 2. 212, 18. 335, 27.
    Oculo, 111, 6.
    Oculorum, 213, 2.
    Oculos, 7, 2. 25, 5. 29, 1, aliisque  ocis 10.
    Oculus, 337, 1.
    Oderant, 299, 10.
    Oderit, 283, 26.
    Odiis, 48, 4. 142, 1.
    Odio, 283, 26. 283, 29. 299, 9.
    Odiosa, 297, 1.
    Odiosos, 132, 3.
    Odisse, 283, 27.
    Odores, 302, 2.
    Offensio, 45, 3.
    Offensione, 60, 4.
    Officii, 265, 28.
    Officiis, 80, 2.
    Officinas, 61, 7.
    Officio, 9, 2. 194, 11. 265, 17. 266, 2.
    Officium, 265, 18. 265, 23. 265, 26, aliisque locis 2.
    Olim, 4, 1. 49, 2. 182, 6, aliisque locis 3.
    Omne, 126, 4. 136, 5. 159, 7, aliisque locis 20.
    Omnem, 58, 1. 156, 5. 239, 2, aliisque locis 7.
    Omnes, 119, 2. 119, 10. 177, 1, aliisque locis 6.
    Omni, 59, 3. 117, 3. 118, 4, aliisque locis 5.
    Omnia, 179, 2. 229, 8. 231, 12, aliisque locis 30.
    Omnia accus., 68, 3. 75, 5. 257, 10, aliisque locis 2.
    Omnibus, 53, 6. 56, 5. 61, 4, aliisque locis 21.
    Omnino, 159, 5. 159, 6. 230, 7, aliisque locis 5.
    Omnis, 93, 3. 122, 5. 123, 4, aliisque locis 10.
    Omnium, 31, 2. 44, 10. 54, 3, aliisque locis 36.
    Omnium potens, 248, 3.
    Omnium potentem, 248, 1.
    Oneratum, 299, 23.
    Oneret, 190, 3.
    Oneris, 292, 10.
    Opace, 290, 2.
    Opera femin., 52, 4. 283, 19.
    Opera, 133, 5.
    Opere, 13, 3.
    Operam, 42, 3. 246, 15. 283, 24. 338, 2.
    Operante, 313, 15.
    Operatus, 307, 1. 314, 6.
    Operi, 83, 4.
    Operis nomen singul., 70, 6. 133, 9. 294, 10. 299, 16.
    Opes, 48, 1. 101, 10. 105, 5, aliisque locis 12.
    Opibus, 101, 5. 134, 5. 134, 10, aliisque locis 4.
    Opilionem, 49, 3.
    Opima, 191, 1.
    Opinio, 194, 13. 325, 2. 325, 17. aliisque locis 4.
    Opinione, 195 4. 219, 21. 327, 2
    Opinionem, 305, 10. 325, 15.
    Opinioni, 297, 24.
    Opinionibus, 87, 4. 204, 4.
    Opinionis, 76, 1. 118, 2. 336, 10.
    Opinor, 54, 6. 111, 2. 335, 12.
    Oportebat, 283, 18.
    Oportere, 249, 9. 345, 8.
    Oportet, 42, 3. 95, 1. 95, 8, aliisque locis 4.
    Opponitur, 238, 14.
    Opportunitate, 110, 2.
    Opposui, 48, 4.
    Oppressi, 330, 7.
    Oppressit, 24, 5.
    Opprimat, 305, 23.
    Optanda, 319, 3. 328, 3.
    Optandum, 320, 1.
    Optantur, 232, 16.
    Optari, 176, 8. 232, 13
    Optasse, 52, 5.
    Optat, 44, 1. 270, 9. 307, 5.
    Optata, 288, 3. 297, 1. 298, 13.
    Optatorum, 320, 5.
    Optaui, 44, 8.
     Optauimus, 155, 2.
    Optet, 123, 6. 331, 6.
    Optimam. 305, 7.
    Optime, 296, 10.
    Optimorum, 156, 3.
    Optimum, 178, 1. 179, 9.
    Opulentis, 188, 14.
    Opum, 101, 1. 137, 11. 273, 1.
    Opus, 68, 2. 221, 9. 239, 10.
    Opus est, 135, 3. 282, 8.
    Ora accus. plur., 3, 1. 153, 2. 174, 2, aliisque locis duobus.
    Oratio, 72, 2. 257, 2.
    Orationis, 312, 1.
    Orator, 110, 9.
    Oratores, 283, 14.
    Orbe, 102, 7. 302, 7.
    Orbem, 19, 3. 181, 3. 185, 5, aliisque locis duobus.
    Orbes, 18, 5. 223, 3. 303, 2.
    Orbi, 234, 6. 336, 19.
    Orbis, 63, 1. 292, 2. 310, 6. 323, 1.
    Orbium, 295, 12.
    Orbus, 121, 3.
    Ordine, 292, 15.
    Ordinem, 55, 2. 80, 6. 267, 13 aliisque locis 8.
    Ordines, 294, 11.
    Ordinibus, 294, 2.
    Ordinis, 43, 8. 52, 5. 288, 5, aliisque locis 3.
    Ordo, 134, 3. 185, 3. 217, 2, aliisque locis 11.
    Ore, 44, 2. 44, 4. 75, 5, aliisque locis 5.
    Oriatur, 313, 18.
    Oriens, 351, 27.
    Origo, 302, 12.
    Oriri, 350, 26.
    Oris ab, os, 256, 1. 322, 2.
    Oris plur., 301, 15.
    Oriundus, 72, 5.
    Oriuntur, 238, 5.
    Ornamenta, 136, 2
    Ornamentis, 120, 5. 137, 1.
    Ornari, 137, 1.
    Ornet, 20, 4. 106, 5.
    Orpheus, 254, 11.
    Orsa, 293, 1.
    Orta, 87, 4. 302, 9.
    Orte, 194, 16.
    Ortu, 20, 2. 65, 4. 153, 6. 206, 2.
    Ortum, 185, 4. 208, 8. 313, 18.
    Ortus, 262, 8. 289, 5.
    Ortus accus., 65, 2. 184, 7.
    Os uultum, 148, 3.
    Ossa, 163, 1.
    Ostendam, 124, 4. 258, 9.
    Ostendat, 280, 9.
    Ostendimus, 268, 11. 271, 7.
    Ostendisse, 217, 1.
    Ostendit, 335, 16.
    Ostensum, 219, 25.
    Ostentando, 55, 6.
    Ostentat, 149, 17. 194, 4. 272, 25.
    Ostentum, 99, 1.
    Ostro, 196, 1.
    Otia, 44, 7.
    Otium, 200, 7.

P
    Pabula, 277, 4.
    Pabulum, 309, 7.
    Pacem, 301, 2.
    Pacis, 178, 1.
    Pacto, 283, 19.
    Pagine, 340, 5.
    Palam est patet, 232, 4.
    Palatini, 48, 1.
    Palleant, 290, 1.
    Pallens, 65, 4.
    Pallet, 113, 3.
    Pallida, 64, 6.
    Palmites, 79, 5.
    Paludes, 157, 3. 238, 6.
    Pandit, 106, 8.
    Panniculis, 33, 7.
    Pape, 83, 8. 264, 1.
    Papinianum, 200, 4.
    Par, 89, 5. 211, 3.
     Parantis, 256, 3.
    Parat, 276, 7.
    Parauerint, 216, 7.
    Parauit, 218, 28.
    Parcit, 297, 27.
    Parem, 194, 6.
    Parente, 109, 5.
    Parentum, 205, 12
    Parere, obedire, 50, 2. 248, 17.
    Paribus, 225, 1.
    Parietes, 74, 5.
    Pariter, 74, 2. 110, 7. 132, 7, aliisque locis 16.
    Parmenides, 249, 4.
    Pars, 70, 6. 123, 2.
    Parta, 106, 6.
    Parte, 14, 9. 33, 5. 103, 5, aliisque locis 8.
    Partem, 33, 6. 172, 2. 218, 24. 325, 8.
    Partes, 222, 1. 237, 10. 333, 4.
    Parthis, 157, 15.
    Partibus, 218, 24. 238, 24. 246, 6. 336, 20.
    Participatione, 231, 8. 236, 17. 281, 3.
    Participes, 345, 6.
    Particulas, 11, 9.
    Partirer, 32, 3.
    Partium, 231, 13. 231, 25
    Parua, 158, 13.
    Paruam, 246, 14.
    Passim, 36, 2.
    Passio, 341, 7. 343, 3.
    Passione, 343, 5.
    Passionem, 343, 6.
    Passuum, 57, 1.
    Pateat, 266, 10.
    Patebit, 193, 3. 237, 11.
    Patefacere, 334, 7.
    Patefaceres, 231, 16.
    Patefaciam, 236, 5.
    Patefecerit, 348, 7.
    Patens, 234, 3.
    Patentes, 161, 3.
    Pater, 206, 3. 226, 1.
    Pateris, 82, 1.
    Paterni, 119, 6.
    Patet, 137, 1. 246, 29. 266, 5. 351, 33.
    Pati, 64, 2.
    Patiantur, 120, 3. 119, 6.
    Patiatur, 297, 29.
    Patiebantur, 46, 5.
    Patiens, 238, 14. 340, 10.
    Patienter, 158, 21.
    Patientiam, 158, 21.
    Patientie, 298, 5.
    Patitur, 25, 1. 80, 4. 277, 8, aliisque locis tribus.
    Patiuntur, 283, 2.
    Patrandi, 268, 11. 279, 13.
    Patrem, 219, 34. 229, 16. 307, 6.
    Patri, 119, 2.
    Patria, 123, 3. 262, 7.
    Patria, 72, 2.
    Patrie, 72, 5.
    Patriam, 246, 15. 258, 11. 313, 2.
    Patribus, 54, 5. 152, 1. 197, 4.
    Patrisfamilias, 257, 14.
    Patrum, 110, 8.
    Patuerunt, 257, 2.
    Patuisset, 53, 5.
    Patuit, 239, 28.
    Pauca, 75, 2. 100, 1. 297, 18.
    Paucis, 133, 17.
    Pauculis, 82, 1. 164, 1.
    Pauet, 41, 1.
    Pauidus, 273, 5.
    Paulinum, 48, 1.
    Paulisper, 12, 3. 25, 2. 23, 3, aliisque locis 9.
    Paulo, 83, 6. 102, 11. 131, 2, aliisque locis 27.
    Paululum, 176, 1.
    Paulum, 103, 1.
    Pauperes, 132, 9.
    Paupertate, 132, 11.
    Pax, 76, 4.
     Pectora, 291, 4.
    Pectori, 24, 7.
    Pectoribus, 315, 2.
    Pectoris, 251, 11. 346, 3.
    Pecudes, 210, 1.
    Pecunia, 132, 5. 187, 3. 188, 2. 314, 11.
    Pecunie, 132, 1. 178, 6. 188, 5. 298, 22.
    Pecuniam, 188, 7. 188, 8. 212, 4, aliisque locis 2.
    Pecuniosorum, 188, 13.
    Pedibus, 38, 1. 183, 8. 257, 9, aliisque locis 2.
    Pedum, 265, 23. 265, 25.
    Peiora, 208, 7. 282, 9.
    Pelagi, 322, 4.
    Pelago, 275, 2.
    Pelagus, 168, 12.
    Pellatur, 188, 11.
    Pelle uerbum, 90, 1. 90, 6.
    Pellebas, 58, 2.
    Pellere, 203, 4.
    Pellerentur, 50, 5.
    Pendenda, 179, 14.
    Pendentis, 199, 8.
    Pendet, 294, 8.
    Pendit, 219, 1.
    Pendulum, 129, 1.
    Pendulus, 301, 20.
    Pene, 7, 4. 266, 12 bis.
    Penetrabat 10, 7.
    Penetral, 59, 1.
    Penetraret, 212, 18.
    Penetrent, 109, 3.
    Penitus, 92, 1 188, 15. 256, 2, aliisque locis 3.
    Penne, 259, 1.
    Pennas, 258. 9.
    Pensare, 350, 12.
    Pensares, 95, 7.
    Pensari, 76, 3.
    Penurie, 218, 26.
    Pepulerit, 174, 5.
    Pepulerunt, 221, 2.
    Pepulisti, 72, 4.
    Per, 18, 5. 43, 2. 84, 5, aliisque locis 24.
    Percipiendam, 125, 5.
    Percipiens, 294, 9.
    Perculsi, 49, 1.
    Percurrenti, 237, 11.
    Perdat, 64, 7.
    Perdens, 332, 5.
    Perdideris, 101, 9.
    Perdidisses, 101, 13.
    Perdidit, 254, 12. 349, 1.
    Perdit, 254, 19.
    Perdita, 139, 1.
    Perditis, 277, 6.
    Perditissimum, 61, 7.
    Perditum, 54, 5.
    Perditus, 253, 9.
    Perducere, 212, 2.
    Perductas, 156, 2.
    Perducturas, 212, 3.
    Perdurant, 194, 16.
    Perdurat, 124, 2. 137, 4. 198, 2. 205, 9.
    Peregi, 2, 1.
    Peregrina, 34, 2.
    Perennem, 127, 1.
    Pererrans, 153, 1.
    Perexigua, 122, 6.
    Perexile, 125, 11.
    Perfecerint, 279, 8.
    Perfeci, 171, 3.
    Perfecta, 213, 7. 219, 17. 229, 8, aliisque locis 2.
    Perfecte, 11, 2.
    Perfectam, 228, 16.
    Perfectas, 222, 1.
    Perfecti, 228, 1. 228, 8. 229, 10.
    Perfectio, 228, 3.
    Perfectione, 156, 2. 228, 11.
    Perfectionem, 282, 15.
    Perfectiori, 344, 11.
    Perfecto, 217, 9.
    Perfectum, 176, 9. 219, 27. 222, 1,  aliisque locis 6.
    Perferunt, 61, 4.
    Perficere, 179, 6. 279, 12.
    Perficiat, 219, 18. 265, 17. 338, 3.
    Perficiunt, 213, 8.
    Perfidam, 94, 8.
    Pergat, 78, 4.
    Perhibetur, 228, 9. 228, 11. 229, 17. 349, 9.
    Perhorrescerem. 32, 5.
    Perhorrescis, 94, 8.
    Perhorresco, 170, 6.
    Pericula, 144, 1.
    Periculi, 25, 1. 55, 3.
    Periculis, 32, 6. 46, 2. 193, 4. 218, 7.
    Periculorum, 199, 7.
    Periculosam, 129, 3.
    Periit, 310, 1.
    Perimendam, 326, 4.
    Perire, 286, 5.
    Periuria, 69, 7.
    Permanebit, 239, 19.
    Permanendi, 238, 17. 239, 15.
    Permanendo, 350, 5.
    Permanens, 287, 6.
    Permanent, 237, 6.
    Permanere, 239, 17.
    Permanet, 237, 9.
    Permeant, 346, 1.
    Permisit, 12, 5.
    Permissis, 317, 1.
    Permissum, 299. 2.
    Permitterent, 283, 25.
    Permulta, 135, 5.
    Permultis, 126, 1. 135, 4.
    Permutant, 178, 5.
    Permutare, 95, 5.
    Permutat, 273, 7.
    Pernicie, 279, 4.
    Perniciem, 44, 6. 237, 19. 239, 15.
    Perniciosa, 94, 9. 134, 4.
    Perniciosis, 287, 9. 321, 2.
    Perosa, 260, 1.
    Perpendas, 299, 22. 335, 26.
    Perpendis, 292, 11.
    Perpendit, 337, 1.
    Perpenditur, 351, 8.
    Perpendo, 287, 3.
    Perpessi, 283, 15.
    Perpesso, 283, 9.
    Perpeti, 299, 8.
    Perpetrata, 45, 5.
    Perpetua, 120, 11. 124, 2.
    Perpetua, 220, 1.
    Perpetuo, 63, 2.
    Perpetuo, 194, 16. 198, 2.
    Perpetuum, 168, 2. 350, 7.
    Perrarum, 146, 6.
    Perrumpere, 322, 5.
    Persepe, 137, 6.
    Perscrutemur, 84, 1.
    Perses, 103, 1.
    Personat, 244, 1.
    Perspecta, 172, 2.
    Perspectum, 131, 4.
    Perspexisse, 299, 17.
    Perspicaci, 186, 3.
    Perspicacibus, 10, 1.
    Perspicaciter, 217, 2.
    Perspicacius, 242, 5.
    Perspicax, 320, 4.
    Perspicio, 230, 14.
    Perspicua, 219, 15.
    Perspicue, 282, 3.
    Perspicuum, 264, 15. 268, 1. 271, 2.
    Perstringam, 297, 19.
    Perstrinxit, 111, 6.
    Persuadet, 231, 11.
    Persuasum, 126, 1.
    Pertimescas, 87, 1.
    Pertimescis, 137, 9.
    Pertimescit, 298, 23.
    Pertimescunt, 201, 2.
    Pertractes, 158, 5.
    Pertulisset, 283, 8.
    Perturbat, 292, 3. 350, 29.
    Perturbata, 296, 14.
    Perturbatione, 14, 11. 258, 11.
     Perturbationibus, 76, 7.
    Perturbationum, 84, 6. 84, 11. 87, 4.
    Perturbere, 324, 2.
    Perutilia, 313, 2.
    Peruagata, 157, 21.
    Peruenire, 157, 13. 176, 4. 187, 3, aliisque locis 4.
    Peruersa 297, 24.
    Peruersi, 69, 1.
    Peruertit, 33, 10. 92, 3.
    Peruetusta, 35, 1.
    Peruincere, 3, 2.
    Peruium, 266, 19.
    Peruulganda, 157, 6.
    Pessimam, 305, 14.
    Pessimis, 35, 6. 149, 2. 149, 5. 299, 8.
    Pessimos, 149, 4.
    Pessimus, 137, 7.
    Pessum, 347, 10.
    Pessumdari, 46, 4.
    Peste, 276, 13.
    Pestem, 44, 6.
    Pestis, 201, 6.
    Petant, 265, 12.
    Petantur, 232, 15.
    Petas, 79, 1.
    Petebat, 219, 3.
    Petere, 219, 29.
    Peteret, 95, 6.
    Peteretur, 248, 16.
    Petis, 133, 17. 212, 8 317, 9.
    Petit, 159, 7. 161, 1. 178, 17, aliisque locis 5.
    Petitas, 249, 7.
    Petitis uerbum, 124, 3. 285, 3.
    Petitis adiect., 335, 21.
    Petito, 188, 6.
    Petitos, 207, 6.
    Petitur, 232, 4. 265, 5.
    Petunt, 54, 4. 159, 3. 178, 7, aliisque locis 7.
    Petuntur, 178, 10.
    Philosophi, 158, 19.
    Philosophia, 256, 1.
    Philosophie, 32, 3.
    Philosophiam, 31, 1.
    Philosophum, 158, 23.
    Philosophus, 158, 20.
    Phebe, 168, 6. 290, 4.
    Phebes, 301, 4.
    Phebi, 65, 4. 77, 1. 235, 4. 291, 2.
    Phebo, 64, 7. 207, 1. 242, 5. 261, 1.
    Phebum, 322, 1.
    Phebus, 28, 1. 113, 1. 153, 6, aliisque locis 2.
    Phrygie, 307, 2.
    Physicis, 313, 23.
    Pias, 103, 1.
    Piauit, 307, 3.
    Piget, 61, 2. 120, 6.
    Piis, 226, 6.
    Pingitur, 261, 4.
    Pinus, 140, 5.
    Pisce, 214, 6. 215, 7.
    Placet, 102, 9. 146, 7. 181, 5, aliisque locis 5.
    Placida, 234, 2.
    Placidas, 20, 3.
    Placido, 71, 1.
    Placidum, 251, 9.
    Placuisse, 297, 22.
    Placuissent, 134, 10.
    Plagas, 161, 3.
    Plane, 158, 13.
    Planius, 246, 2. 265, 21.
    Plato, 349, 15.
    Platone, 249, 8.
    Platonem, 350, 6.
    Platoni, 219, 31. 245, 1. 349, 12.
    Platonis, 33, 1. 44, 2. 244, 1. 268. 15.
    Plaustra, 289, 3.
    Plebis, 110, 8.
    Plena, 10, 3. 198, 3. 200, 2 bis 209, 2.
    Plene, 290, 1.
    Plenam, 219, 20. 246, 19. 248, 12.
    Plenissime, 86, 1
     Plenissimum, 229, 10. 229, 15.
    Plenitudinem, 349, 8. 349, 22. 350, 5.
    Pleno, 21, 1. 64, 3. 105, 6.
    Plenum, 218, 18. 236, 9.
    Plenus, 187, 17. 229, 17.
    Plerumque, 149, 4. 166, 6.
    Plura, 237, 13. 335, 26. 344, 5.
    Plures, 132, 8. 148, 8., 157, 9, aliisque locis 4.
    Pluribus, 132, 11. 135, 3. 187, 6, aliisque locis 4.
    Plurimi, 178, 2.
    Plurimis, 118, 3.
    Plurimorum, 60, 6.
    Plurimos, 157, 20.
    Plurimus, 76, 4.
    Plus, 166, 5. 199, 13.
    Plus equo, 298, 6. 298, 7.
    Pocula, 183, 3. 275, 7. 277, 2.
    Pena, 48, 3. 68, 8. 272, 20, aliisque locis 2.
    Pena, 258, 4. 272, 11. 272, 13. 272, 16.
    Pene, 272, 12. 327, 10.
    Penali, 281, 15.
    Penam, 281, 5.
    Penarum, 283, 22. 287, 9.
    Penas, 55, 8. 352, 19.
    Peni, 182, 1.
    Penitentie, 209, 2.
    Penorum, 148, 8.
    Peticas, 12, 2.
    Poli, 259, 2.
    Pollens, 287, 5.
    Pollicentur, 213, 6. 219, 9.
    Polluisse, 57, 6.
    Polo 113, 1.
    Polum, 216, 3. 261, 7.
    Polus, 27, 1.
    Polyphemus, 308, 3.
    Poma, 309, 3,
    Pomis, 302, 4.
    Pondera, 143, 2. 222, 4. 226, 4.
    Pondere, 22, 3. 170, 4. 299, 23. 301 21.
    Pontis, 156, 4.
    Pondus, 110, 6. 129, 2. 238, 20 514, 4.
    Ponere, 111, 5. 127, 2.
    Ponti, 19, 2. 38, 4.
    Pontum, 128, 4.
    Pontus, 105, 2.
    Popularem, 205, 8.
    Populares, 158, 14. 194, 1.
    Populari, 205, 2. 287, 3.
    Popularis, 178, 8.
    Populi genit., 61, 1. 195, 2. 305, 10.
    Populi plur., 70, 2. 263, 1.
    Populos, 153, 4. 157, 20. 162, 6, aliisque locis 2.
    Populus, 305, 8.
    , 231, 9.
    , 231, 9.
    Porrigite, 252, 25.
    Porro, 238, 21. 350, 15.
    Porticus, 339, 1.
    Portio, 133, 9. 157, 1. 292, 12.
    Portionem, 158, 8. 199, 6. 218, 24.
    Portus, 234, 2.
    Poscendi, 212, 6.
    Poscens, 188, 16.
    Poscet, 102, 9.
    Posite, 352, 23.
    Positam, 124, 3.
    Positi, 305, 3. 305, 21.
    Positionis gratia, 335, 8.
    Positum, 115, 7.
    Posse, 50, 6. 53, 13. 57, 3, aliisque locis 25.
    Possem, 14, 6. 217, 5. 218, 31. 236, 9.
    Possemus, 345, 7.
    Possent, 265, 11. 268, 6.
    Posses, 193, 8.
    Possessio, 348, 8.
    Possessione, 101, 1. 135, 10. 212, 11, aliisque locis 2.
    Posset, 53, 7. 176, 7. 176, 8. 188, 8.
     Possibile, 313, 19. 326, 21.
    Possibilitas, 267, 18. 268, 11.
    Possibilitate, 279, 13.
    Possibilitatem, 268, 13.
    Possideant, 135, 5.
    Possidebas, 118, 5.
    Possidebis, 124, 6.
    Possidens, 229, 7.
    Possidentibus, 137, 6.
    Possidere, 242, 3. 349, 22.
    Possideret, 188, 8.
    Possideri, 132, 5.
    Possidet, 349, 8.
    Possidetur, 188, 2.
    Possimus, 328, 11. 348, 4.
    Possint, 84, 12. 84, 13. 238, 5, aliisque locis 3.
    Possis, 87, 7. 95, 5. 111, 7, aliisque locis 13.
    Possit, 25, 3. 123, 9. 125, 1, aliisque locis, 26.
    Possum, 117, 2. 120, 7. 218, 12, aliisque locis 2.
    Possumus, 193, 6. 345, 10.
    Possunt, 88, 3. 132, 9. 188, 12, aliisque locis 18.
    Post, 159, 3. 260, 3. 281, 14.
    Post, deinde, 11, 2. 170, 3.
    Posterioribus, 352, 17.
    Posteros, 53, 2.
    Posthac, 170, 5.
    Posthec, 91, 1. 281, 22.
    Postquam, 251, 3.
    Postreme, 133, 6.
    Postremo, 95, 1. 160, 2. 166, 6, aliisque locis 3.
    Postremus, 76, 1.
    Postulas, 350, 17.
    Postulatis, 158, 16.
    Postulet, 100, 2.
    Posuisse, 309, 6.
    Posuisti, 76, 4. 304, 9. 352, 15.
    Potens, 181, 2. 219, 3. 264, 6, aliisque locis 2.
    Potentem, 198, 1. 199, 11. 199, 12, aliisque locis 4.
    Potentes, 86, 5. 258, 3. 265, 13, aliisque locis 3.
    Potentia substant., 147, 1. 150, 1. 179, 12, aliisque locis 10.
    Potentia, 145, 1. 177, 7. 217, 10, aliisque locis 3.
    Potentia adiect., 277, 10.
    Potentie, 178, 12. 200, 6. 218, 3, aliisque locis 3.
    Potentiam, 148, 10. 178, 5. 178, 6, aliisque locis 7.
    Potentior, 341, 2.
    Potentiorum, 45, 2.
    Potentis, 257, 11.
    Potentissimum, 218, 10. 247, 9. 266, 20. 266, 21.
    Potentius nomen, 268, 2.
    Potentius aduerb., 277, 15.
    Poterat, 271, 14. 337. 9.
    Poteris, 85, 2. 118, 6. 199, 13.
    Poterit, 94, 11. 110, 6. 158, 12, aliisque locis 8.
    Poteritis, 212, 13.
    Potest, 52, 7. 53, 7. 84, 10, aliisque locis 49.
    Potestas, 149, 14. 154, 1, aliisque locis 10.
    Potestate, 199, 11. 338, 2. 351, 31. 352, 1.
    Potestatem, 147, 3.
    Potestatibus, 149, 1.
    Potestatis, 145, 2.
    Potius aiect, 132, 1.
    Potius aduerb., 14, 2. 60, 4. 72, 3, aliisque locis 28.
    Potuisse, 264, 17. 279, 10.
    Potuissent, 267, 18. 351, 24.
    Potuisset, 266, 19.
    Potuisti, 35, 2. 193, 4.
    Potuit, 3, 2. 11, 9. 38, 3, aliisque locis 5.
    Potum, 140, 4.
    Pre, 147, 3. 178, 16. 178, 18. 212, 11.
     Prebuit, 148, 9.
    Precedentibus, 280, 10.
    Precedit, 341, 5.
    Precellens, 119, 1.
    Precellentissimum, 230, 1.
    Precellit, 125, 4.
    Preceps, 298, 20.
    Preceptor, 33, 2.
    Preceptorem, 200, 4.
    Precessisse, 280, 8.
    Precessit, 325, 20.
    Precipitat, 253, 8. 267, 3.
    Precipitauit, 299, 1.
    Precipitem, 106, 9.
    Precipiti, 16, 1. 26, 3. 80, 5. 161, 1.
    Precipua, 119, 7.
    Precipui, 133, 2.
    Precipuis, 252, 5.
    Precipuos, 159, 2.
    Precipuum, 254, 18. 272, 6.
    Preclara, 137, 11. 147, 1. 157, 22. 198, 4.
    Precognita, 336, 3.
    Precognitio, 335, 14.
    Precurris, 266, 7.
    Precurrit, 352, 9.
    Prede, 33, 6.
    Predestinata, 321, 6.
    Predestinatione, 292, 9.
    Predicantur, 204, 5. 205, 13.
    Predicatio, 157, 20. 205, 13.
    Predicauit, 110, 2.
    Preditum, 193, 8.
    Preditus, 193, 9.
    Preeuntis, 266, 13.
    Prefectum, 47, 3.
    Prefectura, 195, 3.
    Pregrauat, 108, 7.
    Preibitis, 212, 13.
    Preire, 212, 6.
    Preiudicate, 48, 3.
    Prelium, 305, 22.
    Premia, 44, 1. 76, 2. 142, 6, aliisque locis 8.
    Premii, 272, 4 bis.
    Premiis, 55, 8. 61, 10. 257, 8.
    Premio, 258, 4. 272, 2. 272, 13 297, 4.
    Premissa, 50, 8.
    Premittere, 258, 8.
    Premium, 271, 5. 271, 6. 271, 8, aliisque locis 6.
    Prenoscendi, 352, 11.
    Prenoscere, 324, 3.
    Prenoscit, 324, 7. 326, 20. 335, 24, aliisque locis 2.
    Prenotio, 335, 5. 336, 7. 345, 13. 350, 22.
    Prenotionem, 335, 18.
    Prepositum, 45, 5.
    Preposterum, 326, 5.
    Prescientia, 325, 2. 325, 10. 325, 14, aliisque locis 4.
    Prescientia, 335, 3.
    Prescientie, 326, 6. 334, 5.
    Prescientiam, 335, 2. 335, 9. 350, 13, 352, 5.
    Prescierit, 327, 6.
    Presciri, 326, 15. 336, 8. 345, 4.
    Prescite, 326, 11.
    Presciturum, 325, 13.
    Presciuntur, 335, 5.
    Prescius, 352, 20.
    Prescriptum, 50, 4.
    Presens, 54, 7. 94, 12. 126, 7, aliisque locis 6.
    Presenserit, 324, 9.
    Presentaria, 352, 16.
    Presentarie, 294, 10.
    Presentarium, 349, 18.
    Presentarius, 350, 9.
    Presentem, 56, 5. 93, 1. 349, 11.
    Presenti, 350, 21.
    Presentia adiect., 350, 18. 350, 23. 351, 18. 351, 29.
    Presentie, 349, 21. 350, 2. 350, 10.
    Presentiam, 187, 13. 349, 16. 350, 1, aliisque locis 3.
    Presentis, 120, 2. 350, 20. 352, 5.
     Presentium, 336, 3. 350, 29.
    Presertim, 279, 17. 287, 8.
    Presidere, 83, 4. 147, 2.
    Presidia, 58, 5.
    Presidio, 188, 6. 188, 10. 201, 4. 217, 2.
    Presidium, 219, 32.
    Prestantes, 156, 1.
    Prestantia, 158, 15.
    Prestantius, 179, 14, 229, 7. 229, 20. 230, 7.
    Prestare, 136, 4. 178, 14, 189, 2, aliisque locis 5.
    Prestat, 350, 3.
    Prestent, 195, 9. 215, 8.
    Prestet, 343, 15.
    Prestiterit, 327, 3.
    Presto, 320, 5.
    Presumas, 229, 18.
    Preter, 228, 5. 280, 19. 281, 1. 313, 11.
    Preterea, 59, 1.
    Pretereant, 257, 6.
    Pretereo, 110, 3.
    Pretereunt, 111, 10.
    Preterire, 110, 3.
    Preterit, 103, 1.
    Preteriti, 349, 9. 349, 21. 350, 11.
    Preteritis, 348, 10.
    Pretermisso, 219, 34.
    Pretorii, 47, 3.
    Pretulerunt, 298, 10.
    Pretura, 195, 1.
    Preuenit, 352, 12.
    Preuia, 257, 1.
    Preuideantur, 336, 7.
    Preuidentia, 350, 14.
    Preuiderit, 324, 6.
    Praua, 279, 9.
    Prauitas, 218, 23.
    Prauitatis, 280, 3.
    Prauos, 280, 15.
    Prauus, 296, 18.
    Precabaris, 281, 20.
    Prece, 252 10.
    Preces, 352, 23. 352, 25.
    Precor, 120, 3.
    Premant, 287, 11.
    Premat, 261, 8.
    Prementibus, 113, 4.
    Premit, 68, 7. 158, 3.
    Premunt, 155, 7. 157, 3.
    Pressas, 340, 7.
    Pressisse, 347, 2.
    Pressurus, 310, 6.
    Pressus, 22, 2. 245, 3. 270, 10.
    Pretio, 118, 8. 298, 9. 328, 6.
    Pretiosa, 132, 4. 134, 11. 134, 12, aliisque locis 2.
    Pretiose, 131, 5. 135, 3.
    Pretiosam, 94, 11.
    Pretiosissimum, 109, 7. 118, 5. 118, 7. 166, 12.
    Pretiosus, 121, 5. 136, 6.
    Pretiosum, 231, 9.
    Pretium, 55, 6. 74, 6. 310, 9.
    Prima, 60, 8.
    Prima, 295, 18.
    Prime, 65, 1. 295, 11.
    Primordia, 208, 4.
    Primum, 245, 2.
    Primum 32, 6. 82, 1. 111, 6, aliisque locis 5.
    Primus, 143, 1. 182, 9.
    Princeps, 229, 6.
    Principe, 230, 3. 293, 10.
    Principem, 229, 2.
    Principi, 328, 10.
    Principiis, 239, 7.
    Principio, 84, 10. 230, 8. 293, 1. 313, 16.
    Principium, 146, 3. 186, 2. 227, 1. 230, 9.
    Principum, 109, 7.
    Prior, 26, 2. 138, 1. 142, 4.
    Priora, 229, 9.
    Prioribus, 230, 13.
    Prioris, 92, 2.
    Priscos, 142, 8.
     Priuatis, 46, 4.
    Priuato, 111, 4.
    Priuatos, 61, 12.
    Prius, 229, 7.
    Prius, 24, 3. 109, 8. 146, 5, aliisque locis 8.
    Priusquam, 335, 32. 336, 2. 351, 24, 351, 28.
    Pro, 33, 4. 45, 2. 55, 7, aliisque locis 6.
    Proauos, 208, 3.
    Probante, 157, 2.
    Probantis, 55, 5.
    Probaremus, 345, 1.
    Probas, 94, 7.
    Probat, 98, 5. 229, 2.
    Probationem, 335, 20.
    Probationibus, 248, 19.
    Probes, 229 14.
    Probi, 134, 5.
    Probis, 146, 6. 271, 12. 272, 14. 299, 3.
    Probitas, 134, 6. 146, 7. 271, 1, aliisque locis 4.
    Probitate, 273, 9.
    Probitatis, 283, 23. 352, 26.
    Probo uerbum, 210, 7. 325, 3.
    Proborum, 287, 2.
    Probos, 271, 10. 297, 2. 327, 12.
    Probra, 268, 20. 271, 1.
    Probris, 298, 22.
    Probus, 272, 2.
    Procedam, 264, 8.
    Procedat, 325, 21.
    Procedens, 228, 14. 314, 15.
    Procederet, 246, 10.
    Procedit, 93, 8. 176, 3. 239, 12, aliisque locis 2.
    Procellas, 115, 1.
    Procellis, 35, 5. 102, 5.
    Processerint, 84, 9.
    Procul, 57, 1. 72, 2.
    Proculdubio, 133, 16. 237, 11. 351, 21.
    Prodeat, 229, 9.
    Prodente, 11, 2.
    Proderet, 148, 2.
    Prodesse, 165, 6. 283, 19.
    Prodest, 305, 1. 305, 2.
    Prodidisset, 72, 2.
    Prodigii, 92, 4.
    Prodigiis, 106, 4.
    Prodit, 149, 17.
    Proditori, 289, 18.
    Productum, 313, 10.
    Produxit, 101, 4.
    Profane, 33. 10.
    Profanum, 13, 4.
    Profecto, 108, 1. 240, 1. 243, 2, aliisque locis 2.
    Proferas, 108, 3.
    Proferendi, 178, 6.
    Proferendo, 157, 7.
    Proferre, 85, 3. 102, 1. 157, 21. 326, 22.
    Profert, 302, 6.
    Proficiant, 158, 2.
    Proficiet, 247, 8.
    Proficiscantur, 396, 9.
    Proficiscens, 296, 19.
    Proficiscuntur, 351, 22.
    Profitetur, 165, 3.
    Profligat, 218, 31.
    Profligatura, 47, 2.
    Profuisse, 60, 3.
    Profunda, 241, 1.
    Profundam, 223, 4.
    Profunditate, 297, 19.
    Profundo substant., 16, 1.
    Profundum, 109, 3.
    Progreditur, 305, 25.
    Progressus, 293, 1. 296, 7.
    Prohibebor, 102, 1.
    Prohibet, 231, 8.
    Prolatis, 93, 2.
    Prole, 122, 1.
    Prolis, 110, 2.
    Prolixi, 158, 12.
    Prolixitate, 299, 23.
     Promat, 296, 12.
    Promere, 181, 6.
    Promeremur, 328, 6.
    Promeruit, 33, 3.
    Promisimus, 219, 14.
    Promissionis, 313, 1.
    Promittere, 187, 19.
    Promittis, 264, 1.
    Promittunt, 187, 6. 212, 3.
    Promouereris, 95, 6.
    Promouimus, 120, 5.
    Promptissima, 217, 7.
    Promptissimum, 66, 9.
    Promptum, 178, 13. 291, 3.
    Prona, 101, 6. 347, 5.
    Pronum, 184, 2.
    Propagande, 305, 19.
    Propagare, 157, 17. 158, 4. 178, 2.
    Propagasse, 205, 3.
    Propagentur, 238, 15.
    Prope, 254, 10.
    Propensius, 57, 2.
    Properata, 5, 1.
    Propinqua, 289, 2. 295, 11
    Propinqua, 313, 23.
    Propinquat, 285, 3.
    Propinquitatis, 109, 7.
    Propinquus, 234, 6.
    Propior, 64, 7.
    Propitiis, 283, 17.
    Propius, 14, 8.
    Proponas, 231, 22.
    Proponunt, 252, 20.
    Proponuntur, 327, 10.
    Proposita, 264, 9.
    Propositam, 178, 19.
    Propositi, 313, 3.
    Propositionum, 280, 9.
    Propositis, 230, 13. 231, 1.
    Propositum substant., 265, 19. 352, 1. 352, 2.
    Propositum adiect., 35, 6. 265, 16. 266, 1. 271, 8.
    Proposui, 351, 27.
    Proposuimus, 246, 16.
    Propria, 193, 10. 194, 13. 327, 13 351, 14.
    Propria ablat., 16, 2. 285, 2. 296, 13, aliisque locis 3.
    Proprie, 68, 2. 147, 10. 320, 9. 352, 10.
    Propriam, 94, 4. 194, 1. 351, 23.
    Proprias, 314, 5.
    Proprietate, 349, 18.
    Proprietatem, 350, 22.
    Proprii, 149, 2. 195, 4.
    Propriis, 80, 1. 86, 3. 340, 8.
    Proprio, 103, 8.
    Proprios, 185, 1.
    Proprium, 101, 2. 135, 7. 149, 12 aliisque locis 4.
    Propter, 232, 16. 271, 4. 271, 5, aliisque locis 3.
    Propugnare, 54, 4.
    Prorsus, 24, 6. 45, 5. 94, 7, aliisque locis 16.
    Proscriptioni, 57, 2.
    Prosequerentur, 3, 3.
    Prospectu, 294, 5.
    Prospera, 297, 1.
    Prosperam, 165, 6.
    Prosperitatis, 117, 2.
    Prospexerat, 204, 10.
    Prospexerit, 325, 6.
    Prospexi, 246, 27.
    Prospiciam, 246, 2.
    Prospiciat, 350, 16.
    Prospiciens, 321, 5. 327, 7. 337, 13
    Prospicit, 324, 5. 340, 16.
    Prospicitis, 186, 3.
    Prosiratos, 61 9.
    Prosternit, 200, 3.
    Prosternitur, 122, 5.
    Proterit, 98, 1. 183, 8.
    Proteruus, 128, 7.
    Protexi, 46, 2.
    Protrahit, 7, 6.
    Protinus, 193, 10.
    Protulit, 299, 7. 299, 19.
     Prouectu, 305, 13. 305, 21.
    Prouehere, 272, 26.
    Prouehi, 110, 8.
    Prouehis, 225, 2.
    Prouehit, 168, 4. 291, 5.
    Prouenerint, 192, 1.
    Proueniant, 335, 23.
    Proueniat, 120, 11. 345, 6.
    Prouenient, 350, 23.
    Prouenirent, 149, 2.
    Prouenit, 149, 17. 205, 9. 314, 10.
    Proueniunt, 149, 7. 298, 13. 351, 18.
    Prouentu, 352, 13.
    Prouida, 181, 3.
    Prouidentia, 239, 12. 293, 6. 293, 9, aliisque locis 13.
    Prouidentia, 294, 11. 295, 9. 312, 4, aliisque locis 3.
    Prouidentie, 292, 8. 294, 8. 295, 1, aliisque locis 11.
    Prouidentiam, 295, 6. 299, 22. 304, 7, aliisque locis 2.
    Prouidentur, 325, 9. 326, 2. 326, 3, aliisque locis 2.
    Prouidere, 326, 8.
    Prouideri, 325, 9. 326, 4.
    Prouincialium, 46, 3.
    Prouinciam, 47, 2.
    Prouisa, 60, 7. 326, 4.
    Prouise, 325, 1.
    Prouocet, 343, 3.
    Proximos, 123, 1.
    Proximus, 109, 8. 297, 30.
    Prudentem, 166, 5.
    Prudentia, 94, 17.
    Ptolomeo, 157, 1.
    Publice, 44, 8.
    Publicis, 46, 4.
    Publicus, 290, 5.
    Pudeat, 247, 16.
    Pudebit, 162, 3.
    Pudibunda, 310, 3.
    Pudicitie, 119, 1.
    Pudore, 24, 4. 24, 5. 110, 2. 119, 1.
    Pudori, 52, 3. 121, 1.
    Puduit, 50, 9.
    Pueris, 119, 6.
    Pugna, 315, 2.
    Pugnantia, 168, 1. 301, 17.
    Pulcherrimi, 133, 9. 272, 5.
    Pulcherrimum, 213, 1.
    Pulcherrimus, 221, 7.
    Pulchra, 133, 9. 134, 9. 174, 6, aliisque locis 3.
    Pulchris, 168, 18.
    Pulchritudinem, 194, 2.
    Pulchritudinis, 133, 6. 134, 8. 195, 8.
    Pulchritudo, 133, 8. 178, 14.
    Pulchrius, 231, 10.
    Pulchrum, 92, 7. 133, 5. 134, 1, aliisque locis 4.
    Pulsare, 10, 5.
    Pulsibus, 290, 6.
    Pulsum adiect., 72, 3
    Pulsus, 61, 5. 72, 3.
    Puluerem, 346, 2.
    Puncti, 156, 6. 157, 6. 295, 15. 296, 3.
    Puncto, 157, 6.
    Pungit, 218, 30.
    Puniendi, 299, 2. 304, 5.
    Puniri, 281, 9. 327, 12.
    Punisset, 56, 6.
    Punit, 306, 2.
    Puniti, 281, 9.
    Punitos, 281, 23.
    Puniuntur, 281, 4.
    Puppes, 316, 5.
    Pura, 280, 22.
    Pura, 300, 2. 337, 5.
    Pure, 267, 10.
    Purgatoria, 281, 16.
    Purior, 222, 3.
    Puritate, 293, 6.
    Puro, 322, 1.
    Purpura, 269, 3.
    Purpure, 215, 6.
    Purpureum, 78, 5.
     Putabantur, 188, 10.
    Putabas, 246, 3.
    Putabat, 148, 4.
    Putabo, 246, 4.
    Putant, 178, 3. 179, 10. 187, 2, aliisque locis 3.
    Putarem, 13, 2.
    Putaremus, 282, 16.
    Putare, 193, 9. 326, 8.
    Putares, 193, 5. 283, 8.
    Putaret, 148, 2.
    Putas, 83, 1. 94, 3. 134, 1, aliisque locis 5.
    Putasti, 75, 4.
    Putat, 125, 11. 137, 9. 280, 7, aliisque locis 3.
    Putatis uerbum, 164, 7.
    Putes, 102, 10. 111, 9. 123, 4, aliisque locis 3.
    Putet, 197, 5. 268, 5. 279, 17. 344, 2.
    Puto, 131, 2. 149, 8. 188, 1, aliisque locis 6.
    Pythagoricum, 58, 3.

Q
    Qua, 41, 4. 43, 4. 53, 10, aliisque locis 13.
    Qua, aduerb. loci, 248, 8 bis.
    Quadam, 231, 13. 238, 12.
    Quadrigis, 113, 1. 309, 7. 335, 27.
    Que singulari, 6, 1. 10, 6. 12, 2, aliisque locis 77.
    Que plur. femin., 12, 5. 12, 7. 120, 2, aliisque locis 14.
    Que plur. neut. nomin., 76, 7. 101, 6, 106, 9, aliisque locis, 76.
    Que plur. neut. accus., 24, 3. 53, 12. 53, 14, aliisque locis 52.
    Quecunque singul., 18, 4. 210, 5. 305, 13.
    Quedam singul., 11, 4. 112, 4. 158, 11, aliisque locis 4.
    Quedam plur. femin., 212, 2. 335, 33.
    Quedam plural. nomin. neut., 33, 8. 109, 2. 230, 16, aliisque locis 4.
    Quedam plural. accus., 219, 26. 298, 3. 312, 1. 350, 21.
    Quelibet, 268, 18. 324, 8.
    Quenam, 14, 6. 125, 8. 268, 1, aliisque locis 3.
    Queque nomin. plur. neutr., 149, 3. 185, 1. 238, 18.
    Queque accus. plur., 36, 6. 118, 6. 136, 5, aliisque locis 6
    Queras, 79, 4.
    Queratis, 135, 8.
    Querere, 166, 12.
    Queri, 292, 10.
    Queris, 51, 1.
    Queritis, 135, 2. 214, 3. 254, 5.
    Queritur, 232, 17.
    Quero, 312, 5. 335, 1.
    Quesieris, 282, 9.
    Quesisse, 126, 7.
    Quesita, 106, 7. 334, 3.
    Quesitu, 292, 4.
    Quesiuit, 54, 1.
    Queso, 229, 14. 281, 13. 292, 2.
    Questionem, 312, 4.
    Questionis, 299, 23. 325, 4.
    Quale, 228, 4.
    Qualem, 306, 1. 313, 19.
    Qualemcunque, 349, 24.
    Quales, 343, 11.
    Qualia, 350, 23.
    Qualibet, 187, 9. 230, 4.
    Qualicunque, 186, 3.
    Qualitate, 120, 9. 279, 3. 298, 4. 352, 22.
    Qualitatem, 350, 29.
    Qualitates, 343, 2.
    Qualitatibus, 246, 11.
    Quam, 32, 2. 33, 6. 43, 3, aliisque locis 37.
    Quam diu, 237, 3.
    Quam multa, 219, 1.
    Quam multis, 123, 6.
    Quam multos, 123, 1. 158, 1.
     Quam plurimos, 131, 8.
    Quam uultis nimio, 213, 3.
    Quam quantum, 7, 1. 16, 1. 61, 1, aliisque locis 21.
    Quam post aliud, 94, 15. 146, 7. 179, 6, aliisque locis 4.
    Quam post alius, 297, 14.
    Quam post alio modo, 265, 19.
    Quam post aliter, 46, 5.
    Quam post magis plus et comparat., 132, 2. 165, 6. 201, 6, aliisque locis 10.
    Quam post potius, 74, 5. 212, 15. 232, 15. 287, 5. 337, 22.
    Quam post tam, 74, 3. 232, 14. 350, 25.
    Quam post prius, 109, 8. 328, 8, aliisque locis, de quibus supra.
    Quamdam, 178, 9. 350, 2
    Quamlibet pro quantumlibet, 158, 12.
    Quamque, 326, 18.
    Quamuis, 10, 2. 106, 3. 129, 7, aliisque locis 11.
    Quando, 120, 1. 179, 17. 198, 2.
    Quanquam, 158, 2. 292, 12. 313, 15. 350, 26.
    Quanta, 132, 6. 180, 5. 238, 15, aliisque locis 2.
    Quanta, 55, 3. 257, 6.
    Quantalibet, 110, 6.
    Quantas, 105, 1. 151, 1. 181, 1.
    Quanti, 166, 10. 236, 2. 292, 10.
    Quantis, 212, 3.
    Quantitate, 349, 17.
    Quantitatem, 349, 21.
    Quanto, 147, 4. 171, 5. 271, 1.
    Quanto ante tanto, 295, 15.
    Quanto magis, 343, 6.
    Quantos, 209, 3.
    Quantum, 120, 4. 193, 2.
    Quantum ad hoc attinet, 335, 9.
    Quantum, 136, 3. 157, 3. 157, 4 aliisque locis 3.
    Quantumlibet, 158, 9. 271, 11.
    Quantus, 327, 8.
    Quare, 86, 1. 119, 9. 125, 9, aliisque locis 23.
    Quarta, 157, 1.
    Quarte, 157, 3.
    Quarum, 11, 3. 53, 5. 134, 1, aliisque locis 5.
    Quas, 11, 2. 11, 9. 67, 2, aliisque locis 13.
    Quasdam, 238, 17.
    Quasi, 32, 5. 93, 3. 209, 3, aliisque locis 14.
    Quasi uero, 325, 10. 335, 23.
    Quatimur, 70, 7.
    Que, 4, 1. 9, 1. 10, 7, aliisque locis 392.
    Queam, 84, 4.
    Queant, 268, 7.
    Queas, 147, 5. 239, 14.
    Queat, 53, 3. 131, 4. 157, 13, aliisque locis 9.
    Quem 13, 1. 58, 5. 123, 3, aliisque locis 24.
    Quemdam, 148, 1. 209, 3. 248, 9.
    Quemlibet, 132, 11.
    Quemnam, 265, 20.
    Quempiam, 147, 7. 325, 20.
    Quemquam, 132, 4. 212, 2. 296, 19
    Quemque, 61, 8. 61, 9. 146, 1, aliisque locis 2.
    Queo, 165, 5. 230, 13.
    Querar, 53, 11.
    Queraris, 94, 8.
    Querebare, 281, 19.
    Querela, 334, 1.
    Querele, 23, 1. 101, 8.
    Querelam, 108, 2.
    Querelas, 106, 2, 203, 5.
    Querelis, 100, 3. 258, 6.
    Querens, 252, 1.
    Querentes, 296, 18.
    Querimonie, 188, 4.
    Querimoniam, 9, 1.
    Quernas, 78, 4.
     Questibus, 71, 2.
    Queunt, 149, 14. 266, 11. 303, 7.
    Qui singul., 2, 1. 8, 2. 24, 1, aliisque locis 69.
    Qui plural., 46, 5. 54, 3. 57, 4, aliisque locis 39.
    Qui quomodo, 84, 9. 84, 10. 204, 5, aliisque locis 3.
    Qui quare, 304, 10.
    Quia, 7, 5. 187, 12. 194, 1, aliisque locis 6.
    Quibus, 11, 7. 33, 8. 35, 5, aliisque locis 39.
    Quibuscunque, 350, 2.
    Quibusdam, 295, 1. 299, 2. 314, 2.
    Quibuslibet, 297, 30.
    Quibusque, 122, 5.
    Quicunque, 161, 1. 254, 14.
    Quid aliquid, 101, 2. 108, 1. 108, 2, aliisque locis 23.
    Quid aliud? interrog., 103, 2. 146, 6.
    Quid? que res? 20, 3. 21, 1, 50, 5, aliisque locis 23.
    Quid quamlibet rem, 54, 7.
    Quid quam rem, 135, 1. 157, 7. 158, 5, aliisque locis 14.
    Quid quare, 8, 1. 24, 4. 31, 2, aliisque locis 15.
    Quid? interrog., 266, 12. 285, 1. 297, 12, aliisque locis 10.
    Quid si, 103, 5. 103, 6 bis. 247, 8, aliisque locis 2.
    Quid dicam quod, 238, 9.
    Quid est, quod, 134, 8. 189, 2. 288, 4. 335, 7.
    Quid proficiant? 158, 2.
    Quid referre putas, 112, 5.
    Quid id tua refert, 134, 9.
    Quid hoc refert? 527, 1. 351, 24.
    Quid quod, 157, 17. 238, 11.
    Quid igitur? 50, 7. 52, 2. 179, 12, aliisque locis 10.
    Quid enim? 212, 4.
    Quid attinet, 53, 4.
    Quidam singul., 54, 1. 158, 17. 228, 7, aliisque locis 5.
    Quidam plural., 11, 6. 213, 8. 297, 9, aliisque locis 5.
    Quiddam, 178, 1. 179, 10. 305, 10. 544, 7.
    Quidem, 10, 4. 12, 1. 25, 3, aliisque locis 90.
    Quidnam, 14, 7. 219, 22. 280, 12, aliisque locis 2
    Quid ni? 85, 2. 133, 8. 187, 17, aliisque locis 5.
    Quidquam, 147, 9. 247, 8. 292, 5, aliisque locis 5.
    Quidquid, 95, 1. 137, 7. 168, 15, aliisque locis 12.
    Quiescentes, 343, 4.
    Quiete, 234, 2.
    Quieti adiect., 129, 9.
    Quietis substant., 147, 10. 313, 5.
    Quin, 83, 7. 126, 4. 179, 15, aliisque locis 11.
    Quinetiam, 19, 1. 215, 3.
    Quingentis, 57, 1.
    Quinis, 307, 1.
    Quippe, 13, 2. 135, 3. 136, 8. 171, 3.
    Quique plural., 299, 5.
    Quis, 12, 4. 19, 3. 55, 6, aliisque locis 46.
    Quispiam, 232, 13. 232, 19. 238, 7, aliisque locis 2.
    Quisquam, 46, 3. 147, 7. 148, 6, aliisque locis 3.
    Quisque, 11, 9. 33, 5. 53, 14, aliisque locis 15.
    Quisquis, 37, 1. 41, 1. 70, 5, aliisque locis 10.
    Quo, 36, 7. 48, 6. 60, 7, aliisque locis 46.
    Quo fit ut, 157, 19. 192, 4. 228, 9, aliisque locis 10.
    Quo quomodo, 147, 7, 331, 8.
    Quo aduerb. interrog. ad locum, 84, 7.
    Quo suppl. loco, 314, 11.
     Quo, quem in scopum, 95, 5. 95, 6. 352, 4.
    Quo pro ut, 123, 8. 155, 3. 248, 7.
    Quo magis, 194, 3.
    Quoad possunt, 239, 13.
    Quocunque ablat., 261, 4.
    Quod que res, 53, 6. 80, 5. 94, 16, aliisque locis 30.
    Quod quam rem, 25, 3. 44, 7. 45, 1, aliisque locis 32.
    Quod quodnam, 146, 2.
    Quod cum antecedente, 35, 4. 74, 6. 84, 5, aliisque locis 166.
    Quod coniunctio, 34, 1. 35, 3. 41, 2, aliisque locis 43.
    Quod si, 94, 13. 95, 2. 111, 7, aliisque locis 23.
    Quodam, 93, 3. 157, 6. 157, 13. 280, 17.
    Quodammodo, 55, 5. 287, 8. 321, 4.
    Quodcunque, 213, 4.
    Quoddam, 94, 15. 268, 10. 313, 17.
    Quodque, 238, 11, 319, 3.
    Quolibet, 228, 9.
    Quonam, 126, 7. 134, 5. 216, 1, aliisque locis 7.
    Quonam aduerb. loci, 171, 5. 171, 6.
    Quondam, 2, 1. 17, 4. 24, 1, aliisque locis 10.
    Quoniam, 33, 8. 34, 2. 36, 2, aliisque locis 47.
    Quopiam, 325, 16.
    Quoque, 31, 3. 32, 7. 54, 6, aliisque locis, 73.
    Quoquo gentium pro ubique, 194, 11.
    Quoquo modo, 53, 1. 325, 12.
    Quorum, 35, 1. 36, 1. 49, 1, aliisque locis 15.
    Quorumdam, 11, 8. 304, 11.
    Quos, 35, 2. 46, 1. 54, 4, aliisque locis 38.
    Quosdam, 298, 4.
    Quot, 105, 3.
    Quotidianis, 100, 3.
    Quotidie, 58, 3. 188, 3.
    Quoties, 17, 2. 38, 6. 45, 3, aliisque locis 8.
    Quouis, 101, 1.

R
    Rabidas, 182, 10.
    Rabie, 269, 6.
    Rabiem, 154, 2.
    Rabies, 38, 4.
    Radiat, 114, 5.
    Radice, 283, 11.
    Radicibus, 238, 10.
    Radiis, 29, 1. 77, 1. 336, 18.
    Radio, 43, 7.
    Radiorum, 322, 4.
    Radios, 135, 5. 207, 1. 235, 4.
    Ramis, 183, 1.
    Rapacitas, 106, 7.
    Raperis, 133, 13.
    Rapiant, 287, 12.
    Rapidis, 105, 1.
    Rapido, 64, 1.
    Rapidos, 70, 8. 301, 6.
    Rapidus, 212, 16.
    Rapiebas, 171, 1.
    Rapiens, 302, 8.
    Rapientes, 36, 6.
    Rapiet, 164, 9.
    Rapinis, 46, 4.
    Raptatur, 36, 3.
    Raptum, 33, 5.
    Rapuit, 309, 3.
    Rara, 112, 3. 115, 3. 291, 5.
    Rata, 33, 9.
    Rates, 275, 2.
    Ratio, 102, 9. 217, 7. 229, 4, aliisque locis 18.
    Ratiocinandi, 344, 13.
    Ratiocinari, 219, 4. 326, 1.
    Ratiocinatio, 296, 2.
    Ratiocinationem, 230, 22.
    Ratiocinationi, 344, 1.
    Ratiocinationis, 334, 5.
    Rationabili, 133, 4.
     Rationale, 85, 3. 337, 16.
    Rationali, 337, 18.
    Rationalis, 319, 1.
    Ratione, 47, 3. 83, 7. 125, 3, aliisque locis 24.
    Rationem, 43, 8. 86, 1. 156, 6, aliisque locis 4.
    Rationes, 159, 4. 247, 18. 249, 6, aliisque locis 5.
    Rationi, 86, 11. 345, 8.
    Rationibus, 236, 1. 246, 5. 248, 7, aliisque locis 2.
    Rationis, 12, 7. 83, 2. 135, 9, aliisque locis 7.
    Rationum, 131, 1. 247, 14. 265, 15, aliisque locis 2.
    Rauenna, 50, 4.
    Re, 53, 10. 218, 1. 230, 4, aliisque locis 5.
    Rea, 32, 1.
    Ream, 100, 2.
    Reatus, 57, 4.
    Rebus, 101, 4. 112, 2. 118, 2, aliisque locis 23.
    Recepi, 30, 2.
    Recepta, 171, 4. 176, 2.
    Recepta, 328, 9.
    Recepto, 327, 8.
    Recessisse, 304, 13.
    Recessus, 215, 4.
    Recipiendam, 76, 8.
    Recipit, 55, 6.
    Reclamantem, 33, 5.
    Recognoscentis, 75, 5.
    Recolentem, 117, 3.
    Recolligit, 340, 18.
    Reconciliande, 86, 1.
    Recondit, 218, 31.
    Reconditis, 341, 14.
    Reconditur, 238, 12.
    Recoquens, 153, 9.
    Recordabitur, 25, 2.
    Recordaris, 265, 4.
    Recordatur, 244, 2.
    Recorderis, 245, 5.
    Recordor, 265, 6.
    Recta, 243, 4. 312, 2.
    Recte, 352, 23.
    Rectas, 352, 24.
    Recte, 75, 4. 128, 15. 218, 1, aliisque locis 6.
    Rectissime, 230, 10.
    Rectius, 350, 14.
    Recto, 90, 4. 93, 8. 184, 4, aliisque locis 2.
    Rector, 68, 5. 70, 8. 257, 5, aliisque locis 3.
    Rectore, 86, 7. 239, 25.
    Rectores, 44, 3.
    Rectori, 247, 4.
    Rectos, 303, 1.
    Rectum, 280, 15. 313, 4.
    Rectus, 38, 2. 297, 23.
    Recubans, 308, 2.
    Recurrat, 261, 5.
    Recursus, 18, 4. 185, 1.
    Recursant, 129, 2.
    Redarguit, 340, 23.
    Redarguuntur, 149, 19.
    Reddere, 21, 4.
    Reddit, 213, 3. 340, 13.
    Reddunt, 192, 2. 194, 6.
    Redeunt, 182, 6.
    Rediere, 299, 9.
    Redigatur, 136, 10.
    Redigere, 213, 5.
    Rediit, 26, 2.
    Redimere, 102, 3.
    Redimit, 307, 5.
    Redirent, 142, 7.
    Reditu, 185, 2.
    Reditura, 223, 4.
    Reducem, 262, 5.
    Reduces nomen, 166, 7
    Reduci nomen, 225, 4.
    Refectus, 299, 25.
    Referantur, 178, 13, 231, 15. 328 1. 351, 32.
    Referas, 351, 34.
     Referat, 262, 5.
    Referens, 340, 22.
    Referimus, 44, 1.
    Referre, 209, 4. 286, 7.
    Referri, 232, 3. 268, 10. 268, 11.
    Refertur, 205, 11. 293, 7. 351, 8.
    Referuntur, 231, 22. 239, 24.
    Reficit, 301, 13.
    Refluant, 303, 9.
    Reformidat, 239, 8.
    Refouisti, 170, 4.
    Refragari, 230, 13.
    Refragatus, 313, 15.
    Refragentur, 344, 1.
    Refugit, 239, 2. 320, 1.
    Regantur, 247, 3.
    Regat, 169, 3. 289, 3.
    Regatur, 84, 3. 86, 6. 245, 6.
    Rege, 47, 4.
    Regebat, 153, 4.
    Regem, 102, 11.
    Regendum, 95, 8. 246, 18.
    Regens, 168, 12. 302, 11.
    Regentium, 287, 7.
    Regere, 248, 17.
    Regerent, 44, 3.
    Regerentur, 83, 7.
    Regeret, 76, 4.
    Reges, 70, 3. 98, 1. 198, 4. 269, 2.
    Regi nomen, 50 3.
    Regi uerbum, 84, 2. 246, 3.
    Regia adiect., 50, 2. 200, 2.
    Regie adiect., 45, 4. 110, 9.
    Regibus, 199, 6.
    Regimen, 83, 2. 247, 5.
    Regio substant., 157, 4.
    Regio adiect., 49, 2.
    Regionis, 157, 1.
    Regis nomen, 103, 1.
    Regis uerbum, 70, 9.
    Regit, 246, 23. 247, 12. 262, 3. 316, 8.
    Regitur, 36, 2. 72, 6. 169, 3, aliisque locis 2.
    Regium, 146, 5.
    Regna nomen, 103, 3. 108, 2. 198, 1. 200, 1.
    Regnant, 90, 6.
    Regnantibus, 177, 8.
    Regnare, 177, 8.
    Regni, 199, 7.
    Regnis, 217, 3.
    Regno nomen, 257, 10. 258, 2. 299, 14.
    Regnorum, 199, 1.
    Regnum, 103, 8.
    Regulus, 148, 8.
    Regum, 198, 1. 199, 4. 200, 1. 262, 1.
    Reguntur, 296, 11.
    Rei nomen substant., 53, 2. 121, 2. 149, 12, aliisque locis 15.
    Reipublice, 44, 4. 157, 14. 299, 20.
    Relabatur, 299, 14.
    Relabi, 325, 8.
    Relabuntur, 239, 2.
    Relapsa, 188, 9.
    Relata, 351, 19.
    Releuatur, 279, 7. 281, 3.
    Relicta ablat., 16, 2. 158, 15. 237, 15. 267, 1.
    Relicta plur., 44, 6.
    Relictam, 262, 10. 283, 21.
    Relicturam, 94, 11.
    Relinquat, 261, 7.
    Relinquatur, 283, 26.
    Relinquere, 32, 4.
    Relinqueretur, 176, 8.
    Relinquetur, 157, 5. 334, 7.
    Relinqui, 199, 4.
    Relinquis, 281, 15.
    Relinquite, 14, 3.
    Relinquo, 53, 2.
    Relinquunt, 132, 10. 267, 7. 271 11.
    Reliqua, 53, 7. 272, 24. 305, 7.
    Reliquerit, 92, 6.
    Reliquiis, 123, 2.
    Reliquit, 94, 10. 166, 10,
     Reliquum, 178, 11.
    Reliquus, 313, 13.
    Rem. 249, 1. 292, 4. 326, 18, aliisque locis, 2.
    Remeat, 302, 4.
    Remedia, 76, 6. 109, 1. 170, 6.
    Remediis, 12, 5. 87, 2.
    Remedio, 298, 22.
    Remiges, 277, 1.
    Reminiscare, 92, 7.
    Reminiscaris, 72, 5.
    Reminisci, 61, 2. 187, 11. 209, 6.
    Remiserit, 168, 14.
    Remisit, 184, 3.
    Remoratur, 285, 4.
    Remordet, 298, 4.
    Remotos, 162, 6.
    Rempublicam, 156, 3.
    Remunerandi, 304, 4.
    Remunerari, 327, 12.
    Renitentem, 33, 5.
    Renouat, 296, 7.
    Renuntiare, 200, 6.
    Reor, 165, 6. 228, 2.
    Rependit, 308, 5.
    Repentinis, 292, 9.
    Repentino, 279, 18.
    Reperiet, 219, 8.
    Reperire, 147, 5. 219, 33. 331, 2.
    Reperire ur, 314, 11.
    Reperta, 226, 2.
    Repertam, 331, 8.
    Repetis, 101, 3.
    Repetit, 179, 5.
    Repetunt, 185, 1. 303, 6.
    Repetuntur, 188, 5.
    Replere, 133, 16. 162, 2.
    Replet, 132, 7.
    Reptantium, 147, 6.
    Repudiarent, 283, 24.
    Repugnare, 324, 3.
    Reputarem, 9, 1.
    Reputes, 118, 4.
    Requies, 226, 6. 234, 1.
    Requiris, 262, 6.
    Requirit, 183, 9. 332, 6.
    Requiro, 74, 5.
    Reris, 112, 2.
    Rerum, 25, 4. 36, 6. 45, 5, aliisque locis 68.
    Res singul., 120, 10. 188, 9. 267, 9, aliisque locis 3.
    Res plural., 120, 4. 149, 18. 296, 10, aliisque locis 3.
    Resecarent, 283, 18.
    Resecat, 173, 3.
    Reseret, 27, 5.
    Reseruari, 48, 7.
    Residens, 43, 5. 275, 4.
    Resident, 69, 1.
    Resideres, 283, 7.
    Resides, 182, 6.
    Resistentis, 266, 8.
    Resistit, 89, 5.
    Resistunt, 238, 4. 323, 3.
    Resoluis, 223, 2.
    Resoluit, 329, 2.
    Resoluitur, 352, 14.
    Resoluta, 159, 7.
    Resoluto, 89, 7.
    Resolutum, 159, 3.
    Resoluunt, 316, 1.
    Respectus, 280, 18.
    Respersa, 123, 7.
    Respice, 70, 4. 230, 14.
    Respiceres, 193, 6.
    Respicias, 245, 4. 282, 11. 351, 34.
    Respicientium, 10, 7.
    Respicio, 30, 3.
    Respicit, 254, 13. 282, 12. 297, 15, aliisque locis 2.
    Respicite, 212, 13.
    Resplendeat, 271, 2.
    Respondeant, 272, 14.
    Respondeas, 85, 1.
    Respondeat, 344, 8
    Respondebo, 351, 7 352, 2.
    Respondere, 84, 4.
    Respondi, 84, 10.
     Respondissem, 53, 8.
    Responsurum, 82, 3.
    Respublicas, 44, 2.
    Respuis, 68, 4.
    Respuit, 149, 3.
    Restant, 171, 3.
    Restare, 246, 15.
    Restat, 232, 3.
    Restinguere, 149, 14.
    Retentent, 106, 10.
    Retentis, 134, 9.
    Retinende, 119, 7.
    Retinens, 118, 6. 333, 1.
    Retinent, 149, 15.
    Retinere, 96, 1 297. 27. 299, 19.
    Retineri, 94, 14. 123, 9.
    Retinet, 232, 8. 267, 14.
    Retorquet, 352, 10.
    Retractans, 333, 2.
    Retrahat, 105, 5.
    Retrahens, 302, 15.
    Retrahere, 101, 7. 175, 2.
    Retrahit, 166, 7.
    Retrusum, 242, 3.
    Retundatur, 298, 3.
    Reueharis, 313, 2.
    Reuehat, 67, 3. 258, 9.
    Reuehit, 301, 12.
    Reuerendi, 9, 3. 177, 6.
    Reuerendos, 194, 4. 195, 5.
    Reuerendum, 192, 1. 218, 16. 219, 17.
    Reuerendus, 59, 2. 287, 5.
    Reuerentia, 231, 18. 236, 11.
    Reuerentia, 193, 6. 193, 8. 232, 6.
    Reuerentie, 179, 9. 218, 21.
    Reuerentiam, 60, 4. 180, 3. 194, 7, aliisque locis 2.
    Reuertar, 282, 1.
    Reuertaris, 258, 12.
    Reuertatur, 179, 5.
    Reuerti, 225, 4.
    Reuertor, 179, 3.
    Reuisas, 246, 16.
    Reum, 52, 2.
    Reuocans, 303, 1.
    Reuocare, 92, 8.
    Reuocat 352, 10.
    Reuocentur, 316, 3.
    Reuoluat, 241, 3.
    Rex, 55, 1. 302, 12.
    Rhetores, 149, 11.
    Rhetorica, 149, 11.
    Rhetorice, 93, 7. 148, 4.
    Ridens, 130, 2.
    Ridet, 98, 4.
    Ridiculo, 327, 1.
    Rigant, 3, 1.
    Rigidus, 163, 2.
    Rimarer, 43, 7.
    Rimari, 21, 3.
    Rimula, 217, 6. 283, 21.
    Ripa, 234, 5
    Ripis, 310, 3.
    Rite, 219, 34.
    Rixetur, 120, 9.
    Robore, 84, 5. 129, 10. 212, 12.
    Robur, 24, 2. 178, 13. 238, 10.
    Rogat, 253, 1.
    Rogati, 243, 4.
    Rogationibus, 82, 1.
    Rogationis, 84, 3.
    Rogato, 82, 4.
    Rogi, 102, 12.
    Romane, 157, 14.
    Romanam, 53, 4.
    Rosei, 18, 2.
    Roseis, 20, 4. 113, 1.
    Roseos, 174, 6.
    Roseum, 168, 3.
    Rosis, 114, 2.
    Rota, 253, 8.
    Rote, 96, 1.
    Rotam, 102, 7.
    Rotat, 249. 6.
    Rotatus, 295, 15.
    Rotunditatem, 336, 17. 336, 20.
    Rubentis, 215, 6.
    Rubore, 14, 4.
     Rubos, 173, 3.
    Rubri, 190, 3.
    Rugam, 25, 5.
    Ruinas, 151, 1. 235, 2.
    Ruinis, 129, 7. 307, 2.
    Ruituros, 201, 1.
    Rumore, 205, 2.
    Rumores, 61, 1. 158, 15.
    Rupe, 89, 6.
    Rupis, 315, 1.
    Ruptis, 38, 6.
    Rura, 191, 1.
    Rursus, 184, 6. 248, 14. 265, 15, aliisque locis 4.
    Rutilante, 234, 5.
    Rutilo, 20, 2. 301, 3.

S
    Sacerdos, 307, 7.
    Sacerdotes, 56, 4.
    Sacrarum, 50, 2.
    Sacras, 56, 4.
    Sacrilegio, 57, 5. 58, 2.
    Sacrum substant., 168, 22.
    Seculi, 298, 9.
    Sepe, 6, 2. 33, 1. 43, 5, aliisque locis 17.
    Seua, 7, 2. 98, 1, 106, 7, aliisque lotis 2.
    Seuiant, 271, 11.
    Seuientis, 43, 2. 76, 3. 148, 3. 197, 2.
    Seuior nomen, 142, 9.
    Seuis nomen, 79, 2. 251, 7. 309, 7.
    Seuit, 279, 4.
    Seuitie, 286, 6.
    Seuiunt, 277, 19.
    Seuo, 154, 4. 309, 1.
    Sagittis, 309, 2.
    Saliens, 183, 6.
    Salo, 35, 5. 70, 7.
    Saltem, 3, 2. 280, 2. 282, 2.
    Salubres, 140, 3.
    Salubri, 83, 8.
    Salubritas, 178, 15.
    Salus, 247, 6. 297, 12.
    Salutem, 52, 5. 237, 19.
    Salutis, 86, 10. 232, 13. 232, 14.
    Saluum, 51, 2.
    Sanandum, 14, 3.
    Sanciat, 282, 7.
    Sanciente, 249, 9.
    Sancitum, 73, 2.
    Sancta, 69, 2.
    Sancte, 229, 14.
    Sanctissimum, 178, 10.
    Sancto, 168, 20.
    Sanctus, 59, 2. 297, 30.
    Sanguinem, 54, 4.
    Sanguinis, 142, 6.
    Sanguis, 121, 1.
    Sanis, 297, 8.
    Sanitatis, 297, 10.
    Sanxisti, 44, 2.
    Sapiens, 148, 5. 272, 11. 297, 28, aliisque locis 1.
    Sapientes, 231, 6. 268, 16. 283, 25.
    Sapienti, 271, 11.
    Sapientia, 118, 9. 193, 8. 193, 9.
    Sapientie, 44, 3 bis. 231, 6. 287, 7. 505, 19.
    Sapientiam, 32, 7.
    Sapientibus, 44, 4.
    Sapientis, 205, 1.
    Sapientum, 44, 9. 53, 1.
    Sapientium, 287, 4.
    Sapor, 174, 2.
    Sarcina, 195, 2.
    Sarcinam, 32, 2. 61, 3.
    Sarcinulas, 36, 5.
    Satellite, 199, 12.
    Satiasti, 111, 2.
    Satiauit, 310, 5.
    Satient, 188, 14.
    Satietas, 209, 2.
    Satietatem, 133, 18.
    Satis, 43, 2. 48, 4. 60, 3, aliisque locis 8.
    Satisfacerem, 283, 9.
    Sator, 220, 2.
    Satur, 253, 11.
     Saxi, 89, 7.
    Saxis, 238, 6. 343, 11.
    Saxo, 129, 6.
    Scalarum, 11, 6.
    Scelera, 298, 20.
    Scelerata, 53, 11. 279, 3.
    Sceleratius, 327, 16.
    Sceleratorum, 61, 6. 257, 9. 279, 6.
    Sceleratos, 266, 13.
    Sceleri, 68, 8.
    Sceleribus, 75, 3. 271, 3. 298, 16.
    Sceleris, 55, 8. 57, 5. 268, 11. 179, 13.
    Scelerum 253, 5. 282, 6. 287, 11.
    Scelesti, 266, 22.
    Scelus, 79, 12.
    Scenam, 112, 1.
    Scenicas, 12, 4.
    Sceptro, 153, 4.
    Sceptrum, 12, 1. 262, 1.
    Sciam, 85, 3.
    Scias, 351, 11.
    Sciatis, 213, 4.
    Sciderant, 11, 8.
    Sciente, 297, 17.
    Scientes, 267, 4.
    Scienti, 297, 20.
    Scientia, 326, 13. 326, 16. 326, 18, aliisque locis 5.
    Scientia, 43, 5. 336, 9.
    Scientie, 326, 14. 336, 11. 336, 12, aliisque locis 4.
    Scientiam, 348, 7, 350, 13.
    Scientis, 257, 10.
    Scilicet, 32, 4. 156, 3. 165, 3, aliisque locis 4.
    Scimus, 126, 5.
    Scindat, 191, 1.
    Scintilla, 247, 19.
    Scintillula, 87, 1.
    Scio, 83, 4. 85, 4. 85, 5, aliisque locis 2.
    Scire, 35, 2. 164, 4. 287, 13. 331, 4.
    Scis, 55, 4. 84, 9. 155, 1.
    Scissem, 53, 10.
    Scit, 125, 7. 125, 8. 331, 3.
    Scitur, 348, 2.
    Sciturum, 158, 20.
    Sciuntur, 336, 14.
    Scopulis, 315, 1.
    Scribenda, 2, 3.
    Scribere, 95, 3.
    Scripta substant., 158, 2.
    Scriptorum substant., 158, 1.
    Scurre, 193, 5
    Se, 6, 1. 43, 2. 53, 9. 55, 5, aliisque locis 63.
    Secabat, 141, 1.
    Secreta, 43, 7. 44, 7. 147, 6.
    Secreto, 184, 6.
    Secretum. 55, 6.
    Secreuit, 166, 10.
    Secta, 223, 3.
    Sectanda, 267, 2.
    Sectionem, 239, 3.
    Secum, 351, 13.
    Secunda, 164, 10.
    Secundo, 245, 2.
    Secundum prepos. cum regimine, 265, 16. 265, 22, 336, 15 bis. 350, 8.
    Secure, 232, 21.
    Securi, 36, 6. 199, 10.
    Securitate, 55, 3. 61, 11.
    Securus, 94, 11. 118, 10. 137, 12. 212, 8.
    Secutus, 44, 7.
    Sed, 14, 1. 23, 1. 24, 5, aliisque locis, 235.
    Sede, 58 2. 207, 6. 238, 12.
    Sedeat, 325, 15.
    Sedem, 43, 4. 73, 3. 74, 5, aliisque locis 4.
    Sedendi, 325, 18.
    Sedentem, 193, 1.
    Sedere, 269, 1. 325, 15. 325, 17. 325, 20.
    Sedet, 302, 10. 325, 17. 325, 19.
    Sedis, 129, 4.
    Segetem, 12, 7.
     Segetes, 67, 5.
    Segnis, 118, 9. 273, 6.
    Segregate, 237, 9.
    Seipsum, 351, 34.
    Seirenes, 14, 2.
    Seirius, 67, 5.
    Semel, 95, 2, 327, 8.
    Semen, 243, 2.
    Semet, 223, 4.
    Semetipsis, 299, 4.
    Semina, 67, 4. 78, 2. 95, 6. 168, 1.
    Semine, 238, 15. 275, 5.
    Seminum, 296, 7.
    Semita, 227, 1.
    Semita, 258, 12.
    Semper, 45, 2. 46, 1. 52, 6, aliisque locis 20.
    Senatorii, 195, 1.
    Senatui, 54, 5.
    Senatum, 51, 1. 52, 1. 57, 2.
    Senatus, 54, 4. 55, 2. 55, 3. 75, 6
    Seneca, 200, 6.
    Senecam, 200, 3.
    Senecas, 35, 1.
    Senectus, 5, 1.
    Senes, 339, 2.
    Senibus, 110, 4.
    Senis substant., 4, 2. 261, 2.
    Sensi, 171, 1.
    Sensibile, 337, 11. 344, 3. 344, 4, aliisque locis 2.
    Sensibilem, 337, 17.
    Sensibili, 337, 21.
    Sensibilia, 337, 14. 337, 20.
    Sensibus, 337, 12. 337, 14. 337, 19, aliisque locis 2.
    Sensu, 337, 18. 337, 20.
    Sensum, 345, 8.
    Sensus, 53, 10. 108, 6. 122, 4, aliisque locis 6.
    Sensuum, 343, 2.
    Sententia, 56, 6. 304, 8. 313, 14.
    Sententia, 83, 8.
    Sententie singul., 83, 5. 264, 7. 281, 23.
    Sententie plur., 61, 1. 180, 6.
    Sententiam, 44, 1. 84, 3. 86 10, aliisque locis 3.
    Sententiarum, 170, 4.
    Sententias, 74, 6.
    Sententiis, 93, 2.
    Sentias, 246, 14.
    Sentiendi, 344, 13.
    Sentiendis, 343, 1. 343, 4.
    Sentire, 326, 22.
    Sentis, 42, 1.
    Sentiunt, 188, 13.
    Separari, 171, 9.
    Separat, 217, 9.
    Separatione, 237, 7.
    Sepositis, 135, 8.
    Septem triones, 153, 7.
    Septi, 292, 12.
    Septos, 269, 4.
    Septum, 157, 9.
    Sequentes, 305, 10. 350, 6.
    Sequentibus, 313, 8.
    Sequentum, 313, 1.
    Sequestrari, 179, 14.
    Sequestrata, 134, 10.
    Sequi, 215, 1. 331, 7.
    Sequuntur, 343, 8.
    Sera, 139, 2. 164, 9.
    Seras, 289, 4. 301, 11.
    Sereni, 133, 9.
    Serenis, 89, 5.
    Sereno substant., 114, 5.
    Serenum substant., 226, 5.
    Serenus, 37, 1. 130, 1.
    Serere, 173, 1.
    Serie, 292, 9. 318, 2.
    Seriem, 53, 2. 168, 11. 295, 10. 299, 20.
    Series, 295, 4. 296, 4. 296, 5. 328, 3.
    Seris uerbum. 225, 3.
    Sermo, 159, 2. 304, 10.
    Sermone, 299, 17.
    Sermones, 249, 10.
     Sermonibus, 304, 12.
    Sermunculis, 158, 16.
    Serpens, 286, 1.
    Serum substant., 140, 1.
    Serum adiect., 279, 16.
    Seruans, 247, 7.
    Seruant, 279, 2. 301, 2.
    Seruantissimum, 297, 20.
    Seruantur, 258, 1.
    Seruat, 119, 3. 267, 14.
    Seruata, 256, 1.
    Seruatis, 333, 3.
    Seruator, 297, 13.
    Seruatur, 118, 6. 246, 25.
    Seruauit, 94, 4.
    Seruet, 181, 3.
    Seruiat, 203, 3.
    Seruientium, 199, 14.
    Seruitus, 320, 8.
    Seruitutem, 321, 3.
    Seruum, 212, 10.
    Sese, 10, 4. 50, 3. 94, 7, aliisque locis 16.
    Setiger, 310, 7.
    Seu, 178, 6 bis. 295, 2 ter. 295, 3 bis. 295, 4 bis.
    Seueritate, 56, 2.
    Seueritati, 50, 5.
    Si, 13, 1. 25, 2. 27, 4, aliisque locis 203.
    Sibi, 33, 8. 52, 6. 84, 13, aliisque locis 28.
    Sic, 80, 5. 91, 2. 93, 4, aliisque locis 26.
    Sicca uerbum, 119, 9.
    Siccat, 302, 3.
    Siccauit, 25, 5.
    Siccis, 301, 18.
    Sicco, 153, 8.
    Sicut, 157, 1. 157, 13, 194, 12, aliisque locis 8.
    Sicuti, 92, 3. 156, 5. 238, 11, aliisque locis 8.
    Sidant, 301, 21.
    Sidat, 347, 11.
    Sidera, 18, 3. 26, 3. 64. 2, aliisque locis 9.
    Sideribus, 282, 12.
    Sideris, 261, 3.
    Siderum, 43, 7. 295, 3.
    Sidus, 20, 1. 77, 2.
    Signat, 80, 1. 164, 1.
    Significat, 157, 14.
    Significationem, 313, 12.
    Signis, 335, 21.
    Signum, 335, 13. 335, 16. 335, 18. 335, 19.
    Siluisti, 24, 4.
    Simile, 53, 15. 345, 1.
    Similem, 273, 1.
    Similes, 282, 4. 282, 13. 296, 7. 341, 12.
    Simili, 57, 3. 206, 2. 221, 6, aliisque locis 5.
    Similia, 326, 1.
    Similis, 119, 2. 273, 5.
    Similiter, 219, 4.
    Similitudine, 232, 8.
    Similitudinem, 299, 19.
    Simplex, 217, 8. 218, 23. 351, 10.
    Simplicem, 295, 5. 337, 2. 337, 7. 351, 13.
    Simplici, 350, 12.
    Simplicis, 349, 17.
    Simplicitas, 295, 6. 296, 11. 345, 14.
    Simplicitate, 292, 8. 294, 8. 349, 20, aliisque locis 2.
    Simplicitatem, 295, 13. 295, 17. 296, 4. 334, 6.
    Simplicitatis, 248, 9. 293, 4.
    Simpliciter, 267, 10. 267, 11. 294, 10.
    Simul, 219, 7. 219, 35. 313, 8, aliisque locis 4.
    Simul cum statim atque, 313, 6.
    Simulauit, 199, 8.
    Simus, 52, 3.
    Sin, 134, 5. 159, 6.
     Sinat, 297, 32.
    Sine, 40, 2. 86, 7. 93, 3, aliisque locis 13.
    Singula, 181, 5. 185, 2. 219, 10, aliisque locis 5.
    Singulare, 344, 6. 351, 34
    Singularem, 110, 4.
    Singularibus, 336, 24.
    Singulariter, 294, 12.
    Singulis, 122, 2. 238, 20. 279, 11.
    Singulorum, 157, 12.
    Sinistra manus, 12, 1.
    Sinit, 125, 10. 298, 5.
    Sint, 205, 1. 205, 13. 212, 2, aliisque locis 16.
    Siquando, 36, 3. 146, 6.
    Siquidem, 61, 4. 132, 2. 158, 20, aliisque locis 8.
    Sis, 72, 5. 85, 6. 201, 3.
    Sistam, 262, 8.
    Sistit, 302, 15.
    Sit, 36, 8. 41, 2. 53, 1, aliisque locis 76.
    Sita, 258, 8.
    Sitam, 229, 12. 232, 22. 248, 11.
    Site, ablat., 253, 9.
    Siti, 157, 4.
    Sitim, 188, 14.
    Sitire, 188, 12.
    Sitis, 106, 12.
    Situm, 94, 16. 162, 1. 199, 14, aliisque locis 3.
    Siue, 231, 9 bis. 295, 1.
    Sobriam, 166, 4.
    Socer, 59, 2. 118, 8.
    Socerorum, 110, 1.
    Socia, 168, 17.
    Sociari, 149, 3.
    Societ, 295, 17.
    Socrates, 33, 2.
    Socratico, 52, 8.
    Socratis, 34, 1.
    Sodales, 308, 1.
    Sodalibus, 168, 25.
    Sodalium, 166, 9.
    Sol, 27, 2. 301, 3. 351, 27.
    Sola, 102, 1. 179, 1. 232, 17, aliisque locis 4.
    Solam, 161, 1. 178, 16. 336, 23.
    Solamen, 120, 2. 170, 3.
    Solantur, 4, 2.
    Solebas, 93, 1.
    Solebat, 139, 2.
    Solem, 133, 10. 323, 8. 350, 26.
    Solent, 149, 3. 192, 4. 209, 4, aliisque locis 2.
    Solers, 300, 2.
    Solertia, 205, 3.
    Solet, 11, 4. 292, 10. 297, 7.
    Solidam, 228, 16.
    Solidissime, 351, 6.
    Soliditate, 258, 6.
    Solii, 269, 2.
    Solio, 63, 2. 69, 2.
    Solis subst., 18, 2. 275, 5.
    Solitaria, 280, 22.
    Solitas, 65, 3.
    Soliti, 39, 2. 182, 4.
    Solitos, 184, 7.
    Solitudines, 31, 2.
    Solitum, 13, 1. 148, 7.
    Solitus, 21, 3.
    Sollicitare, 285, 2.
    Sollicitent, 19, 2.
    Sollicitudinem, 199, 9.
    Sollicitus, 137, 9.
    Solo subst., 347, 2.---
    Solo adiect., 239, 9.
    Solos, 68, 4. 268, 16.
    Soluentium, 335, 1.
    Soluere, 139, 3. 168, 19. 250, 4.
    Soluerit, 276, 13.
    Soluier, 291, 2.
    Solum adiect., 137, 8. 147, 8. 218, 31, aliisque locis 4.
    Solum, 126, 6. 205, 15. 257, 8. 267, 5.
    Solus, 323, 7. 328, 7. 343, 10.
    Solute, 129, 1.
     Soluti, 89, 6.
    Solutis, 182, 8. 352, 19.
    Solutum, 68, 1.
    Somniat, 171, 7.
    Somniatis, 186, 2.
    Somno, 239, 5.
    Somnos, 140, 3.
    Sonantibus, 252, 3.
    Sonora, 19, 1.
    Sonori, 128, 1.
    Sonos, 174, 4.
    Sontes, 253, 4.
    Sopitis, 258, 6.
    Soranos, 35, 1.
    Sordes, 283, 22.
    Sordescerent, 257, 15.
    Sordescunt, 195, 6.
    Sordida, 89, 8.
    Sordide, 273, 8.
    Sordidam, 282, 10.
    Sors, 123, 4. 125, 8.
    Sortem, 95, 4. 129, 4. 154, 3.
    Sortis, 120, 6. 199, 7.
    Sortitur, 293, 4.
    Sortitus, 352, 14.
    Sospes, 246, 15. 258, 11.
    Sospitatis, 86, 2. 86, 8.
    Spargere, 113. 2.
    Sparsas, 183, 8.
    Spatia, 158, 5. 347, 1. 350, 11.
    Spatii, 156, 7.
    Spatiis, 246, 11. 295, 16.
    Spatium, 156, 6. 158, 8. 212, 13, aliisque locis 2.
    Spe, 48, 1.
    Specie, 165, 7. 166, 2.
    Speciem, 11, 3. 279, 2. 336, 24.
    Species, 134, 2. 187, 7. 237, 9, aliisque locis 3.
    Specimen, 119, 6. 172, 3.
    Speciosa, 108, 4.
    Spectans, 298, 23. 337, 8.
    Spectantium, 213, 2.
    Spectantur, 335, 28.
    Spectat, 60, 6. 184, 4. 350, 23.
    Spectator, 352, 20.
    Spectes, 147, 5. 208, 5. 299, 22.
    Specula, 297, 15.
    Speculatione, 257, 2. 320, 6.
    Speculator, 351, 7.
    Speculi, 340, 12.
    Specus, 254, 16.
    Spem, 90, 2. 120, 2. 297, 23.
    Sperandi, 103, 7. 328, 1. 328, 5.
    Sperare, 266, 7.
    Sperari, 53, 7.
    Sperasse, 53, 4.
    Sperauerint, 53, 12.
    Speres, 40, 3.
    Speret, 328, 2.
    Spernat, 212, 9.
    Sperne, 94, 8.
    Spernendum, 218, 4.
    Spernendus, 36, 1.
    Spernere, 128, 4.
    Spernet, 159, 8.
    Spernit, 162, 9. 253, 10.
    Spes singul., 270, 6. 279, 17. 352, 23.
    Spes plural., 352, 24.
    Spicula, 315, 2.
    Spinis, 12, 7. 114, 4.
    Spirat, 302, 2. 302, 7.
    Spiret, 112, 3.
    Spiritibus, 295, 1.
    Spiritum, 119, 3. 239, 5.
    Spiritus, 19. 3. 67, 2.
    Spirituum, 58, 4.
    Splendere, 135, 9. 195, 7.
    Splendidum, 205, 14.
    Splendor, 235, 1.
    Splendore, 101, 7. 110, 1. 133, 1 aliisque locis 2.
    Splendorem, 87, 7. 195, 5.
    Spolium, 309, 1.
    Sponte, 95, 3. 101, 3. 237, 18, aliisque locis 3.
    Spreta, 45, 2.
    Spumis, 310, 7.
     Stabile, 326, 25.
    Stabilem, 19, 3. 185, 5. 296, 4.
    Stabiles, 70, 10.
    Stabili, 8, 2. 167, 1.
    Stabilis, 41, 2. 128, 1. 221, 1, aliisque locis 4.
    Stabilitate, 293, 4.
    Stabiliter, 294, 12. 295, 11.
    Stadio, 271, 5.
    Stare, 251, 5.
    Stat, 347, 7.
    Statim, 219, 14.
    Stationis, 68, 2.
    Statu, 147, 10.
    Statuamus, 335, 8. 335, 11.
    Statuit, 279, 19. 293, 5. 330, 1.
    Statum, 82, 1. 92, 2. 123, 6, aliisque locis 4.
    Statura, 10, 3.
    Status, 179, 8. 348, 3. 350, 9.
    Status, 120, 9.
    Stella, 18, 4. 113, 4.
    Stellas, 64, 5.
    Stelliferi, 63, 1.
    Stelliferis, 105, 3.
    Stelliferum, 216, 3.
    Steriles, 95, 7. 238, 6.
    Sterni, 128, 2.
    Stetit, 27, 1.
    Stimulis, 211, 2.
    Stoicum, 33, 4.
    Stolidam, 22, 4.
    Stolidis, 216, 5.
    Stolidissime, 96, 2.
    Strages, 146, 2.
    Strato, 102, 4.
    Stratus, 99, 2.
    Strauit, 310, 4
    Strepitis, 208, 3.
    Strepitu, 135, 1.
    Strictim, 75, 4.
    Stridens, 79, 3.
    Stringat, 181, 4.
    Stringere, 79, 5.
    Stringit, 66, 2.
    Struens, 36, 3.
    Strumam, 193, 1.
    Struxisse, 56, 5.
    Student, 299, 10.
    Studere, 44, 3.
    Studia, 179, 3. 273, 7.
    Studiis, 14, 1. 35, 3. 180, 5. 265, 3.
    Studio, 2, 1. 183, 4.
    Studiorum, 176, 3.
    Studiosi, 44, 2.
    Studium, 44, 10. 57, 2. 282, 9.
    Stultissimus, 283, 26.
    Stultitie, 33, 1. 36, 7.
    Stultitiam, 247, 15.
    Stupeant, 297, 18.
    Stupebit, 289, 6.
    Stupentem, 170, 1.
    Stupet, 253, 2. 291, 6.
    Stupidus, 273, 6.
    Stupor, 24, 5.
    Stupore, 24, 4.
    Stuporem, 288, 2.
    Stuporis, 257, 13.
    Styli, 9, 2.
    Stylo, 53, 3. 340, 4.
    Sua, 79, 7. 115, 3. 168, 24, aliisque locis 4.
    Sua, 33, 5. 137, 4. 194, 6, aliisque locis 10.
    Suadela, 93, 7.
    Sue, 122, 2. 176, 1. 199, 7, aliisque locis 12.
    Suam, 5, 2. 135, 5. 188, 6, aliisque locis 4.
    Suapte, 188, 2. 283, 12. 343, 15.
    Suarum, 118, 10. 209, 6.
    Suas, 36, 4. 98, 5. 111, 3, aliisque locis 2.
    Suauiter, 247, 13. 256, 2.
    Sub cum accusatiuo, 153, 5.
    Sub cum ablatiuo, 38, 1. 58, 2. 110, 8 bis. 295, 9.
    Subdere, 70, 3.
    Subdita, 340, 11.
     Subditam, 86. 11.
    Subegerant, 251, 12.
    Subierint, 175, 3.
    Subimus, 55, 8.
    Subintrat, 199, 5.
    Subire, 347, 3.
    Subita, 93, 3.
    Subitis, 291, 6.
    Subito, 28, 1.
    Subitus, 112, 1.
    Subiacebit, 212, 7.
    Subiacet, 295, 9.
    Subiecta substant., 343, 16.
    Subiecta adiect., 257, 9. 295, 8. 335, 27, aliisque locis 2.
    Subiecta, 336, 22.
    Subiecte, 228, 5. 313, 11.
    Subiectam, 179, 17. 343, 5.
    Subiecto substant., 313, 16.
    Subiectorum adiect., 212, 7.
    Sublata, 228, 11.
    Sublato, 239, 18.
    Subleuat, 98, 2.
    Subleuate, 352, 25.
    Sublime, 347, 10.
    Sublimes, 225, 2.
    Submiseris, 95, 2.
    Submittat, 202, 4.
    Submittere, 345, 9.
    Submitteret, 56, 3.
    Submittitis, 136, 7.
    Submouere, 189, 1.
    Subnixam, 335, 20.
    Subripuisse, 273, 3.
    Subsistat, 120, 11.
    Subsistendi, 237, 14.
    Subsistere, 237, 3. 237, 11. 239, 17.
    Subsistit, 305, 25.
    Substantia, 237, 1.
    Substantia, 230, 9.
    Substantie, 249, 3. 348, 3.
    Substantiam, 218, 22. 229, 19. 231, 14, aliisque locis 2.
    Substantiis, 320, 4. 343, 9.
    Subsunt, 295, 8. 337, 8.
    Subtili, 11, 1.
    Subtrahit, 218, 28.
    Subtraxeris, 157, 4.
    Succinat, 93, 10.
    Succinctam, 166, 5.
    Succisa, 292, 6.
    Succrescant, 292, 7.
    Sues, 277, 3.
    Suetus, 18, 1.
    Suffecerit, 94, 16. 217, 1.
    Sufficere, 313, 4.
    Sufficiat, 299, 17.
    Sufficiens, 179, 8. 187, 16.
    Sufficientem, 187, 18, 219, 17.
    Sufficientes, 188, 9.
    Sufficientia, 218, 29. 231, 18. 231, 20, aliisque locis 2.
    Sufficientie, 218, 3. 218, 6. 218, 20.
    Sufficientiam, 180, 3. 189, 2. 217, 3, aliisque locis 2.
    Sui, 25, 2. 41, 2. 94, 4, aliisque locis 23.
    Suis nomen, 273, 8.
    Suis pronomen, 11, 2. 52, 6. 136, 1. aliisque locis 11.
    Sulcis, 78, 2.
    Sulcum, 346, 3.
    Summa, 73, 1. 102, 8. 230, 15, aliisque locis 8.
    Summa, 177, 7.
    Summe, 124, 4. 321, 1. 325, 9, aliisque locis 2.
    Summam, 51, 1. 122, 6. 213, 5, aliisque locis 6.
    Summi, 10, 5. 219, 33. 221, 3, aliisque locis 4.
    Summis, 102, 8. 162, 11. 340, 20.
    Summo, 229, 12. 230, 5. 230, 22, aliisque locis 7.
    Summorum, 109, 6.
    Summos, 70, 3.
    Summum, 125, 3 bis. 161, 2. 170, 3, aliisque locis 22.
    Sumpsisti, 103, 5.
     Sumpsit, 337, 20.
    Sumpta, 280, 12.
    Sumptas, 110, 3.
    Sumptis, 248, 18.
    Sumus, 49, 1. 60, 3. 345, 7.
    Sunt, 12, 6. 34, 2. 57, 6, aliisque locis 76.
    Suo, 83, 4. 185, 2. 194, 11, aliisque locis 6.
    Suos, 157, 21. 166, 10. 282, 5.
    Supellectilis, 135, 3. 135, 10.
    Super, 251, 1. 277, 7.
    Superadditus, 276, 6.
    Superare, 212, 12.
    Superat, 260, 2.
    Superata, 311, 3.
    Superba, 97, 1.
    Superbam, 158, 19.
    Superbi, 162, 4.
    Superbiam, 146, 4. 146, 5.
    Superbis, 269, 7.
    Superbos, 308, 7.
    Superbum, 38, 1.
    Superbus, 196, 1.
    Superent, 295, 10.
    Superest, 219, 29.
    Superetur, 305, 21.
    Superficie, 213, 1.
    Superfluis, 133, 18.
    Superfluitate, 135, 6.
    Supergreditur, 296, 1.
    Supergressa, 337, 2. 350, 10.
    Superior, 337, 4.
    Superiora, 178, 13. 218, 19. 245, 4.
    Superiorem, 337, 5.
    Superioribus, 218, 14. 265, 1.
    Superius nomen, 11, 7.
    Superne, 295, 20.
    Supernis, 320, 4.
    Superno, 221, 4.
    Supero, 31, 3.
    Superos substant., 252, 1.
    Superstes, 164, 1.
    Superstite, 33, 2.
    Superstitem, 191, 2.
    Superum adiect., 254, 14.
    Suppetant, 122, 5.
    Suppetunt, 119, 8.
    Supplicabit, 212, 5.
    Supplicandi, 328, 8.
    Supplicia, 257, 10. 271, 3. 280, 13, aliisque locis 4.
    Supplicii, 272, 17. 280, 16. 299, 3.
    Suppliciis, 126, 6. 148, 1. 281, 20, aliisque locis 2.
    Supplicio, 157, 19. 281, 6, 283, 4, aliisque locis 4.
    Supplicium, 61, 6. 118, 2. 272, 15. 283, 7.
    Supra cum regim., 9, 2. 199, 8.
    Suprema, 159, 4.
    Supremo, 11, 5. 302, 9.
    Surda ablat., 7, 1.
    Surgat, 20, 2. 260, 6. 301, 20.
    Surgit, 206, 2.
    Sursum, 238, 19.
    Suscepi, 47, 3. 101, 5.
    Suscepit, 109, 6.
    Suscepta, 50, 7.
    Suscipiat, 249, 4.
    Suspicione, 59, 3. 246, 27.
    Sustinebas, 187, 17.
    Sustinent, 216, 2.
    Sustinere, 148, 6.
    Sustulisti, 32, 2.
    Sustulit, 310, 9.
    Susurrat, 183, 10.
    Suum, 123, 6. 200, 4. 205, 2, aliisque locis 2.
    Suus, 296, 15.
    Syluas, 183, 9. 183, 10. 251, 4. 347, 3
    Symmachus, 59, 2. 118, 8.

T
    Tabescis, 92, 2.
    Tabescit, 119, 5.
    Tacebant, 141, 4.
    Taceo, 109, 5. 188, 17.
    Tacita, 155, 3.
    Tacitum, 24, 6.
     Taciturnitate, 91, 2.
    Tacitus, 9, 1. 14, 8. 171, 1.
    Tacta, 275, 7.
    Tactu, 76, 8.
    Tactus substant., 336, 17.
    Tacuisses, 159, 1.
    Tenara, 252, 9.
    Tagus, 234, 4.
    Tale, 187, 4. 229, 6.
    Tale, ut, 349, 5.
    Tali, 218, 18.
    Talia, 24, 2. 101, 10. 171, 3. 350, 23.
    Talibus, 178, 7.
    Talis, 43, 6 bis. 94, 5. 292, 5.
    Talium, 133, 11.
    Tam, 14, 6. 74, 3. 83, 3, aliisque locis 17.
    Tam, quam, 344, 13. 350, 24.
    Tamen, 11, 8. 36, 1. 56, 6, aliisque locis 51.
    Tametsi, 36, 1. 133, 5. 279, 2, aliisque locis 7.
    Tandem, 154, 1. 158, 22. 193, 4, aliisque locis 2.
    Tandem aliquando, 247, 15.
    Tandiu, 237, 3.
    Tanquam, 101, 9.
    Tanta, 329, 2.
    Tante, 200, 1. 288, 6.
    Tantalus, 253, 10.
    Tantas, 68, 6. 105, 5. 115, 4. 146, 2.
    Tanti, 60, 1. 70, 6. 94, 9. 257, 14.
    Tanto, 110, 1. 135, 1. 331, 1.
    Tanto cum, quanto, 295, 16. 295, 19.
    Tantos, 285, 1.
    Tantum, 36, 2. 40, 1. 60, 7, aliisque locis 13.
    Tantummodo, 257, 11. 267, 20. 268, 6.
    Tardus, 289, 3.
    Tartara, 254, 6.
    Tartareum, 254, 16.
    Tauros, 212, 12.
    Te, 24, 3. 24, 5. 32, 1, aliisque locis 74.
    Te ipso, 124, 5.
    Tecta substant., 276, 9.
    Tectas, 331, 2.
    Tecti adiect., 143, 2.
    Tecto substant., 183, 6.
    Tectum adiect., 137, 4.
    Tecum, 32, 3. 43, 6. 100, 1. 108, 1.
    Tegit, 276, 3.
    Tegitur, 238, 13.
    Tegmina, 269, 8.
    Telis, 286, 5.
    Tellure, 216, 4.
    Tellus, 203, 2. 234, 11. 311, 3.
    Temerariis, 83, 1.
    Temerario, 313, 9.
    Temerarium, 288, 6.
    Temere, 36, 2. 296, 12.
    Temeritate, 33, 2. 83, 3.
    Temeritati, 86, 11. 299, 14. 313, 13.
    Temperamentum, 297, 11.
    Temperans, 252, 4.
    Temperat, 67, 1. 262, 2. 288, 7, aliisque locis 2.
    Temperet, 20, 3.
    Temperiem, 297, 7.
    Temperies, 302, 6.
    Tempestas, 120, 1.
    Tempestiuum, 109, 3.
    Tempora, 80, 1. 142, 8.
    Temporalem, 95, 7.
    Temporales, 294, 11.
    Temporalis, 294, 5.
    Temporaliter, 294, 13.
    Temporalium, 326, 6. 348, 9. 349, 19.
    Temporario, 350, 21.
    Tempore, 47, 1. 65, 1. 348, 10, aliisque locis 2.
    Temporibus, 158, 1. 246, 10. 294, 4, aliisque locis 2.
    Temporis, 120, 2. 158, 4. 158, 12, aliisque locis 10.
    Temporum, 195, 7.
     Tempus, 23, 1. 87, 2. 93, 5, aliisque locis 2.
    Tenaces, 120, 1.
    Tenaci, 211, 5.
    Tenacissime, 238, 23.
    Tendantur, 199, 3.
    Tendat, 84, 7.
    Tendatur, 349, 4.
    Tendere, 168, 10.
    Tendit, 17, 1.
    Tenebre, 26, 1.
    Tenebras, 17, 1. 174, 5. 234, 9.
    Tenebris, 69, 5. 87, 7. 282, 3.
    Tenebrosa, 321, 1.
    Tenebrosis, 102, 2.
    Tenent, 168, 2.
    Teneo, 265, 7.
    Tenere, 38, 3.
    Teneri, 303, 6.
    Tenero, 215, 7.
    Tenet, 262, 1. 332, 5. 341, 11.
    Tentatio, 87, 6. 334, 8.
    Tentare, 82, 2.
    Tenues, 330, 8.
    Tenui, 186, 1. 217, 6. 246, 26.
    Tenuis, 164, 1.
    Tenuissimis, 11, 1.
    Tepenti, 301, 1.
    Tepentis, 114, 1.
    Terga, 311, 3.
    Tergamus, 25, 4.
    Tergeminus, 253, 2.
    Tergum, 260, 3.
    Terminis, 299, 20. 345, 14.
    Terminos, 157, 22. 168, 10. 254, 10.
    Terminus, 227, 1.
    Terre, 102, 3. 156, 5. 250, 4, aliisque locis 4.
    Terram, 14, 7. 20, 4. 22, 4, aliisque locis 2.
    Terrarum, 133, 15. 162, 1. 205, 7, aliisque locis 2.
    Terras, 70, 4. 70, 10. 76, 3, aliisque locis 7.
    Terrena, 146, 2. 186, 1.
    Terrene, 226, 4.
    Terrenas, 235, 3.
    Terrenis, 17, 2. 136, 4. 159, 8. 320, 8.
    Terreno, 159, 7.
    Terrenum, 159, 8.
    Terrenus, 347, 8.
    Terret, 199, 13.
    Terris, 168, 9. 206, 1. 207, 3. 299, 21.
    Terror, 3, 2.
    Terrore, 61, 9. 199, 8. 280, 16.
    Testatius, 287, 6.
    Texens, 248, 7.
    Texerat, 290, 3.
    Texit, 242, 4.
    Texitur, 295, 4.
    Texueram, 33, 6.
    Texuerat, 11, 3.
    Thalamos, 307, 3.
    Thesauris, 242, 3.
    Threicis, 27, 4.
    Threicius, 251, 2.
    Thule, 203, 3.
    Tibi, 43, 4. 44, 1. 52, 3, aliisque locis 33.
    Tigres, 212, 13.
    Tigris bestia, 276, 8. 286, 1.
    Tigris fluuius, 316, 1.
    Timeo, 219, 31.
    Timent, 261, 1.
    Timor, 125, 10.
    Timorem, 90, 1.
    Timuit, 251, 8.
    Tingere, 301, 9.
    Tinxerat, 142, 2.
    Tinxerit, 182, 5.
    Tinxit, 153, 2.
    Tiresie, 327, 1.
    Titulis, 162, 8.
    Tityi, 253, 12.
    Tolerantis, 123, 5.
    Tolerasset, 158, 21.
    Toleres, 95, 1.
    Tollens, 270, 4.
     Tollere, 258, 10.
    Tonantis, 300, 1.
    Tonet, 129, 7.
    Tormenta, 34, 2. 287, 9.
    Toro, 12, 2.
    Torpet, 273, 6.
    Torquet, 39, 1. 270, 6.
    Torret, 153, 9.
    Tortores, 210, 5.
    Torris, 12, 3.
    Toruo, 269, 5.
    Toruos, 263, 1.
    Tot, 193, 4. 270, 7.
    Tota, 94, 7. 103, 6. 120, 10, aliisque locis 4.
    Tota, 150, 2. 295, 2.
    Totam, 33, 7. 349, 8. 349, 15. 349 22.
    Totas, 132, 11.
    Toti, 159, 5.
    Toties, 8, 1.
    Totis, 23, 2. 64, 4. 128, 8.
    Totius, 36, 6. 43, 8. 54, 3, aliisque locis 4.
    Totos, 283, 24.
    Totum, 84, 13. 86, 9. 336, 18, aliisque locis 2.
    Totus, 118, 9.
    Tractabamus, 249, 7.
    Tractamus, 239, 4.
    Tractanda, 321, 1.
    Tractatur, 287, 7.
    Tradere, 200, 7.
    Traditum, 102, 12.
    Traditus, 185, 3.
    Traducit, 217, 10.
    Tragicus, 204, 2.
    Tragediarum, 103, 2.
    Trahente, 248, 19.
    Traherent, 33, 6.
    Trahi, 41, 4. 164, 7.
    Trahis, 335, 4.
    Trahit, 133, 1. 166, 6. 201, 1, aliisque locis 3.
    Trahunt, 133, 6. 238, 10. 346, 3.
    Tramite, 90, 4. 177, 1. 179, 5, aliisque locis 3.
    Tranquilla, 226, 6.
    Tranquillitate, 93, 5.
    Tranquillitatis, 94, 10.
    Tranquillo, 114, 5.
    Transabiit, 216, 3.
    Transacta, 126, 8. 349, 7.
    Transcenderat, 157, 15.
    Transcendit, 260, 5. 336, 24.
    Transferre, 44, 8. 55, 2. 238, 7.
    Transfertur, 132, 4.
    Transformat, 296, 6.
    Transformatum, 272, 28.
    Transfundit, 193, 11.
    Transfunditur, 287, 8.
    Transigimus, 239, 5.
    Transire, 132, 8. 273, 10.
    Transitorio, 349, 2.
    Translata, 132, 5.
    Transmissum, 93, 6.
    Transmittere, 347, 3.
    Transuersos, 267, 3.
    Traxerant, 277, 2.
    Traxi, 48, 2.
    Traxit, 253, 12. 309, 5.
    Tremendos, 98, 1.
    Tremiscat, 203, 2.
    Tremit, 5, 4.
    Trepidus, 41, 1. 107, 1.
    Tria, 218, 7.
    Tribuat, 288, 3.
    Tribuit, 349, 15.
    Tribuitur, 305, 6.
    Tribus, 218, 14.
    Tribuunt, 197, 6.
    Triduane, 213, 4.
    Triguillam, 45, 4.
    Triones, 153, 7.
    Triplici, 279, 11. 309, 5.
    Triplicis, 223, 1.
    Tristem, 179, 16.
    Tristes, 209, 5.
    Tristia, 298, 13.
     Tristibus, 269, 4. 298, 8. 298, 14.
    Tristis, 7, 4. 14, 5. 298, 24, aliisque locis 2.
    Tristitie, 30, 1.
    Tristium, 111, 7.
    Triumphali, 111, 2.
    Trecem, 182, 3,
    Trunci, 316, 5.
    Tu, 24, 1. 31, 2. 31, 3, aliisque locis 60.
    Tua singul, 67, 1. 72, 2. 74, 4, aliisque locis 3.
    Tua nomin. plur., 101, 12.
    Tua accus. plur., 100, 3. 101, 3. 101, 9, aliisque locis 3.
    Tua, 93, 5. 312, 3.
    Tue, 73, 2. 74, 5. 82, 1, aliisque locis 16.
    Tuam, 60, 4. 108, 3. 119, 4. 205, 14.
    Tuas, 120, 7. 134, 11. 281, 25. 352, 12.
    Tuearis, 108, 3.
    Tueatur, 188, 7.
    Tuendam, 135, 3.
    Tuendo, 45, 2.
    Tuens, 38, 2. 175, 1.
    Tuenti, 323, 2.
    Tuerentur, 24, 3. 50, 3.
    Tueri, 237, 19.
    Tui, 85, 5. 86, 2 92, 2, aliisque locis 6.
    Tuis, 58, 2. 60, 2. 60, 3, aliisque locis 8.
    Tuli, 61, 6.
    Tulit, 69, 5.
    Tum, 14, 8. 23, 1. 43, 1, aliisque locis 50.
    Tum post, cum, 257, 2.
    Tum, tum, 298, 15. 304, 4.
    Tumorem, 76, 7.
    Tumultus, 76, 4. 305, 18.
    Tumultus, 36, 7.
    Tunc, 26, 1. 111, 8. 132, 4, aliisque locis 2.
    Tundere, 290, 8.
    Tuo, 42, 1. 53, 1. 82, 3, aliisque locis 2.
    Tuorum, 54, 1.
    Tuos, 110, 7. 166, 10.
    Turbant, 291, 4.
    Turbantur, 321, 2.
    Turbida, 270, 4.
    Turbidus, 89, 2.
    Turbine, 64, 1.
    Turpatus, 310, 2.
    Turpis, 204, 1.
    Turpissimum, 213, 1.
    Turpitudo, 283, 12.
    Turpius, 204, 4.
    Turres, 39, 2.
    Tutior, 48, 5. 48, 6.
    Tutus, 201, 3.
    Tuum, 84, 6. 134, 7. 187, 9. 352, 3.
    Tuus, 171, 7. 350, 19.
    Tyranni, 148, 3.
    Tyrannos, 40, 1. 263, 2. 270, 8.
    Tyrannus, 148, 1. 148, 4. 199, 7.
    Tyrio, 140, 2. 196, 1.
    Tyrrhena, 215, 2.

U
    Uberem, 12, 7.
    Uberiora, 149, 7.
    Uberius, 75, 5. 103, 5.
    Uberrime, 296, 17.
    Ubertas, 133, 13.
    Ubi interrogatiue, 163, 1.
    Ubi statim atque, 12, 2. 30, 2. 71, 1. 91, 1.
    Ubi ad uerbium loci, 238, 4. 315, 1.
    Ubi quando, 90, 6. 174, 3. 211, 4, aliisque locis 3.
    Ubique gentium, 132, 6.
    Ubique terrarum, 194, 12.
    Ulcere, 277, 19.
    Ulla, 53, 8. 142, 3. 142, 6, aliisque locis 5.
    Ulla, 218, 1.
    Ullam, 148, 9. 248, 18.
     Ulli, 185, 3.
    Ullo, 125, 4. 229, 13. 236, 14, aliisque locis 5.
    Ullum, 83, 2. 110, 5. 112, 2, aliisque locis 3.
    Ullus, 218, 18. 292, 7. 313, 13.
    Ulteriora, 299, 25.
    Ulterius, 176, 5. 266, 19. 281, 6.
    Ultima, 203, 3.
    Ultimam, 61, 2.
    Ultimi, 310, 10.
    Ultimus, 112, 4. 238, 13. 310, 8.
    Ultione, 280, 15. 281, 9. 281, 23.
    Ultor, 307, 2.
    Ultorem, 282, 9.
    Ultra, 10, 1. 272, 26. 305, 25.
    Ultra sine regimine, 266, 21. 271, 10.
    Ultrices, 253, 5.
    Ultro, 60, 4. 98, 4. 149, 13. 195, 6.
    Ululat, 276, 7.
    Umbrarum, 253, 1. 254, 2.
    Umbras, 140, 5. 183, 7. 301, 11.
    Umbratiles, 194, 8.
    Una, 218, 3. 351, 10.
    Una, 99, 2. 237, 8. 292, 6.
    Unam, 232, 18. 236, 10. 246, 6.
    Unaqueque, 271, 4.
    Unco, 166, 7.
    Unda, 89, 6. 215, 5. 316, 4. 316, 6.
    Undantes, 25, 5.
    Undas, 20, 1. 153, 5. 184, 5.
    Unde, 19, 1. 54, 1. 54, 2 bis, aliisque locis 10.
    Undique, 141, 2.
    Unguibus, 276, 5.
    Unica, 347, 6.
    Unicuique, 297, 15.
    Unicum, 328, 4.
    Unitas substant., 237, 6
    Unitatem, 237, 10.
    Unitatis, 236, 16.
    Uniuersa, 239, 25. 324, 4.
    Uniuersale, 337, 13. 337, 15. 344, 2, aliisque locis 2.
    Uniuersales, 337, 6.
    Uniuersali, 336, 24.
    Uniuersalis, 337, 16.
    Uniuersi, 55, 3.
    Uniuersitatem, 248, 17.
    Uniuersitatis, 337, 2. 344, 9 bis.
    Uniuersum, 337, 10. 344, 3.
    Unius, 157, 22. 158, 6. 205, 6.
    Uno, 119, 3. 232, 1. 239, 24, aliisque locis 5.
    Unquam, 52, 4. 55, 4. 56, 1, aliisque locis 12.
    Unum, 132, 6. 147, 3. 156, 1, aliisque locis 27.
    Unumquodque, 219, 5. 237, 11. 238, 22.
    Unus, 206, 3. 206, 4. 231, 8, aliisque locis 4.
    Urat, 67, 5.
    Urbe, 50, 4. 152, 1. 287, 6.
    Urbium, 44, 5. 157, 12.
    Ureret, 251, 11.
    Urgeantur, 279, 12. 281, 24.
    Urgere, 133, 19.
    Urget, 128, 8. 283, 31.
    Ursa, 301, 6.
    Ursus, 286, 1.
    Usitato, 246, 13.
    Usquam, 137, 8. 232, 22. 299, 22.
    Usque, 14, 2.
    Usque ad, 266, 19.
    Usque adhuc, 257, 1.
    Usquequaque, 187, 15.
    Usu, 132, 5. 298, 6. 304, 13
    Usum, 158, 19.
    Usurpat, 304, 11.
    Usus substant., 298, 24.
    Usus adiect., 101, 8.
    Ut, 10, 3. 20, 4. 21, 1, aliisque locis 110.
    Ut ita dicam, 337, 12.
    Ut sicut, 24, 5. 26, 3. 54, 6, aliisque locis 28.
    Ut postquam, 174, 5.
     Ut quantum, 212, 16 bis, 264, 1.
    Utantur, 337, 23.
    Utcunque, 120, 4.
    Utemur, 76, 7.
    Utendo, 299, 11.
    Utendum, 131, 2.
    Utens, 337, 11. 337, 14.
    Utentium, 146, 7. 192, 2. 195, 5.
    Utere, 94, 7.
    Uterentur, 212, 18.
    Uteris, 247, 15.
    Utero, 101, 4.
    Uterque, 200, 6.
    Uti uerbum, 53, 6. 70, 1. 319, 2.
    Uti coniunct., 11, 2. 13, 1. 52, 6, aliisque locis 36.
    Utilem, 304, 6.
    Utinam, 53, 7. 142, 7. 268, 5.
    Utramque 38, 2.
    Utraque, 325, 21.
    Utrasque, 11, 6.
    Utrique plu al., 265, 12. 305, 18.
    Utriusque, 237, 7. 293, 8.
    Utroque, 121, 3. 325, 17.
    Utrum, 231, 12.
    Utrumque, 158, 7. 350, 27.
    Uuis, 21, 2. 79, 6.
    Uxor, 119, 1. 178, 9.

u
    uacua, 156, 4.
    uacuas, 137, 10.
    uada, 215, 2.
    uadi, 316, 4.
    uaga, 302, 15. 346, 4.
    uagas, 275, 2.
    uagatur, 89, 2.
    uagis, 168. 9.
    uagos, 18, 4. 316, 7.
    uagus, 38, 6.
    ualde, 305, 11.
    ualeant, 187, 3. 212, 2. 277, 11.
    ualeat, 41, 4. 148, 11. 331, 7.
    ualens, 265, 25.
    ualent, 187, 6. 198, 1. 277, 12 325, 1.
    ualentia substant., 84, 12. 218, 30
    ualentie, 218, 1.
    ualentiam, 10, 1. 178, 14. 264, 14
    ualentibus, 296, 14.
    ualentior, 36, 4. 188, 3. 265, 26. 265, 28.
    ualentiorem, 265, 20.
    ualentis, 162, 2.
    ualerent, 267, 18.
    ualeret, 247, 10.
    ualet, 297, 18. 322, 4. 337, 6. 347, 5.
    ualida, 120, 1.
    ualidiora, 76, 6.
    ualidioribus, 93, 7. 131, 2.
    ualidis, 184, 1. 283, 1.
    ualidus, 264, 18. 287, 6.
    ualli, 84, 5. 129, 10.
    uallo, 36, 7. 74, 1.
    ualuit, 154, 1. 350, 5.
    uanescunt, 194, 14.
    uani, 269, 8.
    uaria, 295, 3.
    uarie, 180, 6.
    uariam, 266, 2.
    uarias, 21, 4. 352, 6.
    uariat, 115, 4. 167, 2.
    uarietate, 231, 13.
    uarietatem, 135, 4.
    uarietates, 246, 12.
    uariis, 134, 1. 276, 10. 346, 1. 347, 4.
    uarios, 18, 5. 276, 1.
    uarium, 67, 1.
    uasa, 257, 14.
    uasta, 157, 4.
    uasto, 308, 2.
    uates, 251, 2.
    uaticinio Tiresie aut est aut non, 327, 1.
    ue, 54, 7. 56, 6. 84, 7, aliisque locis 14.
    uectigalibus, 46, 4.
    uector, 227, 1.
     uehementer, 53, 12. 75, 6. 83, 8, aliisque locis 10.
    uehementius, 117, 3.
    uehiculis, 258, 12.
    uehit, 125, 7. 238, 20.
    uel, 20, 1. 41, 1. 44, 2, aliisque locis 99.
    uel pro etiam, 85, 5. 119, 4. 125, 10, aliisque locis 3.
    uela nomen, 95, 5. 275, 1. 307, 4.
    uelat, 94, 7.
    uelatas, 292, 2.
    uelatum, 137, 4.
    uelim, 85, 1. 352, 8.
    uelimus, 350, 6.
    uelint, 272, 17.
    uelis uerbum, 95, 3. 109, 4. 124, 7, aliisque locis 7.
    uelit, 123, 8. 219, 8. 232, 13. 247, 11.
    uelle, 52, 4. 53, 13. 74, 2, aliisque locis 2.
    uellem, 100, 1. 231, 15. 283, 3.
    uellent, 199, 10.
    uellera, 140, 1.
    uelles, 187, 12.
    uellet, 142, 4.
    uelocem, 149, 10.
    uelocis, 261, 8.
    uelocissimum, 117, 2.
    uelocitas, 149, 10. 178, 15.
    uelocitate, 212, 13.
    uelox, 112, 3. 212, 16. 253, 8. 259, 3.
    uelut, 33, 6. 84, 5. 101, 8, aliisque locis 8.
    ueluti, 11, 3. 178, 8. 217, 6, aliisque locis 19.
    uenena, 277, 15.
    uenenis, 12, 6. 270, 2.
    ueneno, 140, 2. 154, 4. 310, 1.
    uenenum, 34, 1.
    uenerandum, 194, 9. 298, 8
    ueneratione, 177, 5. 218, 5.
    uenere, 134, 11.
    uenerint, 194, 14.
    uenerit, 66, 3.
    ueniam nomen, 252, 10.
    ueniant, 323, 5.
    ueniat, 280, 15.
    ueniens, 153, 6. 205, 12.
    uenientibus, 27, 2.
    uenire, 110, 4. 237, 15.
    uenisti, 31, 3. 112, 1.
    uenistis, 305, 22.
    uenit presens, 6, 2. 136, 11. 239, 7.
    uenit preteritum, 5, 1.
    uenite, 233, 1.
    ueniunt, 101, 11. 132, 12. 268, 20.
    uentilante, 243, 3.
    uentis, 95, 5.
    uentos, 307, 5. 346, 4.
    uentosam, 166, 4.
    uentura, 326, 4. 335, 14. 336, 4. 350, 25.
    uenturam, 180, 4.
    uentus, 129, 8.
    uera, 55, 4. 75, 1. 117, 1, aliisque locis 19.
    ueraciter, 219, 20.
    uere, 55, 7. 87, 7. 145, 1, aliisque locis 3.
    ueram, 86, 10. 171, 6. 194, 7, aliisque locis 7.
    ueras, 87, 3.
    uerba, 12, 3. 111, 3. 171, 1. 247, 15.
    uerbera, 182, 4.
    uerberet, 27, 5. 346, 4.
    uerbis, 93, 2. 100, 1. 165, 5. 172, 1.
    uerbo, 53, 8.
    uere nomen subst., 302, 1.
    uereare, 313, 5.
    uerecundiam, 14, 4.
    uerendi, 261, 9.
    uerendis, 197, 3.
    uerendum, 313, 3.
    uererer, 32, 5.
    ueri, 177, 2. 219, 25. 243, 2, aliisque locis 3.
     ueris substant., 20, 3.
    ueris adiect., 3, 1. 230, 1. 330, 4. 340, 23.
    uerissima, 230, 10. 236, 4.
    uerissime, 228, 17.
    ueritas, 352, 4.
    ueritate, 83, 5. 205, 3. 326, 14. 351, 1.
    ueritatem, 52, 8. 53, 2. 228, 5. 336, 11.
    ueritatis, 239, 27. 247, 19. 282, 3, aliisque locis 4.
    uerius, 171, 2. 219, 12. 230, 22, aliisque locis 2.
    uernalium, 212, 16.
    uernis, 114, 2. 133, 12.
    uernos, 79, 5.
    uernula, 93, 9.
    uero adiect., 166, 6. 217, 9.
    uero, 10, 5. 11, 5. 12, 1, aliisque locis 142.
    uerone, 55, 1.
    uerrunt, 346, 2.
    uersa, 135, 8. 315, 1.
    uersa, 287, 11.
    uersamus, 102, 8.
    uersas uerbum, 64, 1.
    uersat, 68, 6. 105, 2, 270, 1.
    uersatur, 178, 8.
    uersentur, 295, 14.
    uersi, 272, 25.
    uersibus, 14, 10.
    uerso, 115, 2.
    uersum adiect., 38, 5.
    uertatur, 273, 10.
    uertebat, 312, 2.
    uertentem, 103, 3.
    uertentium, 295, 12.
    uerterant, 277, 4.
    uertere, 154, 2. 277, 12.
    uerteretur, 283, 20.
    uerterit, 97, 1.
    uertice, 5, 3. 184, 4. 239, 24. 301, 5.
    uerticem, 9, 2. 199, 8. 231, 21, 260, 5. 266, 16.
    uerticis, 10, 6.
    uertit, 184, 7. 276, 2.
    uerum substant., 90, 3. 241, 1. 244, 1.
    uerum adiect., 87, 5. 135, 4. 186, 2, aliisque locis 7.
    uerum coniunctio, 12, 7. 53, 1. 61, 11, aliisque locis 11.
    uerum etiam post, non solum, modo, etc., 126, 6. 238, 16. 257, 9. 272, 18.
    uerumtamen, 109, 4.
    ueseuus, 39, 1.
    uesper, 301, 11.
    ueste, 25, 5.
    uestem, 11, 8. 33, 6.
    uester, 137, 1.
    uestes, 11, 1.
    uestibus, 134, 1.
    uestigat, 241, 1.
    uestigia, 33, 9. 347, 2.
    uestra singul., 147, 1.
    uestra, 136, 7. 306, 1.
    uestra plur., 135, 8. 136, 6. 208, 4.
    uestre, 13, 1. 132, 8.
    uestram, 133, 6. 133, 7. 136, 4.
    uestri, 131, 5. 146, 4.
    uestro, 136, 3. 350, 20.
    uestros, 169, 2.
    uestrum, 131, 4. 186, 1.
    uestrum genit., 334, 4.
    uetant, 159, 5.
    ueterem, 391, 2.
    ueteres, 32, 7. 146, 4.
    ueteribus, 293, 7.
    ueterum, 313, 15.
    uetus, 334, 1.
    uetustas, 158, 3. 198, 3.
    uetustatis, 11, 4.
    uexabat, 46, 2.
    ui, 188, 5. 336, 13. 343, 5. 346, 3.
    uia, 39, 3. 262, 5. 311, 2.
    uia, 80, 5.
     uie, 212, 1.
    uiam, 93, 7. 258, 9. 313, 1.
    uias, 43, 7. 261, 1.
    uiator, 137, 10.
    uibratus, 28, 1.
    uice, 69, 3. 287, 11.
    uicem, 194, 6. 286, 7. 328, 6.
    uices, 68, 7. 80, 4. 86, 6, aliisque locis 5.
    uicibus, 282, 10. 301, 10. 301, 1.
    uicinius, 295, 20.
    uicta, 202, 3.
    uictam, 297, 21.
    uicti, 98, 2.
    uictor, 18, 6. 309, 6.
    uictoriam, 33, 3.
    uictorum adiect., 148, 9.
    uictricem, 297, 21.
    uictus, 254, 17.
    uide, 229, 14. 266, 10. 272, 19, aliisque locis 2.
    uideamini, 147, 2.
    uideamur, 304, 13.
    uideant, 350, 18.
    uideantur, 179, 3. 232, 10. 266, 23, aliisque locis 5.
    uidearis, 282, 12.
    uideas, 166, 4. 199, 11 264, 13, aliisque locis 5.
    uideat, 205, 10. 345, 13.
    uideatur, 123, 8. 133, 5. 135, 10, aliisque locis 18.
    uidebantur, 11, 7. 33, 9. 35, 4, aliisque locis 4.
    uidebaris, 166, 11.
    uidebatur, 10, 6. 281, 18.
    uidebimur, 60, 2.
    uidebis, 219, 14.
    uidebit, 269, 9. 345, 11.
    uidebitur, 232, 1. 313, 18. 327, 11.
    uidemini, 158, 4.
    uidemus, 272, 13.
    uidentes, 282, 16.
    uidentur, 106, 6. 178, 9. 178, 14, aliisque locis 5.
    uideo, 24, 5. 217, 3. 232, 19, aliisque locis 3.
    uideor, 48, 4. 61, 6. 217, 6.
    uiderant, 54, 5.
    uiderat, 141, 3.
    uidere, 61, 6.
    uiderent, 142, 5. 283, 22.
    uideres, 147, 3. 193, 8. 281, 19.
    uideretur, 47, 2. 213, 1. 247, 5. 283, 10.
    uideri, 213, 2. 271, 5. 272, 17, aliisque locis 3.
    uiderit, 183, 7.
    uiderunt, 57, 4.
    uides, 55, 7. 120, 5. 157, 16, aliisque locis 6.
    uidet, 153, 5. 254, 19. 260, 3, aliisque locis 2.
    uidetis, 350, 21. 350, 26.
    uidetur, 50, 6. 165, 7. 178, 1, aliisque locis 16.
    uidissem, 71, 3.
    uidisset, 24, 6.
    uidisti, 94, 2. 110, 8. 228, 2. 258, 7.
    uidit, 12, 2. 67, 4. 254, 12.
    uigebat, 197, 1.
    uigens, 340, 8.
    uiget, 118, 7. 235, 1. 340, 14.
    uigilantius, 246, 27.
    uigor, 26, 2. 277, 13, 341, 10.
    uigorem, 343, 3.
    uigoris, 10, 2.
    uile, 179, 10.
    uilescat, 131, 5.
    uilesces, 212, 6.
    uilescunt, 195, 8.
    uilia, 212, 14. 257, 14.
    uilis, 70, 6. 218, 27.
    uilissima, 36, 6. 136, 6.
    uilissime, 212, 10.
    uilissimorum, 58, 4.
    uilitas, 218, 30.
    uilitatis, 50, 9.
    uim, 76, 8. 293, 9. 336, 15.
     uincimur, 254, 1.
    uincta, 90, 5.
    uincula, 148, 8. 182, 2. 250, 4.
    uindicantem, 147, 4.
    uiolas nomen, 79, 1.
    uiolentia, 101, 10.
    uiolentorum, 11, 8.
    uiolentus, 153, 8. 273, 1.
    uir, 118, 9. 148, 5. 305, 16.
    uires, 43, 1. 53, 6. 98, 5. 266, 18. 41, 6.
    uirga, 184, 2.
    uiri, 44, 4.
    uiribus, 40, 2. 70, 1. 128, 8, aliisque locis 10.
    uirides, 234, 7. 347, 3.
    uiridi, 214, 3.
    uiridis, 4, 1.
    uirilibus, 93, 1.
    uirilis, 21, 2.
    uirium, 328, 9.
    uiro, 254, 3.
    uirorum, 109, 6.
    uiros, 158, 1. 159, 2.
    uirtus, 69, 4. 155, 3. 201, 4, aliisque locis 2.
    uirtute, 146, 8, 159, 3. 178, 11, aliisque locis 4.
    uirtutem, 53, 11. 283, 21. 298, 11.
    uirtutes, 192, 2. 258, 4. 298, 5, aliisque locis 2.
    uirtuti, 193, 10.
    uirtutibus, 118, 9. 146, 7. 297, 29.
    uirtutis, 55, 8. 148, 5. 158, 15, aliisque locis 5.
    uirtutum, 31, 3. 117, 1. 156, 2 aliisque locis 2.
    uirum, 48, 1. 48, 3. 148, 1. 305, 17.
    uis nomen, 67, 1. 102, 7. 132, 1, aliisque locis 9.
    uis uerbum, 90, 1. 111, 5. 247, 18, aliisque locis 3.
    uisa, 9, 3. 333, 2.
    uisatur, 99, 2.
    uiscera, 322, 3.
    uisceribus, 212, 19.
    uisebat, 18, 3.
    uisendi, 337, 19. 352, 13.
    uisere, 250, 2. 262, 10.
    uisibus, 89, 1.
    uisionis, 352, 21.
    uisitur, 237, 9.
    uisu, 14, 7. 153, 1. 171, 8. 176, 1. 282, 14.
    uisum adiect., 251, 8. 349. 12.
    uisus substant., 212, 18, 226, 3. 336, 17.
    uisus, 241, 3.
    uita, 7, 6. 126, 7. 349, 4.
    uita, 119, 8. 349, 1.
     uite, 35, 4. 43, 8. 112, 1, aliisque locis 14.
    uitalis, 87, 1.
    uitam, 121, 3. 164, 7. 212, 9, aliisque locis 3.
    uitare, 199, 10. 201, 3. 352, 5.
    uitas, 225, 1.
    uitat, 235, 2.
    uite, 214, 4.
    uitet, 128, 6.
    uitia, 192, 3. 258, 4. 267, 1, aliisque locis 5.
    uitiis, 208, 7. 272, 29. 299, 5, aliisque locis 2.
    uitio, 136, 11. 267, 4.
    uitiorum, 283, 22.
    uitiose, 149, 15.
    uitiosi, 134, 4.
    uitiositas, 283, 27.
    uitiosorum, 266. 10.
    uitiosos, 267, 12, 279, 1.
    uitrea, 89, 4.
    uitro, 74, 4.
    uiuacissimo, 292, 8.
    uiuere, 103, 8.
    uiueret, 243, 5.
    uiuido, 10, 2.
    uiuit, 119, 1. 119, 2. 273, 6. 348, 9.
    uiuitis, 349, 1.
    uiuo, 341, 7.
    uix, 84, 3. 157, 4. 165, 5, aliisque locis 2.
    uixisse, 199, 10.
    uobis, 13, 1, 135, 2. 135, 7, aliisque locis 7.
    uocabitur, 271, 10.
    uocabo, 52, 5.
    uocabula, 164, 3. 313, 22.
    uocabulo, 246, 13.
    uocans, 341 12.
    uocant, 231, 2.
    uocari, 231, 10.
    uocas, 123, 3. 292, 5.
    uocata, 6, 2.
    uocatur, 237, 6. 305, 20. 314, 3.
    uoce, 183, 10, 277, 6. 326, 22.
    uocem, 313, 12.
    uocetur, 294, 7.
    uolantum, 211, 3.
    uolatu, 347, 1.
    uolendi, 237, 16. 320, 2.
    uolentes, 143, 3. 267, 4.
    uolentia, 248, 17.
    uolentis, 257, 11.
    uoles, 82, 3.
    uolet, 127, 1. 173, 1. 202, 1. 209, 6.
    uoluantur, 271, 1.
    uoluat, 19, 3.
    uolubili, 102, 7.
    uolucrem, 262, 3.
     uolucres substant., 309, 2.
    uolucres adiect., 259, 1. 285, 4.
    uolucris adiect., 350, 1.
    uoluens, 89, 1.
    uoluentis, 96, 1.
    uoluerit, 264, 14. 264, 16.
    uoluerunt, 200, 6.
    uolui, 52, 3.
    uoluisse, 51, 2. 54, 5. 56, 4. 279, 9.
    uoluit, 136, 4. 201, 1.
    uolumus, 218, 8.
    uolunt, 177, 8. 180, 1. 286, 5.
    uoluntarie, 247, 3. 351, 15.
    uoluntarii, 335, 7.
    uoluntariis, 239, 3.
    uoluntarium, 350, 27.
    uoluntarius, 317, 10.
    uoluntas, 95, 5. 239, 8. 239, 10, aliisque locis 5.
    uoluntate, 264, 11, 352, 6.
    uoluntates, 324, 7.
    uoluntatibus, 209, 1. 239, 7. 352, 19.
    uoluntatis, 265, 2. 279, 10.
    uoluptariam, 212, 9.
    uoluptas, 211, 1. 231, 19.
    uoluptate, 178, 3. 273, 8. 305, 22.
    uoluptatem, 178, 15. 179, 2. 292, 14.
    uoluptates, 178, 5. 178, 20. 180, 2, aliisque locis 2.
    uoluptatibus, 217, 5. 219, 4.
    uoluptatum, 209, 5.
    uorans, 106, 7.
    uos, 121, 3 bis. 133, 8. 136, 1, aliisque locis 12.
    uosmetipsos, 136, 7.
    uota, 76, 4. 106, 3.
    uotorum, 178, 8.
    uox, 132, 7. 341, 9.
    uulgi, 75, 5. 204, 4. 304, 12.
    uulgo, 13, 1.
    uulgus, 33, 4. 282, 12. 291, 6, aliisque locis 2.
    uulnera, 142, 5.
    uulnus, 42, 3.
    uulpeculis, 273, 3.
    uulsi, 316, 5.
    uult, 264, 12.
    uultis, 352, 26.
    uultu, 71, 1. 347, 9.
    uultum, 7, 5. 14, 9. 22, 3, aliisque locis 3.
    uultur, 253, 11.
    uultus nomin. sing., 43, 6.
    uultus genit., 9, 3. 256, 1.
    uultus accus. plur., 94, 6. 113, 3. 166, 9.

Z
    Zenonis, 34, 1.
    Zephyri, 114, 1.
    Zephyrus, 67, 3.







ORDO RERUM QUAE IN HOC TOMO CONTINENTUR.



 ENNODIUS.
    Prolegomenon. 9

EPISTOLARUM LIBER PRIMUS.
    EPISTOLA PRIMA. Ennodius Ioanni. 13
    ---II. Ennodius Floro. 14
    ---III. Ennodius Fausto. 15
    ---Iu. Ennodius eidem. 17
    ---u. Idem eidem. 18
    ---uI. Idem eidem. 20
    ---uII. Idem eidem. 22
    ---uIII. Ennodius Firmino. 23
    ---IX. Ennodius Olybrio. Ibid.
    ---X. Ennodius Ioanni. 24
    ---XI. Ennodius Castorio et Floro. 25
    ---XII. Ennodius Auieno. 26
    ---XIII. Ennodius Agapito. Ibid.
    ---XIu. Ennodius Fausto. 27
    ---Xu. Ennodius Floriano. 28
    ---XuI. Idem eidem. Ibid.
     ---XuII. Ennodius Fausto. 29
    ---XuIII. Ennodius Auieno. 30
    ---XIX. Ennodius Deuterio. Ibid.
    ---XX. Ennodius Fausto. 31
    ---XXI. Idem eidem. 32
    ---XXII. Ennodius Opilioni. Ibid.
    ---XXIII. Ennodius Senario. 33
    ---XXIu. Ennodius Asturio. Ibid.
    ---XXu. Ennodius Olybrio et Eugeneti. 34
    ---XXuI. Ennodius Fausto. Ibid.

LIBER SECUNDUS.
    EPISTOLA PRIMA. Ennodius Armenio consolatoriam. 35
    ---II. Ennodius Speciose. 37
    ---III. Ennodius eidem. 38
    ---Iu. Ennodius Olybrio. Ibid.
    ---u. Ennodius Laconio. 39
    ---uI. Ennodius Pomerio. Ibid.
    ---uII. Ennodius Firmino. 40
    ---uIII. Ennodius Apollinari. 41
     ---IX. Ennodius Olybrio. 41
    ---X. Ennodius Fausto. 42
    ---XI. Idem eidem. Ibid.
    ---XII. Ennodius Astyrio. 43
    ---XIII. Ennodius Olybrio 44
    ---XIu. Afris. 45
    ---Xu. Ennodius Euprepie. 46
    ---XuI. Ennodius Fausto. 47
    ---XuII. Ennodius Constantio. Ibid.
    ---XuIII. Ennodius Ioanni. 48
    ---XIX. Ennodius Constantio. Ibid.
    ---XX. Idem eidem. 51
    ---XXI. Ennodius Albino. Ibid.
    ---XXII. Ennodius Fausto. Ibid.
    ---XXIII. Domno suo Fausto Ennodius diaconus. 52
    ---XXIu. Eidem idem. Ibid.
    ---XXu. Fausto questori Ennodius diaconus. 53
    ---XXuI. Ennodius Liberio. Ibid.
    ---XXuII. Honorato Ennodius. 54
    ---XXuIII. Auieno Ennodius. Ibid.

LIBER TERTIUS.
    EPISTOLA PRIMA. Senatori episcopo Ennodius. 55
    ---II. Eugeneti Ennodius. 56
    ---III. Domno suo Fausto Ennodius. 57
    ---Iu. Ennodius abbati Stephano. Ibid.
    ---u. Ennodius Maximo. 58
    ---uI. Ennodius Laurentio. Ibid.
    ---uII. Ennodius Adeodato presbytero. Ibid.
    ---uIII. Ennodius Auieno. 59
    ---IX. Ennodius Marcelliano. Ibid.
    ---X. Ennodius Luminoso. Ibid.
    ---XI. Ennodius Senario. 60
    ---XII. Ennodius abbati Stephano. 61
    ---XIII. Ennodius Apollinari. Ibid.
    ---XIu. Ennodius Promoto. 62
    ---Xu. Ennodius Euprepie. Ibid.
    ---XuI. Ennodius Laconio. 63
    ---XuII. Ennodius Stephano episcopo. Ibid.
    ---XuIII. Ennodius Eulalio episcopo. 64
    ---XIX. Ennodius Fausto. Ibid.
    ---XX. Idem eidem. Ibid.
    ---XXI. Idem eidem. 65
    ---XXII. Idem eidem. Ibid.
    ---XXIII. Ennodius Marcelliano. Ibid.
    ---XXIu. Ennodius Mascatori. 66
    ---XXu. Ennodius Eugeneti. 67
    ---XXuI. Ennodius Auieno. Ibid.
    ---XXuII. Idem eidem. Ibid.
    ---XXuIII. Ennodius Euprepie. Ibid.
    ---XXIX. Ennodius Eugeneti. 68
    ---XXX. Ennodius Auieno. Ibid.
    ---XXXI. Idem eidem. Ibid.
    ---XXXII. Ennodius Passiuo. 69
    ---XXXIII. Ennodius Fausto. Ibid.
    ---XXXIu. Ennodius Senario. 70

LIBER QUARTUS.
    EPISTOLA PRIMA. Ennodius Symmacho pape. 69
    ---II. Ennodius Aliconi. 70
    ---III. Ennodius Eulalio episcopo. 71
    ---Iu. Exemplar epistole quam ipse dictauit. Fratri soror. Ibid.
    ---u. Ennodius Fausto. 72
    ---uI. Ennodius Agapito. Ibid.
    ---uII. Ennodius Iuliano u. I. C. P. 73
    ---uIII. Ennodius Symmacho pape. Ibid.
    ---IX. Ennodius Fausto. 74
    ---X. Ennodius Trasimundo u. I. 75
    ---XI. Ennodius Luminoso. Ibid.
    ---XII. Ennodius Ioanni. Ibid.
    ---XIII. Ennodius Constantio u. I. 76
    ---XIu. Ennodius Fausto. 77
    ---Xu. Idem eidem. Ibid.
    ---XuI. Ennodius Agapito. 78
    ---XuII. Ennodius Decorato. Ibid.
    ---XuIII. Ennodius Fausto. Ibid.
    ---XIX. Ennodius Apollinari. 79
    ---XX. Ennodius Iuliano u. I. Ibid.
    ---XXI. Ennodius Constantio episcopo. Ibid.
    ---XXII. Ennodius Symmacho pape. 80
    ---XXIII. Ennodius Dominatori. Ibid.
    ---XXIu. Ennodius Fausto. Ibid.
    ---XXu. Ennodius Basso. 81
    ---XXuI. Ennodius Eugeneti u. I. Ibid.
    ---XXuII. Ennodius Senario. 82
    ---XXuIII. Ennodius Agapito. Ibid.
    ---XXIX. Ennodius pape. 83
    ---XXX. Ennodius Eugeneti u. I. Ibid.
     ---XXXI. Ennodius Auito. Ibid.
    ---XXXII. Ennodius Eugeneti. 84
    ---XXXIII. Ennodius Senario. Ibid.
    ---XXXIu. Ennodius Hormisde. 85
    ---XXXu. Ennodius Apronio. 86

LIBER QUINTUS.
    EPISTOLA PRIMA. Ennodius Liberio patricio. 85
    ---II. Ennodius Marciano. 87
    ---III. Ennodius Opilioni u. I. 88
    ---Iu. Ennodius Helisee. Ibid.
    ---u. Ennodius Auito. 89
    ---uI. Leontio abbati Ennodius. Ibid.
    ---uII. Euprepie Ennodius. 90
    ---uIII. Ennodius Petro. Ibid.
    ---IX. Ennodius Fausto. 92
    ---X. Symmacho pape Ennodius. Ibid.
    ---XI. Ennodius Luminoso. 93
    ---XII. Ennodius Fausto iuniori. Ibid.
    ---XIII. Ennodius Hormisde. 94
    ---XIu. Ennodius Seruilioni. Ibid.
    ---Xu. Ennodius Senario. 95
    ---XuI. Ennodius Panfronio. Ibid.
    ---XuII. Ennodius Auieno. 96
    ---XuIII. Ennodius Fausto. Ibid.
    ---XIX. Ennodius Parthenio. Ibid.
    ---XX. Ennodius Auito. 97
    ---XXI. Idem eidem. Ibid.
    ---XXII. Ennodius uenantio. 98
    ---XXIII. Ennodius Constantio. Ibid.
    ---XXIu. Ennodius Laconio. Ibid.
    ---XXu. Ennodius Auito. 99
    ---XXuI. Ennodius Agapito. Ibid.
    ---XXuII. Ennodius Eugeneti. 100

LIBER SEXTUS.
    EPISTOLA PRIMA. Ennodius Parthenio. 101
    ---II. Ennodius Fausto. Ibid.
    ---III. Ennodius Euprepie. 102
    ---Iu. Ennodius Fausto. 103
    ---u. Ennodius Aureliano. Ibid.
    ---uI. Ennodius Betio. Ibid.
    ---uII. Ennodius Auieno. 104
    ---uIII. Ennodius Senario. Ibid.
    ---IX. Ennodius Fausto. Ibid.
    ---X. Idem eidem. 105
    ---XI. Ennodius Auieno. Ibid.
    ---XII. Ennodius Liberio, Agapito, Senario, Albino. Ibid.
    ---XIII. Ennodius Auito. 106
    ---XIu. Idem eidem. Ibid.
    ---Xu. Ennodius Fausto. Ibid.
    ---XuI. Ennodius Luminoso. 107
    ---XuII. Ennodius Marcellino episcopo. Ibid.
    ---XuIII. Ennodius Dominice. Ibid.
    ---XIX. Ennodius Fausto. 108
    ---XX. Idem eidem. Ibid.
    ---XXI. Idem eidem. Ibid.
    ---XXII. Ennodius Eugeneti. 109.
    ---XXIII. Ennodius Parthenio. Ibid.
    ---XXIu. Ennodius Archotamie. Ibid.
    ---XXu. Ennodius Fausto. Ibid.
    ---XXuI. Ennodius Euprepie. 110
    ---XXuII. Ennodius Senario. Ibid.
    ---XXuIII. Ennodius Gudileuo. Ibid.
    ---XXIX. Ennodius Fausto. 111
    ---XXX. Idem eidem. Ibid.
    ---XXXI. Ennodius domno pape. Ibid.
    ---XXXII. Ennodius Auieno. Ibid.
    ---XXXIII. Ennodius Hormisde et Dioscoro. 112
    ---XXXIu. Ennodius Fausto Albo. Ibid.
    ---XXXu. Ennodius Domnine. 113
    ---XXXuI. Ennodius Adeodato presbytero. Ibid.
    ---XXXuII. Ennodius Ioanni. 114
    ---XXXuIII. Ennodius Firmine. Ibid.

LIBER SEPTIMUS.
    EPISTOLA PRIMA. Ennodius Iuliano. 115
    ---II. Ennodius Fausto. Ibid.
    ---III. Ennodius Auieno. Ibid.
    ---Iu. Ennodius Agnello. 116
    ---u. Ennodius Senario. Ibid.
    ---uI. Ennodius Floro et Decorato. Ibid.
    ---uII. Ennodius Elpidio diacono. 117
    ---uIII. Ennodius Euprepie. Ibid.
    ---IX. Ennodius Auieno. 118
    ---X. Ennodius Floro et Decorato. Ibid.
    ---XI. Ennodius Agnello. 119
    ---XII. Ennodius Hormisde diacono. Ibid.
     ---XIII. Ennodius Betio. Ibid.
    ---XIu. Ennodius Archotamie. 120
    ---Xu. Ennodius Agnello. 121
    ---XuI. Idem eidem. Ibid.
    ---XuII. Ennodius Auieno. 122
    ---XuIII. Idem eidem. Ibid.
    ---XIX. Ennodius Simpliciano. Ibid.
    ---XX. Ennodius Maximo. 123
    ---XXI. Idem eidem. 124
    ---XXII. Idem eidem. Ibid.
    ---XXIII. Idem eidem. 125
    ---XXIu. Ennodius Stephano. 126
    ---XXu. Ennodius Symmacho. Ibid.
    ---XXuI. Ennodius Agnello. 127
    ---XXuII. Ennodius Probo. Ibid.
    ---XXuIII. Ennodius Adeodato presbytero. 128
    ---XXIX. Ennodius Beato. 129
    ---XXX. Ennodius Fausto. 130
    ---XXXI. Ennodius Parthenio. Ibid.

LIBER OCTAuUS.
    EPISTOLA PRIMA. Ennodius Betio. 131
    ---II. Ennodius Auieno. 133
    ---III. Ennodius Messale. Ibid.
    ---Iu. Ennodius Aratori. 134
    ---u. Ennodius Fausto. Ibid.
    ---uI. Ennodius Auieno. 135
    ---uII. Ennodius Senario. Ibid.
    ---uIII. Ennodius Elpidio diacono. Ibid.
    ---IX. Ennodius Messale. 136
    ---X. Ennodius Maximo u. S. Ibid.
    ---XI. Ennodius Aratori. 137
    ---XII. Ennodius Floro. Ibid.
    ---XIII. Ennodius Aureliano presbytero. Ibid.
    ---XIu. Ennodius Fausto. 138
    ---Xu. Ennodius Edasio. Ibid.
    ---XuI. Ennodius Barbare. Ibid.
    ---XuII. Ennodius Stephanie. 139
    ---XuIII. Ennodius Fausto. Ibid.
    ---XIX. Ennodius eidem. Ibid.
    ---XX. Ennodius Agnello. 140
    ---XXI. Ennodius Beato. Ibid.
    ---XXII. Ennodius Floro. 141
    ---XXIII. Idem eidem. Ibid.
    ---XXIu. Ennodius Fausto. Ibid.
    ---XXu. Idem eidem. Ibid.
    ---XXuI. Ennodius Auieno. 142
    ---XXuII. Ennodius Barbare. Ibid.
    ---XXuIII. Ennodius Beato. Ibid.
    ---XXIX. Idem eidem. Ibid.
    ---XXX. Ennodius Adeodato presbytero. 143
    ---XXXI. Ennodius Betio. Ibid.
    ---XXXII. Ennodius Symmacho pape. 144
    ---XXXIII. Ennodius Hormisde diacono. Ibid.
    ---XXXIu. Ennodius Portiano abbati. Ibid.
    ---XXXu. Ennodius Aureliano presbytero. Ibid.
    ---XXXuI. Ennodius Betio. 145
    ---XXXuII. Idem eidem. 146
    ---XXXuIII. Ennodius Symmacho pape. 147
    ---XXXIX. Ennodius Hormisde diacono. Ibid.
    ---XL. Ennodius Betio. Ibid.
    ---XLI. Ennodius Agapito. Ibid.
    ---XLII. Ennodius Auieno. 148
    ---XLIII. Ennodius Messale. Ibid.

LIBER NONUS.
    EPISTOLA PRIMA. Ennodius Aratori. 147
    ---II. Ennodius Fausto. 149
    ---III. Ennodius Meribaudo. 150
    ---Iu. Ennodius Probino. Ibid.
    ---u. Ennodius Hormisde diacono. 151
    ---uI. Ennodius Beato. Ibid.
    ---uII. Ennodius Auieno. Ibid.
    ---uIII. Ennodius uictori. 152
    ---IX. Ennodius Camille. Ibid.
    ---X. Ennodius Celso. 153
    ---XI. Ennodius Fausto. Ibid.
    ---XII. Ennodius Messale. 154
    ---XIII. Ennodius Panfronio. 155
    ---XIu. Ennodius Elpidio diacono. Ibid.
    ---Xu. Ennodius Stephanie. Ibid.
    ---XuI. Ennodius Adeodato. 156
    ---XuII. Ennodius Apodemie. Ibid.
    ---XuIII. Ennodius Stephanie. Ibid.
    ---XIX. Ennodius Agnello. 157
    ---XX. Ennodius Mascatori. Ibid.
    ---XXI. Ennodius Elpidio. 158
    ---XXII. Ennodius Fausto. Ibid.
    ---XXIII. Ennodius Liberio. Ibid.
     ---XXIu. Ennodius Auieno. 160
    ---XXu. Ennodius Agnelle. Ibid.
    ---XXuI. Ennodius Messale. Ibid.
    ---XXuII. Ennodius Aureliano episcopo. 161
    ---XXuIII. Ennodius Agapio. Ibid.
    ---XXIX. Ennodius Liberio. 162
    ---XXX. Symmacho pape. 163
    ---XXXI. Ennodius Auieno. 164
    ---XXXII. Ennodius Adeodato presbytero. 165
    ---XXXIII. Ennodius Cesario episcopo. 166
    ---XXXIu. Ennodius Auieno. 167
    ---XXXu. Ennodius Messale. 168

OPUSCULA MISCELLA DECEM.
    OPUSCULUM PRIMUM.---Panegyricus dictus Clementissimo regi Theoderico. 167
    OPUSCUL. II.---Libellus aduersus eos qui contra synodum scribere presumpserunt. 183
    OPUSCUL. III.---uita beatissimi uiri Epiphanii episcopi Ticinensis Ecclesie. 207
    OPUSCUL. Iu.---De uita beati Antonii monachi Lerinensis. 239
    OPUSCUL. u.---Eucaristicum, de uita sua. 245
    OPUSCUL. uI.---Parenesis didascalica ad Ambrosium et Beatum. 249
    OPUSCUL. uII.---Preceptum, quando iussi sunt omnes episcopi cellulanos habere. 255
    OPUSCUL. uIII.---Petitorium quo absolutus est Gerontius puer Agapiti. 257
    OPUSCUL. IX.---Benedictio cerei. Ibid.
    OPUSCUL. X.---Benedictio cerei. 261
    DICTIONES. 263

CARMINA. LIBER PRIMUS.
    CARMEN PRIMUM.---Itinerarium Brigantionis castelli. 309
    CARM. II.---Dictio data Deuterio u. S. grammatico, nomine ipsius Eugeneti u. I. mittenda. 310
    CARM. III.---Prefatio nepotibus Procoli. 311
    CARM. Iu.---Epithalamium dictum Maximo u. S. 312
    CARM. u.---Itinerarium Padi. 315
    CARM. uI.---Dictio Ennodii diaconi quando Roma rediit. 316
    CARM. uII.---Ad Faustum, de carminibus eius. 318
    CARM. uIII.---Ad Olybrium, de eius eloquentia. 320
    CARM. IX.---Dictio habita in natali sancti pape Epiphanii. 322
    CARM. X.---Hymnus uespertinus. 326
    CARM. XI.---Hymnus II. In tempore tristitie. 327
    CARM. XII.---Hymnus III. De S. Cypriano. Ibid.
    CARM. XIII.---Hymnus Iu. De Pentecoste. 328
    CARM. XIu---Hymnus u. De S. Stephano. 329
    CARM. Xu.---Hymnus uI. De S. Ambrosio. Ibid.
    CARM. XuI.---Hymnus uII. De Ascensione Domini. 330
    CARM. XuII.---Hymnus uIII. De S. Euphemia. 331
    CARM. XuIII.---Hymnus IX. De S. Nazario. Ibid.
    CARM. XIX.---Hymnus X. De S. Maria. 332
    CARM. XX---Hymnus XI. De S. Martino. 333
    CARM. XXI.---Hymnus XII. De S. Dionysio. 334
    LIBER SECUNDUS.---EPIGRAMMATA. 334
    APPENDIX. 361
    Dictio Ennodii in natali Laurentii. 361

HORMISDA PAPA.
    Notitia. 363

EPISTOLAE ET DECRETA.
    EPISTOLA PRIMA .---Post acceptas ab eo gratulatorias litteras eidem, ob preclaram meritorum excellentiam et nobilissime sedis prerogatiuam, uicariam sedis apostolice prefecturam in Gallia delegauit. 367
    Epistola Anastasii ad Hormisdam. 369
    EPIST. II .---Laudat eum quod Ecclesie paci studeat, et cum causam cur concilium cupiat congregari cognouerit, scribit se illi responsum daturum. 370
    Epistola Dorothei ad Hormisdam. 371
    EPIST. III .---Laudat eius pietatem et studium in Romanam sedem. 372
    Epistola Anastasii Augusti ad Hormisdam. 373
    EPIST. Iu---.---Imperatoris zelum commendat; quoad concilium, per legatos se responsurum pollicetur. 374
    INDICULUS qui datus est Ennodio et Fortunato episcopis, uenantio presbytero, uitali diacono, et Hilaro notario, legatis apostolice sedis Constantinopolim, ab Hormisda papa. 374
    EPIST. u .---Nouum esse Romanum pontificem ab imperatore ad concilium uocari; se tamen iturum, si Chalcedonensis concilii decreta non reuocentur in dubium. 379
     Epistola Anastasii imp. ad Hormisdam. 381
    Epistola eiusdem eidem. 383
    EPIST. uI .---Fraude Anastasii nondum detecta, laudat eius studium de pace concilianda, monetque ut tandem damnatis heresibus Ecclesie unitas sortiatur effectum. Ibid.
    Epistola Anastasii ad Senatum urbis Rome. 385
    Rescriptum Senatus urbis Rome ad Anastasium August. 386
    Epistola Ioannis episc. Nicopolitani ad Hormisdam. 387
    EPIST. uII .---Commendat illius religionem: Nestorium et Eutychem damnandum, et quomodo qui ad fidem reuertuntur recipiendi sint, per indicutum se significaturum scribit. 388
    Epistola synodica Synodi Epiri ueteris ad Hormisdam. 389
    EPIST. uIII .---Eutychetis errorum sectatores damnat; episcopos Epiri ueteris ut nominatim hereticos anathematizent hortatur. 391
    EPIST. IX .---Cum per litteras Epiri ueteris episcopi nominatim hereticos non damnassent, mittitur libellus cui debeant subscribere. 392
    Regula fidei. 393
    INDICULUS.---Quid in Nicopolitana Ecclesia sit agendum. 394
    Epistola Auiti episc. uiennensis ad Hormisdam. 394
    EPIST. X .---Laudat in eo studium cognoscendi de statu Ecclesie Orientalis; a legatis autem ob perfidiam Grecorum nichil perfectum fuisse scribit; in animo sibi esse alteram ad illos legationem destinare. 394
    EPIST. XI .---Pacem Ecclesie non nisi damnato Acacio posse restitui. 397
    EPIST. XII .---Pro unitate Ecclesie laborandum. 399
    EPIST. XIII .---Unitas catholice fidei custodienda. 400
    EPIST. XIu .---Laudat eorum in fide constantiam, et ad pacem conciliandam a se legatos denuo Constantinopolim missos esse scribit. 401
    EPIST. Xu .---In fide catholica perseuerandum. 403
    EPIST. XuI .---Abstinendum a consortio hereticorum, et in catholica fide perseuerandum. Ibid.
    EPIST. XuII .---A Ioanne Nicopolitano, que contra eum Thessalonicensis episcopus tentauerit, se cognouisse scribit, nouamque causam sedi apostolice ingestam, iisdem cognoscendam per litteras hasce commisit. 404
    EPIST. XuIII .---Quid in causa Nicopolitana cum Thessalonicensi agendum sit prescribit. 405
    EPIST. XIX .---Ioannem Nicopolitanum ei commendat. 406
    EPIST. XX .---Aequo animo erumnas pro fide sustinendas, et ideo prouinciales episcopos ad fidei unitatem ab eo confirmandos. 406
    EPIST. XXI . 407
    EPIST. XXII . 408
    Epistola Anastasii ad Hormisdam. 409
    Exemplum relationis minorum archimandritarum et ceterorum monachorum secunde Syrie. 410
    EPIST. XXIII .---Illos solatur, hortaturque ut in fide catholica perseuerent. 415
    EPIST. XXIu .---Libenter de eius in Italiam aduentu audiuisse, litteras ad Hispanienses de ecclesiasticis institutis ab eo datas probat, eique uices suas committit. 421
    EPIST. XXu .---I. De sacerdotibus iuxta statuta canonum ordinandis. II. Ut pro episcopatu premium non accipiatur. III. De concilio per annos singulos celebrando. 423
    EPIST. XXuI .---Sallustius apostolice sedis uicarius constituitur per Beticam et Lusitaniam . 425
    Epistola Iustini imperatoris ad Hormisdam. 426
    EPIST. XXuII .---Illo imperante sperat fore ut Ecclesie pax restituatur. 427
    Epistola Iustini ad Hormisdam. Ibid.
    EPIST. XXuII .---Commendat eius de concilianda pace sollicitudinem, et ceptis monet insistendum, nomenque Acacii abolendum esse. 428
    Exemplum relationis Ioannis episcopi Constantinop. 429
    EPIST. XXIX .---Commendat Ioannem episcopum, et gaudet concilium Chalcedonense et diui Leonis epistolas ab eo complexas. Ad Ecclesie communionem admittendum pollicetur, si nomen Acacii e diptychis sacris expunxerit. 430
     Epistola Iustiniani ad Hormisdam. Ibid.
    EPIST. XXX .---Docet Dardanie et Illyrici episcopos ad sedis apostolice communionem, Eutychiana heresi damnata, rediisse, et de legatione in Orientem missa. 431
    EPIST. XXXI . Ad pacem assequendam, Acacium damnandum, legatos mitti significat. 433
    INDICULUS quem acceperunt legati sedis apostolice.---Legatos instruit. Ibid.
    EPIST. XXXII .---Ab iis qui, ad missis Chalcedonensis concilii decretis, Acacium damnare recusabunt, cauendum; legatosque ob pacem et unionem Orientalis Ecclesie missos commendat. 435
    EPIST. XXXIII .---Augustum ad pacem Ecclesie restituendam cohortandum. 437
    EPIST. XXXIu .---Acacium damnandum, et in legatorum manibus fidei professionem emittendam. 438
    EPIST. XXXu .---Cum iam fidem catholicam profiteatur, illi potissimum de stabilienda pace cogitandum, pro qua ipse legatos destinauit 439
    EPIST. XXXuI .---Catholicis hereticorum molestia liberatis, legati ad pacem confirmandam mittuntur. Ibid.
    EPIST. XXXuII .---Sperat fore ut eius opera pacem Ecclesia adipiscatur, et missa ab eo munera se accepisse nuntiat. 440
    EPIST. XXXuIII .---Legatos in causa pacis coadiuuandos. Ibid.
    EPIST. XXXIX . Eadem que in superiori. 441
    EPIST. XL .---Eadem que in superiori Ibid.
    Exemplum suggestionis secunde Germani et Ioannis, etc. Ibid.
    Item tertia suggestio legatorum supranominatorum. 442
    Exemplum relationis Andree episc. 443
    Exemplum libelli Ioannis episcopi Constantinop. Ibid.
    Item suggestio Germani et Ioannis episc., etc. 445
    Suggestio Dioscori diaconi. 446
    Epistola Iustini ad Hormisdam. 448
    Exemplum relationis episc. Constantin. ad Hormisdam. 449
    Exemplum epistole Iustiniani ad Hormisdam. 450
    Exemplum epistole Pompeii ad Hormisdam. 451
    Exemplum epistole Iuliane Anicie ad Hormisdam. Ibid.
    Exemplum epistole Anastasie ad Hormisdam. Ibid.
    Exemplum epistole Theodoriti episc. Lignidensis ad Hormisdam. 452
    EPIST. XLI .---De eorum incolumitate et rebus gestis certior fieri cupit. 452
    EPIST. XLII .---De his que agant uult se moneri, Stephanum commendat. 453
    EPIST. XLIu .---Gratulatur cum eius opera Constantinopoli pax uigeat, hoc ipsum Antiochie et Alexandrie faciendum curet. 454
    EPIST. XLu .---Laudat Ioannem ad unitatem Ecclesie rediisse; hortatur ut Alexandrine et Antiochene Ecclesie unionem procurent, legatosque ei commendat. 456.
    EPIST. XLuI .---Commendat eum quod Iustino adiumento fuerit in pace Ecclesie reddenda, ad quam perfecte ineundam hortatur. 457
    EPIST. XLuII .---Laudat Pompeium quod se pacis studiosum ostenderit; hortatur ad operam nauandam ut perfecta Ecclesie tranquillitas reddatur. Ibid.
    EPIST. XLuIII .---Eadem que in superiore. 458
    EPIST. XLIX .---Eadem que in superiore. Ibid.
    EPIST. L .---Gratum salutat, ab eoque certior fieri de eius salute postulat. 459
    EPIST. LI .---Ioannis Constantinopolitani episcopi professionem dirigit, propter Orientales episcopos  qui eorum communionem poposcerint. Ibid.
    (EPIST. LII .---Monet ut cum imperatore eiusque coniuge agant, ut omnes Ecclesie, precipue uero Alexandrina et Antiochena, ad apostolice sedis communionem reuocentur. 461
    EPIST. LIII .---Ut cogitet quomodo ii qui Chalcedonense concilium scripto damnauerant, et ad Ecclesiam redire cupiebant, recipiendi sint. Thomam, Nicostratum et Ioannem episcopos ei commendat. Ibid.
    EPIST. LIu .---Laudat eius de firmanda pace sollicitudinem. Ad imperatorem se litteras daturum, ut  eum Alexandrine Ecclesie preficiendum curet. Thomam et alios ei commendat, et hortatur ne pro reditus festinatione quidquam indispositum relinquat. 462
    EPIST. Lu .---Se de eorum salute esse sollicitum. Ioanni et Dioscoro per litteras eos commendasse. 463
    EPIST. LuI .---Thomam et Nicostratum Constantinopoli congruo honore dolet non fuisse receptos. Ibid.
    EPIST. LuII .---Ut suis sedibus Heliam, Thomatem et Nicostratum restituendos curet. Ibid.
    EPIST. LuIII .---Perpetuas pro Euphemie et eius uiri salute ad Deum se predes effundere. Thomam et alios commendat. 464
    EPIST. LIX .---Iustiniani studium erga ecclesiasticam pacem laudat, eique Heliam, Thomatem et Nicostratum episcopos commendat. 465
    EPIST. LX .---Eadem que in superiori. Ibid.
    EPIST. LXI .---Ad imperatorem et alios se pro illorum causa scripsisse significat. 466
    EPIST. LXII .---De iis que Thessalonice gesta per famam audiuerat, Dorotheum et Aristidem Romam uenire compellendos. 467
    Suggestio Germani episc., Felicis, etc. 468
    EPIST. LXIII .---Dolet Ioannem occisum; et Dorotheo ab episcopatu remoto, alium, Aristide excepto, in eius locum substitui precipit. Thomam et Nicostratum suis Ecclesiis restituendos. Monachos Scythas Rome usque ad legatorum aduentum detineri. 469
    EPIST. LXIu .---Constantinopolitanam Ecclesiam ad sedis apostolice communionem rediisse. 470
    EPIST. LXu .---Gratulatur de pace Orientalis Ecclesie. 471
    Suggestio Dioscori diaconi. Ibid.
    Suggestio Germani et Ioannis episc., etc. 473
    Suggestio legatorum ad Hormisdam. 474
    Exemplum epistole Iustiniani ad Hormisdam. 475
    Exemplum epistole eiusdem. 476
    Exemplum epistole eiusdem eidem. Ibid.
    EPIST. LXuI .---Monachos Scythas ante legatorum aduentum Roma non discessuros. Apostolorum sanctuaria transmittit. 477
    EPIST. LXuII .---Scythas monachos ante legatorum aduentum Roma non discessuros. Ibid.
    Suggestio Dioscori diaconi ad Hormisdam. 478
    Epistola Iustini ad Hormisdam. 479
    Relatio Ioannis episcopi Constantinop. 480
    Suggestio Germani episcopi, Felicis, etc. 481
    Indiculus directus a Ioanne episc., etc. Ibid.
    Suggestio Dioscori diac. ad Hormisdam. 482
    Relatio synodi Constantin. de ordinatione Epiphanii episc. 483
    Epistola Iustiniani ad Hormisdam. 485
    Epistola Iustini ad Hormisdam. 486
    Epistola Euphemie Auguste ad Hormisdam. 487
    Epistola Celeris ad Hormisdam. Ibid.
    Epistola Iuliane ad Hormisdam. 488
    EPIST. LXuIII .---De eorum salute et rebus gestis certior fieri cupit. Ibid.
    EPIST. LXIX .---Cum eorum litteras non acceperit, monet ut scribant. Ibid.
    Relatio Possessoris episcopi Afri, etc. 489
    EPIST. LXX .---Scythas monachos, suos errores damnare nolentes, ut hereticos ab Urbe expulsos. Fausti librum a Romana Ecclesia non recipi. 490
    EPIST. LXXI .---Epiphanium episcopum ordinatum nec scripsisse nec legatos misisse nuntiat. 493
    EPIST. LXXII .---Queritur Eliam, Thomam et Nicostratum suis sedibus non restitutos; ad Epiphanium spectare ut hec exsecutioni mandentur. 493
    Relatio episcopi Constantinop. 494
     Exemplum epistole Iustiniani u. I. ad Hormisdam. 496
    Relatio Epiphanii episcopi Constantinop. 497
    Sacra Iustini Augusti. 499
    Relatio Dorothei episc. Thessalon. Ibid.
    EPIST. LXXIII .---Romam ei ueniendum ut catholicam doctrinam percipiat, et obiectum crimen purget. 500
    EPIST. LXXIu .---Accepisse eius litteras, et de eius fide et pietate nunquam dubitatum. Ibid.
    Epistola Iustini ad Hormisdam. 501
    Exemplum precum. 503
    EPIST. LXXu .---Gratulatur Epiphanium pontificem electum. 505
    EPIST. LXXuI .---Quod qua decuit uia ad sacerdotium peruenerit. In unione Ecclesie perseuerandum. Et de acceptis muneribus. Ibid.
    Epistola Epiphanii ad Hormisdam. 506
    Relatio Epiphanii episc. Constantinop. 507
    Exemplum epistole Iustiniani u. C. ad Hormisdam. Ibid.
    Exemplum epistole Iustiniani cos. ad Hormisdam. 508
    EPIST. LXXuII .---Commendat Iustinianum de reuerentia sibi exhibita. Promissam legationem se exspectare. Sanctissime Trinitatis mysteria explicat. 509
    Epistola Iustiniani u. I. ad Hormisdam. 510
    EPIST. LXXuIII .---Ad euitandam discordiam nichil innouandum; et de his qui ad communionem admitti possunt Epiphanio scriptum. Ibid.
    EPIST. LXXIX .---Diuinitatis et incarnationis mysterium exponitur. 512
    EPIST. LXXX .---Ipsi uicariam sedis apostolice prefecturam in recipiendis lapsis delegat. 515
    Epistola Iustini imperat. ad Hormisdam. 521
    Relatio Epiphanii episc. Constantinop. 523
    EPIST. LXXXI .---uices suas illi deputat in regno Clodouei Francorum regis, nuper ad fidem conuersi. 524

DECRETA.
    DECRETUM PRIMUM.---Qui ad penitentiam agendam in monasterio recluditur, presbyter non ordinetur. 525
    DECRET. II.---Nuptias occultas celebrare non licet. Ibid.
    DECRET. III.---Palea. Idem Eusebio episc. Ibid.
    DECRET. Iu.---Absque episcopi permissu in ecclesia consecrata non erigatur altare. 526

APPENDIX AD EPISTOLAS HORMISDAE.
    Admonitio collectoris. 527
    Incipit epistola Hormisde pape per uniuersas prouincias. Ibid.
    Epistola prima Ioannis pape I ad Zacariam archiepisc. 529
    Epist. II. Ad episcopos Italie. 531

TRIFOLIUS PRESBYTER.
    Notitia. 533
    EPISTOLA Trifolii presbyt. ad B. Faustum senatorem contra Ioannem Scytham monachum. Ibid.

ELPIS UXOR BeTII.
    HYMNI duo in honorem SS. apostolorum Petri et Pauli. 537

A. M. SEu. BeTIUS. PROLEGOMENA.
    Prefatio. 537
    Epistola nuncupatoria. 541

OPERUM PARS PRIMA. OPERA PHILOSOPHICA. DE CONSOLATIONE PHILOSOPHIAE LIBRI u.---PROLEGOMENA.
    Epistola dedicatoria. 547
    Prefatio. 549
    Betii uita. 555
    Testimonia uariorum de Betio et eius scriptis. 561
    Idea librorum Betii de Consolatione Philosophie. 573
    Censura librorum Betii de Consolatione Philosophie. 577

 DE CONSOLATIONE PHILOSOPHIAE.


 LIBER PRIMUS.
    Metrum primum. 579
    Prosa prima. 587
    Metrum II. 592
    Prosa II. 598
    Metrum III. 601
    Prosa III. 603
    Metrum Iu. 610
    Prosa Iu. 613
    Metrum u. 633
     Prosa u. 640
    Metrum uI. 646
    Prosa uI. 649
    Metrum uII. 655

LIBER SECUNDUS.
    Prosa prima. 657
    Metrum primum. 662
    Prosa II. 664
    Metrum II. 668
     Prosa III. 670
    Metrum III. 674
    Prosa Iu. 677
    Metrum Iu. 686
    Prosa u. 689
    Metrum u. 696
    Prosa uI. 701
    Metrum uI. 700
    Prosa uII. 708
    Metrum uII. 713
     Prosa uIII. 716
    Metrum uIII. 717

LIBER TERTIUS.
    Prosa prima. 719
    Metrum primum. 721
    Prosa II. 723
    Metrum II. 728
    Prosa III. 731
    Metrum III. 734
    Prosa Iu. 735
    Metrum Iu. 738
    Prosa u. 739
    Metrum u. 743
    Prosa uI. 745
    Metrum uI. 746
    Prosa uII. 749
    Metrum uII. 750
    Prosa uIII. 751
     Metrum uIII. 752
    Prosa IX. 754
    Metrum IX. 758
    Prosa X. 763
    Metrum X. 769
    Prosa XI. 771
    Metrum XI. 775
    Prosa XII. 777
    Metrum XII. 782

LIBER QUARTUS.
    Prosa prima. 785
    Metrum primum. 788
    Prosa II. 791
    Metrum II. 796
    Prosa III. 797
    Metrum III. 800
    Prosa Iu. 803
    Metrum Iu. 808
     Prosa u. 809
    Metrum u.
    Prosa uI.
    Metrum uI. 820
    Prosa uII. 823
    Metrum uII. 826

LIBER QUINTUS.
    Prosa prima. 829
    Metrum primum. 832
    Prosa II. 834
    Metrum II. 837
    Prosa III. 838
    Metrum III. 843
    Prosa Iu. 846
    Metrum Iu. 850
    Prosa u. 853
    Metrum u. 856
    Prosa uI. 857
     uarie lectiones. 863

APPENDIX AD LIBROS DE CONSOLATIONE PHILOSOPHIAE.
    uARIA MONUMENTA LITTERARIA que libris de Consolatione in Glareani editione prefiguntur. 869
    Ioannes Murmellius Rodolpho Langio. Ibid.
    Ioannes Cesarius Iuliacensis in quadam ad Murmellium epistola. 870
    Nicolaus Crescius Antonio Lanfredino C. I. Ibid.
    Prelectio Iacobi Bononiensis in Betium. 871
    Ioannis Murmellii prelibatio in Betii de Philosophie Consolatione opus. 878

IOANNIS MURMELLII ET RODOLPHI AGRICOLAE IN LIBROS DE CONSOLATIONE PHILOSOPHIAE COMMENTARIA.
    LIBER PRIMUS. 885
    LIBER SECUNDUS. 951
    LIBER TERTIUS. 991
    LIBER QUARTUS. 1043
    LIBER QUINTUS. 1061
    CATALOGUS auctorum, tam Grecorum quam Latinorum, quorum pulcherrima dicta in Commentariis Murmellii in lib. de Consolatione Philosophie uel recitantur uel nominantur. 1073
    SEu. BeTII DE UNITATE ET UNO. 1075

SEu. BeTII DE ARITHMETICA LIBRI DUO.
    Prefatio. 1079

LIBER PRIMUS.
    CAPUT PRIMUM.---Diuisio mathematice. 1079
    CAP. II.---De substantia numeri 1083
    CAP. III.---De diffinitione et diuisione numeri, et diffinitione paris et imparis. Ibid.
    CAP. Iu.---Diffinitio numeri paris et imparis secundum Pythagoram. Ibid.
    CAP. u.---Alia secundum antiquiorem modum diffinitio paris et imparis. 1084
    CAP. uI.---Diffinitio paris et imparis per alterutrum. 1085
    CAP. uII.---De principalitate unitatis. Ibid.
    CAP. uIII.---Diuisio paris numeri. Ibid.
    CAP. IX.---De numero pariter pari eiusque proprietatibus. Ibid.
    CAP. X.---De numero pariter impari eiusque proprietatibus. 1087
    CAP. XI.---De numero impariter pari eiusque proprietatibus. 1089
    CAP. XII.---Descriptionis ad impariter paris, in latitudine, in longitudine, ad pariter paris naturam pertinentis expositio. 1091
    CAP. XIII.---De numero impari eiusque diuisione. 1092
    CAP. XIu.---De primo et incomposito. Ibid.
    CAP. Xu.---De secundo et composito. 1093
    CAP. XuI.---De eo qui per se secundus et compositus, ad alium primus et incompositus est. Ibid.
    CAP. XuII.---De primi et incompositi, secundi et compositi, et ad se quidem secundi et compositi, ad alterutrum uero primi et incompositi procreatione. 1094
    CAP. XuIII.---De inuentione eorum numerorum qui ad se secundi et compositi sunt, ad alios uero relati, primi et incompositi. 1096
    CAP. XIX.---Alia partitio paris secundum perfectos, imperfectos et ultra quam perfectos. 1097
    CAP. XX.---De generatione numeri perfecti. 1098
    CAP. XXI.---De relata ad aliquid quantitate. 1099
    CAP. XXII.---De speciebus maioris inequalitatis et minoris. 1100
    CAP. XXIII.---De multiplici eiusque speciebus, earumque generationibus. Ibid.
     CAP. XXIu.---De superparticulari eiusque speciebus, earumque generationibus. 1101
    CAP. XXu.---De quodam utili ad cognitionem superparticularibus accidente. 1102
    CAP. XXuI.---Descriptio per quam docetur ceteris inequalitatis speciebus antiquiorem esse multiplicem, et digeste formule ratio et expositio. 1103
    CAP. XXuII.---Ratio atque expositio digeste formule. Ibid.
    CAP. XXuIII.---De tertia inequalitatis specie que dicitur superpartiens, deque speciebus eius earumque generationibus. 1106
    CAP. XXIX.---De multiplici superparticulari. 1107
    CAP. XXX.---De eorum exemplis in superiore formula inueniendis. 1109
    CAP. XXXI.---De multiplici superpartiente. Ibid.
    CAP. XXXII.---Demonstratio quemadmodum omnis inequalitas ab equalitate processerit. 1110

LIBER SECUNDUS.
    CAPUT PRIMUM.---Quemadmodum ad equalitatem omnis inequalitas reducatur. 1113
    CAP. II.---De inueniendo in unoquoque numero quot numeros eiusdem proportionis possit precedere, eorumque descriptio, descriptionisque expositio. 1115
    CAP. III.---Quod multiplex interuallum ex quibus superparticularibus medietate posita interuallis fiat, eiusque inueniendi regula. 1117
    CAP. Iu.---De per se constante quantitate, que in figuris geometricis consideratur; communis ratio omnium magnitudinum. 1119
    CAP. u.---De numero lineari. 1121
    CAP. uI.---De planis rectilineis figuris, quodque earum principium sit triangulus. Ibid.
    CAP. uII.---Dispositio triangulorum numerorum. 1122
    CAP. uIII.---De lateribus triangulorum numerorum. 1123
    CAP. IX.---De generatione triangulorum numerorum. Ibid.
    CAP. X.---De quadratis numeris. Ibid.
    CAP. XI.---De eorum lateribus. 1124
    CAP. XII.---De quadratorum generatione, rursusque eorum lateribus. Ibid.
    CAP. XIII.---De pentagonis eorumque lateribus. Ibid.
    CAP. XIu.---De generatione pentagonorum. 1125
    CAP. Xu.---De hexagonis eorumque generationibus. Ibid.
    CAP. XuI.---De heptagonis eorumque generationibus, et communis omnium figurarum inueniende generationis regula descriptionisque. 1126
    CAP. XuII.---Descriptio figuratorum numerorum in ordine. 1127
    CAP. XuIII.---Qui figurati numeri ex quibus figuratis numeris fiant, atque quod triangulus numerus omnium reliquorum principium sit. Ibid.
    CAP. XIX.---Pertinens ad figuratorum numerorum deptionem speculatio. 1128
    CAP. XX.---De numeris solidis. 1129
    CAP. XXI.---De pyramide, quod ea sit solidarum figurarum principium, sicut triangulus planarum, et de speciebus. Ibid.
    CAP. XXII.---De his pyramidis que a quadratis uel a ceteris multiangulis figuris proficiscuntur. 1129
    CAP. XXIII.---Solidorum generatio numerorum. 1130
    CAP. XXIu.---De curtis pyramidis. 1132
    CAP. XXu.---De cubis, uel asseribus, uel laterculis, uel cuneis, uel sphericis et parallelipipedis numeris. Ibid.
    CAP. XXuI.---De parte altera longioribus numeris, antelongioribus, eorumque generationibus. 1134
    CAP. XXuII.---De antelongioribus numeris, et de uocabulo numeri parte altera longioris 1135
     CAP. XXuIII.---Quod ex imparibus quadrati, ex paribus parte altera longiores fiant. 1135
    CAP. XXIX.---De generatione laterculorum, eorumque diffinitione. 1136
    CAP. XXX.---De circularibus uel sphericis numeris. 1137
    CAP. XXXI.---De natura rerum que dicitur eiusdem nature, et de ea que dicitur alterius nature, et qui numeri cui nature coniuncti sunt. Ibid.
    CAP. XXXII.---Quod omnia ex eiusdem natura et alterius natura consistunt, idque in numeris primum uideri. 1139
    CAP. XXXIII.---Ex eiusdem atque alterius numeri natura, qui sunt quadratus et parte altera longior, omnes proportionum habitudines constare. Ibid.
    CAP. XXXIu.---Quod ex quadratis ex parte altera longioribus, omnis formarum ratio consistat. 1142
    CAP. XXXu.---Quemadmodum quadrati ex parte altera longioribus, uel parte altera longiores ex quadratis fiant. 1143
    CAP. XXXuI.---Quod principaliter eiusdem quidem sit substantie unitas, etc. Ibid.
    CAP. XXXuII.---Alternatim positis quadratis, et parte altera longioribus; qui sit eorum consensus in differentia et in proportione. Ibid.
    CAP. XXXuIII.---Probatio quadratos eiusdem esse nature. 1144
    CAP. XXXIX.---Cubos eiusdem participare substantie quod ab imparibus nascantur. 1145
    CAP. XL.---De proportionalitatibus. Ibid.
    CAP. XLI.---Que apud antiquos proportionalitas fuerit, et quas posteri addiderint. 1146
    CAP. XLII.---Quod primum de ea que uocatur arithmetica proportionalitate dicendum est. 1147
    CAP. XLIII.---De arithmetica medietate eiusque proprietatibus. Ibid.
    CAP. XLIu.---De geometrica medietate eiusque proprietatibus. 1150
    CAP. XLu.---Que medietates, quibus rerum publicarum statibus comparentur. 1152
    CAP. XLuI.---Quod superficies una tantum in proportionalitatibus medietate iungantur, solidi uero numeri duabus medietatibus in medio collocantur. Ibid.
    CAP. XLuII.---De harmonica medietate eiusque proprietatibus. 1153
    CAP. XLuIII.---Quare dicta sit harmonica medietas ea que digesta est. 1155
    CAP. XLIX.---De geometrica harmonia. 1158
    CAP. L.---Quemadmodum constitutis altrinsecus duobus terminis, arithmetica, geometrica et harmonica inter eos medietas alternetur, atque de eorum generationibus. 1159
    CAP. LI.---De tribus medietatibus que harmonice et geometrice contrarie sunt. 1161
    CAP. LII.---De quatuor medietatibus quas posteri ad implendum denarium limitem adiecerunt. 1163
    CAP. LIII.---Dispositio decem medietatum. 1164

DE MUSICA LIBRI QUINQUE.---LIBER PRIMUS.
    CAPUT PRIMUM.---Musicam naturaliter nobis esse coniunctam, et mores uel honestare uel euertere. 1167
    CAP. II.---Tres esse musicas, in quibus de ui musice narratur. 1171
    CAP. III.---De uocibus ac de musice elementis. 1172
    CAP. Iu.---De speciebus inequalitatum. 1173
    CAP. u.---Que inequalitas species consonantiis aptentur. 1174
    CAP. uI.---Cur multiplicitas, et superparticularitas consonantiis deputentur. Ibid.
    CAP. uII.---Que proportiones quibus consonantiis musicis aptentur. 1175
    CAP. uIII.---Quid sit sonus, quid interuallum, quid concinentia. Ibid.
    CAP. IX.---Non omne iudicium dandum esse sensibus, sed amplius rationi esse credendum, in quo de sensuum fallacia. 1176
    CAP. X.---Quemadmodum Pythagoras proportiones consonantiarum inuestigauerit. Ibid.
    CAP. XI.---Quibus modis uarie a Pythagora proportiones consonantiarum perpense sint. 1177
    CAP. XII.---De diuisione uocum earumque explanatione. Ibid.
    CAP. XIII.---Quod infinitatem uocum humana natura finierit. 1178
    CAP. XIu.---Quis modus sit audiendi. 1179
    CAP. Xu.---De ordine theorematum, id est speculationum. Ibid.
    CAP. XuI.---De consonantiis proportionum, et tono, et semitonio. Ibid.
     CAP. XuII.---In quibus primis numeris semitonium constet. 1181
    CAP. XuIII.---Diatessaron a diapente tono distare. 1182
    CAP. XIX.---Diapason quinque tonis et duobus semitoniis iungi. 1183
    CAP. XX.---De additione chordarum earumque nominibus. Ibid.
    CAP. XXI.---De generibus cantilenarum. 1188
    CAP. XXII.---De ordine chordarum nominibusque in tribus generibus. 1189
    CAP. XXIII.---Que sint inter uoces in singulis generibus proportiones. Ibid.
    CAP. XXIu.---Quid sit synaphe. 1191
    CAP. XXu.---Quid sit diezeuxis. Ibid.
    CAP. XXuI.---Quibus nominibus neruos appellauerit Albinus. 1192
    CAP. XXuII.---Qui nerui quibus sideribus comparentur. Ibid.
    CAP. XXuIII.---Que sit natura consonantiarum. 1193
    CAP. XXIX.---Ubi consonantie reperiuntur. Ibid.
    CAP. XXX.---Quemadmodum Plato dicat fieri consonantias. Ibid.
    CAP. XXXI.---Quid contra Platonem Nicomachus sentiat. 1194
    CAP. XXXII.---Que consonantia quam merito precedat. Ibid.
    CAP. XXXIII.---Quo sint modo accipienda que dicta sunt. Ibid.
    CAP. XXXIu.---Quid sit musicus. 1195

LIBER SECUNDUS.
    CAPUT PRIMUM.---Proemium. 1195
    CAP. II.---Quid Pythagoras esse philosophiam constituerit. Ibid.
    CAP. III.---De differentiis quantitatis, et que cui discipline sit deputata. 1196
    CAP. Iu.---De relate quantitatis differentiis. 1197
    CAP. u.---Cur multiplicitas antecellat. 1198
    CAP. uI.---Qui sint quadrati numeri, deque his speculatio. 1199
    CAP. uII.---Omnem inequalitatem ex equalitate procedere, eiusque demonstratio. 1200
    CAP. uIII.---Regula quotlibet continuas proportiones superparticulares inueniendi. 1201
    CAP. IX.---De proportione numerorum qui ab aliis metiuntur. 1203
    CAP. X.---Que ex multiplicibus et superparticularibus multiplicitates fiant. 1204
    CAP. XI.---Qui superparticulares quos multiplices efficiant. 1205
    CAP. XII.---De arithmetica, geometrica, harmonica medietate. Ibid.
    CAP. XIII.---De continuis medietatibus et disiunctis. 1206
    CAP. XIu.---Cur ita appellate sint digeste superius medietates. Ibid.
    CAP. Xu.---Quemadmodum ab equalitate supradicte processerant medietates. Ibid.
    CAP. XuI.---Quemadmodum inter duos terminos supradicte medietates uicissim collocentur. 1210
    CAP. XuII.---De consonantiarum modo secundum Nicomachum. Ibid.
    CAP. XuIII.---De ordine consonantiarum sententia Eubilidis et Hippasi. 1211
    CAP. XIX.---Sententia Nicomachi que quibus consonantiis apponantur. 1212
    CAP. XX.---Quid oporteat premitti ut diapason in multiplici genere demonstretur. 1215
    CAP. XXI.---Demonstratio per impossibile diapason in multiplici genere esse. Ibid.
    CAP. XXII.---Demonstratio per impossibile, diapente, diatessaron, et tonum, in superparticulari esse. 1214
    CAP. XXIII.---Demonstratio diapente et diatessaron in maximis superparticularibus collocari. 1215
    CAP. XXIu.---Diapente in sesquialtera, diatessaron in sesquitertia esse, tonum in sesquioctaua. 1216
    CAP. XXu.---Diapason ac diapente in tripla proportione esse, bis diapason in quadrupla. Ibid.
    CAP. XXuI.---Diatessaron ac diapason non esse consonantiam secundum Pythagoricos. 1217
    CAP. XXuII.---De semitonio in quibus minimis numeris constet. 1218
    CAP. XXuIII.---Demonstrationes non esse 243 ad 256 toni medietatem. 1219
    CAP. XXIX.---De maiore parte toni in quibus minimis numeris constet. 1220
    CAP. XXX.---Quibus proportionibus diapente, diapason, constent, et quoniam diapason sex tonis non constet. 1221

 LIBER TERTIUS.
    CAPUT PRIMUM.---Aduersus Aristoxenum demonstratio superparticularem proportionem dimidii in equa non posse, atque ideo nec tonum. 1223
    CAP. II.---Ex sesquitertia proportione, sublatis duobus tonis, toni dimidium non relinqui. 1227
    CAP. III.---Aduersum Aristoxenum demonstrationes diatessaron consonantiam ex duobus tonis et semitonio non constare, nec diapason sex tonis. Ibid.
    CAP. Iu.---Diapason consonantiam a 6 tonis commate excedi, et qui sit minimus numerus commatis. 1229
    CAP. u.---Quemadmodum Philolaus tonum diuidat. Ibid.
    CAP. uI.---Tonum ex duobus semitoniis ac commate constare. 1231
    CAP. uII.---Demonstratio tonum duobus semitoniis commate constare. Ibid.
    CAP. uIII.---De minoribus semitonii interuallis. 1232
    CAP. IX.---De toni partibus per consonantias sumendis. 1233
    CAP. X.---Regula sumendi semitonii. 1235
    CAP. XI.---Demonstratio Archite superparticularem in equa diuidi non posse, eiusque reprehensio. 1236
    CAP. XII.---In qua numerorum proportione sit comma, et quoniam in ea que maior sit quam 75 ad 14, mi or quam 74 ad 73. 1237
    CAP. XIII.---Quod semitonium minus maius quidem sit quam 20 ad 19, minus quam 19 1/2 ad 18 1/2. 1240
    CAP. XIu.---Semitonium-minus maius quidem esse tribus commatibus, minus uero quatuor. 1241
    CAP. Xu.---Apotome maiorem esse quam 4 commata, minorem quam 5. Tonum maiorem quam 8, minorem quam 9. 1243
    CAP. XuI.---Superius dictorum per numeros demonstratio. 1244

LIBER QUARTUS.
    CAPUT PRIMUM.---uocum differentias in quantitate consistere. 1245
    CAP. II.---Diuerse de interuallis speculationes. 1246
    CAP. III.---Musicarum per grecas ac latinas litteras notarum nuncupatio. 1251
    CAP. Iu.---Monochordi regularis partitio in genere diatonico. 1253
    CAP. u.---Monochordi notarum hyperboleon per tria genera partitio. 1256
    CAP. uI.---Ratio superius digeste descriptionis. 1259
    CAP. uII.---Monochordi notarum diezeugmenon per tria genera partitio. 1260
    CAP. uIII.---Monochordi notarum synemmenon per tria genera partitio. 1263
    CAP. IX.---Monochordi meson per tria genera partitio. 1265
    CAP. X.---Monochordi hypaton per tria genera partitio, et totius dispositio descriptionis. 1267
    HENRICI GLAREANI SPECULATIO.---Plana monochordi regularis partitio in tribus generibus. 1271
     CAP. XI.---Ratio superius disposite descriptionis. 1273
    CAP. XII.---De stantibus et mobilibus uocibus. Ibid.
    CAP. XIII.---De consonantiarum speciebus. 1275
    CAP. XIu.---De modorum exordiis, in quo dispositio notarum per singulos modos ac uoces. 1276
    CAP. Xu.---Descriptio continens modorum ordinem ac differentias. 1279
    CAP. XuI.---De superius disposita modorum descriptione. 1281
    CAP. XuII.---Ratio superius disposite modorum descriptionis. 1284
    CAP. XuIII.---Quemadmodum indubitanter musice consonantie aure diiudicari possint. 1285

LIBER QUINTUS.
    CAPUT PRIMUM.---De ui harmonice, et que sint eius instrumenta iudicii, et quonam usque sensibus oporteat credi. 1285
    CAP. II.---Quid sit harmonica regula, uel quam intentionem harmonici Pythagorici uel Aristoxenus uel Ptolemeus esse dixere. 1288
    CAP. III.---In quo Aristoxenus uel Pythagorici uel Ptolemeus grauitatem atque acumen constare posuerunt. Ibid.
    CAP. Iu.---De sonorum differentiis Ptolemei sententia. Ibid.
    CAP. u.---Que uoces enharmonie sunt apte. 1289
    CAP. uI.---Quem numerum proportionum Pythagorici statuunt. Ibid.
    CAP. uII.---Quod reprehendat Ptolemeus Pythagoricos in numero propositionum. 1290
    CAP. uIII.---Demonstratio secundum Ptolemeum diapason et diatessaron consonantie. Ibid.
    CAP. IX.---Que sit proprietas diapason consonantie, 1291
    CAP. X.---Quibus modis Ptolemeus consonantias statuat. 1292
    CAP. XI.---Que sint equisone, uel que consone, uel que emmeles. Ibid.
    CAP. XII.---Quemadmodum Aristoxenus interuallum consideret. 1293
    CAP. XIII.---Descriptio octochordi, qua ostenditur diapason consonantiam minorem esse sex tonis. Ibid.
    CAP. XIu.---Diatessarum consonantiam tetrachordo contineri. 1294
    CAP. Xu.---Quomodo Aristoxenus uel tonum diuidat, uel genera, eiusque diuisionis dispositio. Ibid.
    CAP. XuI.---Quomodo Architas tetrachorda diuidat eorumque descriptio. 1297
    CAP. XuII.---Quemadmodum Ptolemeus et Aristoxeni et Archite tetrachordorum diuisiones reprehendat. 1299
    CAP. XuIII.---Quemadmodum tetrachordorum diuisionem fieri dicat oportere. 1300
    Epistola prefatoria. Ibid.
    TRANSLATIO LIBRORUM II GEOMETRIAE EUCLIDIS, AUCTORE BeTIO.




 FINIS TOMI SEXAGESIMI TERTII.
