
PATROLOGIAE TOMUS CXXVIII.

ANASTASII BIBLIOTHECARII

TOMUS SECUNDUS.


EXCUDEBATUR ET VENIT APUD J.-P. MIGNE EDITOREM. IN VIA DICTA D'AMBOISE, PROPE PORTAM LUTETIAE PARISIORUM VULGO D'ENFER NOMINATAM, SEU PETIT-MONTROUGE. 1852


Volume front matter




Series title page


PATROLOGIAE CURSUS COMPLETUS

SIVE BIBLIOTHECA UNIVERSALIS, INTEGRA, UNIFORMIS, COMMODA, OECONOMICA, OMNIUM SS. PATRUM, DOCTORUM SCRIPTORUMQUE ECCLESIASTICORUM QUI AB AEVO APOSTOLICO AD INNOCENTII III TEMPORA FLORUERUNT; RECUSIO CHRONOLOGICA OMNIUM QUAE EXSTITERE MONUMENTORUM CATHOLICAE TRADITIONIS PER DUODECIM PRIORA ECCLESIAE SAECULA, JUXTA EDITIONES ACCURATISSIMAS, INTER SE CUMQUE NONNULLIS CODICIBUS MANUSCRIPTIS COLLATAS PERQUAM DILIGENTER CASTIGATA; DISSERTATIONIBUS, COMMENTARIIS LECTIONIBUSQUE VARIANTIBUS CONTINENTER ILLUSTRATA; OMNIBUS OPERIBUS POST AMPLISSIMAS EDITIONES QUAE TRIBUS NOVISSIMIS SAECULIS DEBENTUR ABSOLUTAS DETECTIS, AUCTA; INDICIBUS PARTICULARIBUS ANALYTICIS, SINGULOS SIVE TOMOS, SIVE AUCTORES ALICUJUS MOMENTI SUBSEQUENTIBUS, DONATA; CAPITULIS INTRA IPSUM TEXTUM RITE DISPOSITIS, NECNON ET TITULIS SINGULARUM PAGINARUM MARGINEM SUPERIOREM DISTINGUENTIBUS SUBJECTAMQUE MATERIAM SIGNIFICANTIBUS, ADORNATA; OPERIBUS CUM DUBIIS TUM APOCRYPHIS, ALIQUA VERO AUCTORITATE IN ORDINE AD TRADITIONEM ECCLESIASTICAM POLLENTIBUS, AMPLIFICATA; DUOBUS INDICIBUS GENERALIBUS LOCUPLETATA: ALTERO SCILICET RERUM, QUO CONSULTO, QUIDQUID UNUSQUISQUE PATRUM IN QUODLIBET THEMA SCRIPSERIT UNO INTUITU CONSPICIATUR; ALTERO SCRIPTURAE SACRAE, EX QUO LECTORI COMPERIRE SIT OBVIUM QUINAM PATRES ET IN QUIBUS OPERUM SUORUM LOCIS SINGULOS SINGULORUM LIBRORUM SCRIPTURAE TEXTUS COMMENTATI SINT. EDITIO ACCURATISSIMA, CAETERISQUE OMNIBUS FACILE ANTEPONENDA, SI PERPENDANTUR: CHARACTERUM NITIDITAS, CHARTAE QUALITAS, INTEGRITAS TEXTUS, PERFECTIO CORRECTIONIS, OPERUM RECUSORUM TUM VARIETAS TUM NUMERUS, FORMA VOLUMINUM PERQUAM COMMODA SIBIQUE IN TOTO OPERIS DECURSU CONSTANTER SIMILIS, PRETII EXIGUITAS, PRAESERTIMQUE ISTA COLLECTIO, UNA, METHODICA ET CHRONOLOGICA, SEXCENTORUM FRAGMENTORUM OPUSCULORUMQUE HACTENUS HIC ILLIC SPARSORUM, PRIMUM AUTEM IN NOSTRA BIBLIOTHECA, EX OPERIBUS AD OMNES AETATES, LOCOS, LINGUAS FORMASQUE PERTINENTIBUS, COADUNATORUM.

SERIES SECUNDA,

IN QUA PRODEUNT PATRES, DOCTORES SCRIPTORESQUE ECCLESIAE LATINAE A GREGORIO MAGNO AD INNOCENTIUM III. ACCURANTE J.-P. MIGNE, BIBLIOTHECAE CLERI UNIVERSAE, SIVE CURSUUM COMPLETORUM IN SINGULOS SCIENTIAE ECCLESIASTICAE RAMOS EDITORE. PATROLOGIA BINA EDITIONE TYPIS MANDATA EST, ALIA NEMPE LATINA, ALIA GRAECO-LATINA.---VENEUNT MILLE FRANCIS DUCENTA VOLUMINA EDITIONIS LATINAE; OCTINGENTIS ET MILLE TRECENTA GRAECO-LATINAE.---MERE LATINA UNIVERSOS AUCTORES TUM OCCIDENTALES, TUM ORIENTALES EQUIDEM AMPLECTITUR; HI AUTEM, IN EA, SOLA VERSIONE LATINA DONANTUR.

PATROLOGIAE TOMUS CXXVIII.


ANASTASII BIBLIOTHECARII



TOMUS SECUNDUS.


EXCUDEBATUR ET VENIT APUD J.-P. MIGNE EDITOREM. IN VIA DICTA D'AMBOISE, PROPE PORTAM LUTETIAE PARISIORUM VULGO D'ENFER NOMINATAM, SEU PETIT-MONTROUGE. 1852


Volume title page
SAECULUM IX.

ANASTASII

ABBATIS, SANCTAE ROMANAE ECCLESIAE PRESBYTERI ET BIBLIOTHECARII,

OPERA OMNIA.

EDITIO PRAE ALIIS OMNIBUS INSIGNIS, AD FIDEM MANUSCRIPTORUM CODICUM ET JUXTA PROBATISSIMAS EDITIONES EXPRESSA, BLANCHINI NEMPE ROMANO- VATICANAM, QUOAD LIBRUM PONTIFICALEM, MABILLONII, CARDINALIS MAII, ETC., ETC. ACCURANTE J.-P. MIGNE, BIBLIOTHECAE CLERI UNIVERSAE, SIVE CURSUUM COMPLETORUM IN SINGULOS SCIENTIAE ECCLESIASTICAE RAMOS EDITORE.

TOMUS SECUNDUS.
VENEUNT 3 VOLUMINA 21 FRANCIS GALLICIS.

EXCUDEBATUR ET VENIT APUD J.-P. MIGNE EDITOREM, IN VIA DICTA D'AMBOISE, PROPE PORTAM LUTETIAE PARISIORUM VULGO D'ENFER NOMINATAM, SEU PETIT-MONTROUGE. 1852


ELENCHUS RERUM QUAE IN HOC TOMO CXXVIII CONTINENTUR


ANASTASIUS ECCLESIAE ROMANAE PRESBYTER ET BIBLIOTHECARIUS.
Vitae Romanorum pontificum (continuatio).	Col. 9
Appendix.	405
Vitae Romanorum pontificum a B. Petro ad S. Paulum I, ex codice capituli Veronensis.	1405
Fragmentum Catalogi pontificalis in Vigilio desinens.	1423
Index locupletissimus ad Vitas Romanorum pontificum.	1425





Main volume text




[ANASTASIUS BIBLIOTHECARIUS.]




[Col. 0009]
ANASTASII BIBLIOTHECARII HISTORIAE DE VITIS ROMANORUM PONTIFICUM CONTINUATIO. (In variis lectionibus et notulis, ex margine editionis Fabrotti collectis * indicat codicem Velseri collatum cum Vaticano; B, lectiones ex cod. card. Baronii; B, ex ejusdem cardinalis sententia; C, ex Conciliis editis per Surium.)



XXXV. SANCTUS MARCUS. ANNO CHRISTI 336, CONSTANTINI IMP. 31.
[3Kb] [Altaserra, Antonius: 3Kb] [Binius, Severinus; Labbeus, Philippus: 2Kb] [Blanchinus, Franciscus: 127Kb] [Ciaconius, Alphonsus: 3Kb] [Pagus, Antonius: 7Kb] [Col. 0009]

49 Marcus, natione Romanus, ex patre Prisco, sedit annos duos, menses octo [a 1Kb] , dies viginti. Fuit autem temporibus Constantini, et Nepotiani, ac Secundi [b 1Kb] consulum, ex die Kalendarum Februariarum, usque in diem Kalendarum Octobris. Hic constituit ut episcopus Ostiensis, qui consecrat episcopum Urbis, pallio [c 1Kb] uteretur, et ab eodem episcopo urbis Romae consecraretur, et constitutum de omni ecclesiastico ordine fecit. Hic fecit duas basilicas, unam via Ardeatina, ubi requiescit, et aliam in urbe Roma juxta [d 1Kb] Pallacinis. Hujus suggestione obtulit Constantinus Augustus basilicae, quam [e 1Kb] coemeterium constituit via Ardeatina, fundum Rosarum cum omni agro campestri praestantem solidos quadraginta. In basilica in urbe Roma obtulit haec: patenam argenteam pensantem libras triginta. Amas argenteas duas, pensantes libras viginti. Scyphum argenteum unum pensantem libras decem. Calices ministeriales argenteos tres pensantes libras binas. Coronam argenteam pensantem libras decem. Fundum Antonianum via Claudia praestantem solidos triginta. Fundum [f 1Kb] Vaccanas via Appia praestantem solidos quadraginta, et [g 1Kb] trimisios duos. Fundum [h 1Kb] Orrea via Ardeatina praestantem solidos quinquaginta quinque, et [i 1Kb] trimisium unum. Hic fecit ordinationes duas [j 1Kb] per mensem Decembris, presbyteros viginti quinque, diaconos sex, episcopos per diversa loca viginti septem. Qui etiam sepultus est in coemeterio Balbinae, via Ardeatina, [k 1Kb] secundo nonas Octobris, et cessavit episcopatus dies viginti.

CATALOGUS SUB LIBERIO.

Marcus menses octo, dies viginti. Et hic fuit temporibus Constantini, Nepotiano et Facundo consulibus, ex die XV Kalendas Februarias usque in diem Nonarum Octobrium, consulibus SS.



XXXVI. SANCTUS JULIUS. ANNO CHRISTI 336, CONSTANTINI 31.
[3Kb] [Schelstratius, Emmanuel: 1Kb] [Altaserra, Antonius: 3Kb] [Bencinus: 2Kb] [Binius, Severinus; Labbeus, Philippus: 1Kb] [Blanchinus, Franciscus: 10Kb] [Ciaconius, Alphonsus: 1Kb] [Pagus, Antonius: 22Kb] [1Kb] [Col. 0019]

50 Julius, natione Romanus, ex patre Rustico, [a 1Kb] sedit annos 11, menses 2, dies 7. Fuit autem [b 1Kb] temporibus Constantii haeretici filii Constantini, a consulatu Foeliciani et Maximi. Hic [c 1Kb] in multa tribulatione, [d 1Kb] et exsilio [e 1Kb] fuit mensibus 10, et post hujus Constantii mortem cum gloria est reversus ad sedem beati Petri apostoli. Fecit duas basilicas in urbe Romana, unam juxta forum, et aliam via Flaminia. Fecit autem et coemeteria tria, unum via Flaminia, et aliud via Aurelia, atque aliud via Portuensi. Hic constitutum fecit, ut nullus clericus causam quamlibet in publico ageret, nisi in ecclesia; et notitia, quae omnibus pro fide ecclesiastica est, per notarios colligeretur, et omnia monumenta in ecclesiam per primicerium notariorum confecta celebrarentur, sive causationem, vel instrumenta, aut donationes, vel commutationes, vel traditiones, aut testamenta, vel allegationes [f 1Kb] , aut manumissiones clerici in ecclesia per [g 1Kb] scriniarium sanctae sedis celebrarent. Hic fecit ordinationes tres in urbe Romana per mensem Decembris, presbyteros decem et octo, diaconos quatuor, episcopos per diversa loca novem. Qui etiam sepultus est via Aurelia in coemeterio Calepodii, milliario ab urbe Romana tertio, pridie Idus Aprilis, et cessavit episcopatus diebus 25.

CATOLOGUS SUB LIBERIO.

Julius annos quindecim, mensem unum, dies undecim. Fuit temporibus Constantini, a consulatu Feliciani et Titiani, ex die VIII Idus Februarii, in diem pridie Idus Aprilis Constantio V et Constantio Caesare consulibus. Hic multas fabricas fecit: basilicam in via Portuensi milliario III, basilicam in via Flaminia milliario II, quae appellatur VALENTINI [An forte est VALENTINUS cui Kalendarium sequens inscribitur. BUCHERIUS. Quem vide.], basilicam Juliam, quae est regione VII juxta forum Divi Trajani: basilicam trans Tiberim, regione XIV juxta Callistum: basilicam in via Aurelia, milliario III ad Callistum.



XXXVII. SANCTUS LIBERIUS. ANNO CHRISTI 352, CONSTANTINI 16.
[6Kb] [Schelstratius, Emmanuel: 1Kb] [Altaserra, Antonius: 18Kb] [Bencinus: 19Kb] Binius, Severinus; Labbeus, Philippus: 3Kb] [Blanchinus, Franciscus: 14Kb] [Ciaconius, Alphonsus: 2Kb] [Pagus, Antonius: 20Kb] [Sommier, Claudius: 90Kb] [Col. 0029]

51. Liberius, natione Romanus, ex patre Augusto [a 1Kb] , sedit annos 10 menses 7, dies 3. Fuit autem [b 1Kb] temporibus Constantii filii Constantini usque ad Constantinum [c 1Kb] Augustum tertium [d 1Kb] . Hic [e 1Kb] exsilio deportatur a Constantio, eo quod noluisset haeresi Arianae consentire, et fecit [f 1Kb] in exsilio annos duos [g 1Kb] , et congregantes se sacerdotes cum consilio Liberii ordinaverunt in locum ejus [h 1Kb] Felicem presbyterum [i 1Kb] episcopum, venerabilem virum, et fecit concilium Felix, et invenit 2 presbyteros consentientes Constantio Augusto Ariano nomine Ursatium, et Valentem, et exegit [j 1Kb] [k 1Kb] eos in concilio quadraginta et octo episcoporum. [l 1Kb] Post paucos autem dies zelo ducti Ursatius et Valens, rogaverunt Constantium Augustum, ut revocaret Liberium de exsilio, ut una tantum communione participarent, [m 1Kb] extra secundum baptismum. Tunc missa auctoritate per Catulinum agentem in rebus, simul Ursatius et Valens venerunt ad Liberium [n 1Kb] . Qui consensit praeceptis Constantii, ut una participatio conveniret communionis cum haereticis tantum, ut non rebaptizarent. Rediens autem Liberius de exsilio [o 1Kb] , habitavit in coemeterio sanctae Agnetis apud germanam Constantii, ut quasi per ejus interventionem, aut rogatum rediret Liberius in civitatem. Tunc Constantia Augusta, quae fidelis erat Domino Jesu Christo, noluit rogare Constantium Augustum germanum suum, quia senserat consilium doli. Eodem tempore Constantiusuna cum Ursatio, et Valente convocaverunt aliquos, qui ex fide Ariana erant, et quasi facto consilio [Col. 0031] misit, et revocavit Liberium de coemeterio sanctae Agnetis, et ingressus Romam in ipsa hora fecit Constantius concilium cum haereticis simul etiam cum Ursatio et Valente, et ejecit Felicem de episcopatu, qui erat catholicus; et revocavit Liberium.

52 Ab eodem die fuit persecutio in clero, ita ut intra ecclesiam presbyteri, et clerici necarentur, et martyrio coronarentur. Qui Felix depositus de episcopatu, habitavit in praediolo suo, via Portuensi, ubi et [a 1Kb] requievit in pace IV. Kal. Augusti. Ingressus Liberius in urbem Romanam IV Nonas Augusti consensit Constantio [b 1Kb] haeretico, non tamen rebaptizatus est Liberius, sed consensum praebuit, et tenuit basilicam beati Petri apostoli et beati Pauli, et basilicam Constantinianam annos septem. Et persecutio magna fuit in urbe Romana, ita ut clerici et sacerdotes neque in ecclesias, neque in balnea haberent introitum. Hic Liberius ornavit de [c 1Kb] platinis marmoreis petris sepulcrum sanctae Agnetis martyris. Omnes itaque anni Felicis in ejus ordinatione dinumerantur. Hic fecit basilicam nomini suo juxta macellum [d 1Kb] Libiae. Hic fecit ordinationes duas in urbe Romana per mensem Decembrem, presbyteros decem et octo, diaconos quinque, episcopos per diversa loca decem et novem. Qui etiam sepultus est in coemeterio Priscillae, via Salaria, octavo Kalendas Maii, et cessavit episcopatus diebus [e 1Kb] septem.

CATALOGUS SUB LIBERIO

Liberius fuit temporibus Constantini, ex die XI Kalend Junias in diem . . . . . a consulibus Constantio V et Constantio Caesare.



XXXVIII. SANCTUS FELIX II. ANNO CHRISTI 355, CONSTANTINI 19.
[3Kb] [Schelstratius, Emmanuel: 1Kb] [Bencinus: 9Kb] [Binius, Severinus; Labbeus, Philippus: 2Kb] [Blanchinus, Franciscus: 44Kb] [Ciaconius, Alphonsus: 1Kb] [Pagus, Antonius: 5Kb] [Col. 0063]

53. Felix [a 1Kb] , natione Romanus, ex patre Anastasio, sedit anno uno, mensibus duobus. Hic declaravit Constantium filium Constantini haereticum et secundo rebaptizatum ab Eusebio Nicomediensi juxta Nicomediam in Aquilone villa [b 1Kb] , et per hoc declaratum ejusdem Constantii Augusti filii Constantini, praecepto [c 1Kb] martyrio coronatur et capite truncatur. Hic fecit basilicam via Aurelia cum presbyterii honore fungeretur. Et in eadem basilica emit agrum circa locum, quem obtulit ecclesiae, quam fecit, milliario ab urbe Romana 2. Hic fecit ordinationem unam per mensem Decembris, presbyteros 21, diaconos, 5, episcopos per diversa loca 19. Qui etiam passus est in civitate Corana [d 1Kb] cum multis clericis et fidelibus, occulte juxta muros Urbis adlatus [e 1Kb] formae Trajani 3 Idus Novembris, et exinde raptum est corpus ejus noctu a presbyteris et clericis, cum Damaso presbytero, et sepultum est in supradicta ejus basilica, quam ipse construxit via Aurelia, 12 Kalendas Decembris, milliario secundo in pace. Et cessavit episcopatus diebus 39 [f 1Kb] .


XXXIX. SANCTUS DAMASUS. ANNO CHRISTI 367, VALENTINIANI ET VALENTIS III.
[4Kb] [Schelstratius, Emmanuel: 1Kb] [Altaserra, Antonius: 2Kb] [Bencinus: 4Kb] [Binius, Severinus; Labbeus, Philippus: 2Kb] [Blanchinus, Franciscus: 55Kb] [Ciaconius, Alphonsus: 1Kb] [Pagus, Antonius: 29Kb] [Sommier, Claudius: 47Kb] [Col. 0071]

54 Damasus, natione Hispanus, ex Patre Antonio, sedit [a 1Kb] annis decem et octo, mensibus duobus, diebus decem, et cum eodem ordinatur sub contentione Ursicinus. Et facto consilio sacerdotum constituerunt Damasum, quia fortior et plurima multitudo erat, et sic constitutus est Damasus, et Ursicinum ejecerunt ab urbe, et constituerunt eum Neapoli episcopum. Et mansit Damasus in urbe Romana praesul in sede apostolica. Fuit autem [b 1Kb] temporibus Juliani. [Col. 0073] Hic fecit basilicas duas, unam juxta theatrum [a 1Kb] sancto Laurentio, et aliam via Ardeatina, ubi requiescit in catacumbis, et [b 1Kb] aedificavit platoniam, ubi corpora apostolorum jacuerunt, id est beati Petri et Pauli, quam et versibus ornavit. Hic multa corpora sanctorum martyrum requisivit, quorum etiam [c 1Kb] concilia versibus decoravit. Hic constitutum fecit de Ecclesia. [d 1Kb] Hic accusatus est invidiose et incriminatus de adulterio, et facta synodo, purgatus est a quadraginta quatuor episcopis, qui etiam damnaverunt Concordium et Calixtum diaconos accusatores, et projecerunt de Ecclesia. Hic constituit titulum in urbe Romana, scilicet basilicam quam ipse construxit, ubi et donavit patenam argenteam pensantem libras 15 [e 1Kb] , scyphum anaglyphum [f 1Kb] pensantem libras decem; calices ministeriales argenteos quinque pensantes singuli libras tres; coronas argenteas quinque pensantes singulae libras octo; canthara cerostrata aerea pensantam libras 16; domos in circuitu basilicae praestantes solidos quinquaginta quinque [g 1Kb] ; possessionem Papyrianam territorio Ferentino cum adjacentibus [h 1Kb] antiquis, praestantem solidos [i 1Kb] ducentos et viginti, et trimisium; possessionem Antonianam in territorio Casin. praestantem solidos centum et tres; balneum juxta titulum praestans solidos septem et viginti [j 1Kb] . Hic constituit, ut psalmos diu noctuque canerent per omnes ecclesias: qui hoc praecepit presbyteris et episcopis, vel monasteriis. Hic fecit ordinationes in urbe quinque per mensem decembris presbyteros 31, diaconos 2, episcopos per diversa loca sexaginta duos. Qui etiam sepultus est via Ardeatina in basilica sua, III Idus Decembris juxta matrem suam, et germanam. Et cessavit episcopatus per dies 31.


XL. SANCTUS SIRICIUS. ANNO CHRISTI 385, VALENTINIANI 10, THEODOSII 7.
[3Kb] [Schelstratius, Emmanuel: 1Kb] [Altaserra, Antonius: 4Kb] [Bencinus: 28Kb] [Binius, Severinus; Labbeus, Philippus: 1Kb] [Blanchinus, Franciscus: 37Kb] [Ciaconius, Alphonsus: 1Kb] [Pagus, Antonius: 16Kb] [Sommier, Claudius: 9Kb] [Col. 0109]

55 Siricius, natione Romanus, ex patre Tiburtio, sedit [a 1Kb] annos 15, menses 11, dies 25. Hic constitutum fecit de omni Ecclesia, vel contra omnes haereses, et dispersit per universum mundum, ut in omnis Ecclesiae archivio teneantur ob impugnationem [b 1Kb] contra omnes haereses. Hic constituit, ut nullus presbyter missas celebraret per omnem hebdomadam, nisi consecratum episcopi loci designati susciperet declaratum, quod nominatur fermentum [c 1Kb] . Hic Manichaeos, quos exsilio deportavit, [d 1Kb] hoc constituit, ut non participarent cum fidelibus communionem, quia ore polluto non liceret sanctum corpus Dominicum vexari. Hic constituit ut si quis conversus de Manichaeis rediret ad Ecclesiam, nullatenus communicaretur, nisi tantum relegatione Monasterii diebus vitae suae teneretur obnoxius, ut jejuniis, et orationibus maceratus, et probatus sub omni examinatione usque ad ultimum diem transitus sui, et ob humanitatem Ecclesiae viaticum eis largiretur. Hic constituit haereticum sub manu impositionis recipi, praesente cuncta Ecclesia. Hic fecit ordinationes quinque in Urbe per mensem Decembris, presbyteros 31, diaconos 16, episcopos per diversa loca triginta et duos. Qui etiam sepultus est in caemeterio Priscillae via Salaria, nono Kalendas [e 1Kb] Martias, et cessavit episcopatus per dies 20.


XLI. SANCTUS ANASTASIUS. ANNO CHRISTI 398, ARCADII ET HONORII 4.
[2Kb] [Altaserra, Antonius: 4Kb] [Bencinus: 19Kb] [Binius, Severinus; Labbeus, Philippus: 1Kb] [Blanchinus, Franciscus: 43Kb] [Ciaconius, Alphonsus: 1Kb] [Pagus, Antonius: 6Kb] [Sommier, Claudius: 7Kb] [Col. 0129]

56 Anastasius, natione Romanus, ex patre Maximo, sedit [a 1Kb] annos duos, dies viginti quatuor. Hic constituit ut quotiescumque Evangelia sancta recitantur, [b 1Kb] sacerdotes non sederent, sed curvi starent. Hic fecit constitutum de Ecclesia. Hic fecit basilicam, quae dicitur Crescentiana in regione secunda, in via [c 1Kb] Mamertinia, in urbe Roma. Et hoc constituit nulla ratione transmarinum hominem in clericatus honorem suscipi, nisi quinque episcoporum designaret chirographum propter Manichaeos. Hic fecit ordinationes duas per mensem Decembris, presbyteros novem [d 1Kb] , diaconos quinque, episcopos per diversa loca undecim [e 1Kb] . Qui vero sepultus est in coemeterio suo ad Ursum pileatum V Kalendas Maii, et cessavit episcopatus dies 21.


XLII. SANCTUS INNOCENTIUS. ANNO CHRISTI 402, ARCADII ET HONORII 8.
[8Kb] [Schelstratius, Emmanuel: 1Kb] [Altaserra, Antonius: 2Kb] [Bencinus: 13Kb] [Binius, Severinus; Labbeus, Philippus: 2Kb] [Blanchinus, Franciscus: 9Kb] [Ciaconius, Alphonsus: 2Kb] [Pagus, Antonius: 38Kb] [Sommier, Claudius: 30Kb] [Col. 0145]

57 Innocentius, natione Albanensis, ex patre Innocentio, sedit annos quindecim, menses duos, dies viginti [a 1Kb] . Hic constitutum fecit de omni Ecclesia, et de regulis monasteriorum, et de Judaeis, et de paganis, et multos Cataphrygas in urbe invenit, quos exsilio et monasteriis [b 1Kb] relegavit. Et hic invenit Pelagium, Coelestium haereticos, et damnavit eos. Et hoc constituit, ut qui natus fuerit de Christiana, denuo per baptismum renasci debeat, hoc est baptizari, quod Pelagius damnabat [c 1Kb] . Eodem tempore dedicavit basilicam sanctorum Gervasii et Protasii, ex devotione testamenti cujusdam illustris feminae Vestinae laborantibus presbyteris Cusicino [d 1Kb] , et Leopardo, et diacono Libyano. Quae femina suprascripta testamenti paginam sic ordinavit, ut basilicam sanctorum martyrum ex ornamentis, et margaritis, venditis justis aestimationibus construeretur, et constructa est usque ad perfectum. In quo loco beatissimus Innocentius ex delegatione illustris feminae Vestinae titulum Romanum constituit, et in eodem Dominico loco [e 1Kb] obtulit patenas argenteas duas, pensantes singulae libras viginti; coronas argenteas duodecim, pensantes singulae libras quindecim; amas argenteas duas, pensantes singulae libras viginti; pharum cantharum argentum unum, pensans libras 22; cerostrata argentea quatuor pensantia singula libras triginta quinque; turrem argenteam cum patena, et columba deaurata pensantem libras triginta; ad ornatum baptismi [f 1Kb] , cervum argenteum fundentem aquam, pensantem libras viginti quinque; vas ad oleum chrismatis argenteum, pensans libras quinque; vas aliud ad oleum exorcizatum, pensans libras quinque; patenas duas ad chrisma, pensantes singulae libras quatuor; scyphum argenteum anaglyphatum [g 1Kb] , pensantem libras decem; scyphum alium argenteum, pensantem libras decem; calices argenteos quinque, pensantes singuli libras tres; calices argenteos baptismi numero tres, pensantes singuli libras duas; et alia dona multa largitus est; aquaemaniles argenteas, pensantes singulae libras 16; pharacanthara aerea sexdecim, pensantia singula libras decem; item pharaecantharae aereae cerostratae [h 1Kb] in gremio basilicae numero viginti, pensantes singulae libras quadraginta.

[Col. 0147] 58 Domos juxta basilicam Libyanam, praestantem solidos 32 [a 1Kb] ; domum in clivo salutis balnearium [b 1Kb] , praestantem solidos 88, et trimisium [c 1Kb] ; possessionem Corras [d 1Kb] in territorio Clusino, praestantem solidos septuaginta unum, et trimisium; possessionem Corvianam in territorio Clusino, praestantem solidos octuaginta octo; possessionem Fundanensem in territorio Fundano, cum adjacentibus attiguis 15, praestantem solidos centum octuaginta unum, et trimisium; possessionem Figlynas in territorio Casinate, praestantem solidos sexaginta tres [e 1Kb] , et trimisium; possessionem Antonianam in territorio Clodiano, praestantem solidos quadraginta [f 1Kb] duos; possessionem Amandani, quam donavit illustris femina Vestina consobrinae suae, in territorio Vegetano, praestantem solidos quadraginta sex et trimisium; domos Emeriti in clivo mammori [g 1Kb] intra Urbem juxta basilicam, praestantem solidos sexaginta duos; domum in clivo Patricii arbitratam domum juxta basilicam in vico longo, quae cognominatur ad lacum, praestantem solidos octuaginta duos; domum ad cathedram lapideam florianam, praestantem solidos quinquaginta octo; pristinum [h 1Kb] in vico longo, quod [i 1Kb] cognominatur Castorano, praestans solidos sexaginta unum; balneum in vico longo, quod cognominatur Templum, praestans solidos quadraginta; siliquas tres, uncias portae Nuntanae [k 1Kb] tres, praestantes solidos septem et decem et trimisium [l 1Kb] . Hic constituit [m 1Kb] Sabbato jejunium [n 1Kb] celebrari, quia Sabbato Dominus in sepulcro positus est, et discipuli ejus jejunaverunt. Hic constituit basilicam beatae Agnetis martyris a presbyteris Leopardo, et Paulino cum sollicitudine gubernari, et [o 1Kb] regi, et ornari. Et ex dispositione Vestinae tituli suprascripti presbyteris est concessa potestas. Hic fecit ordinationes quatuor per mensem Decembris, presbyteros 30, diaconos 12 [p 1Kb] , episcopos per diversa loca quinquaginta quatuor. Qui etiam sepultus est ad Ursum pileatum, V Kalendas Augusti, et cessavit episcopatus per dies 22.


XLIII. SANCTUS ZOSIMUS. ANNO CHRISTI 417, HONORII 13, THEODOSII 12
[2Kb] [Altaserra, Antonius: 2Kb] [Bencinus: 4Kb] [Binius, Severinus; Labbeus, Philippus: 1Kb] [Blanchinus, Franciscus: 36Kb] [Ciaconius, Alphonsus: 1Kb] [Pagus, Antonius: 13Kb] [Sommier, Claudius: 10Kb] [Col. 0173]

59 Zosimus, natione Graecus, ex patre Abrahamio, sedit annum unum, menses octo, dies viginti quinque [a 1Kb] . Hic multas constituit Ecclesias [b 1Kb] : et fecit constitutum, ut diaconi laevas tectas haberent de palliis linostimis, et per parochias concessa [c 1Kb] licentia cereos benedici [d 1Kb] . Et jussit [e 1Kb] ut nullus clericus poculum in publico propinaret, nisi tantum in cellis fidelium, maxime clericorum. Hic fecit ordinationem unam in Urbe per mensem Decembrem, presbyteros decem, diaconos tres, episcopos per diversa loca octo. Qui etiam sepultus est juxta corpus beati Laurentii martyris via Tiburtina VIII [f 1Kb] Kalendas Januarias [al. Junias], et cessavit episcopatus per dies 11 [g 1Kb] .


XLIV. SANCTUS BONIFACIUS. ANNO CHRISTI 419, HONORII 15, THEODOSII 12.
[4Kb] [Schelstratius, Emmanuel: 1Kb] [Altaserra, Antonius: 1Kb] [Binius, Severinus; Labbeus, Philippus: 1Kb] [Blanchinus, Franciscus: 21Kb] [Ciaconius, Alphonsus: 1Kb] [Pagus, Antonius: 13Kb] [Sommier, Claudius: 8Kb] [Col. 0185]

60 Bonifacius, natione Romanus, ex patre Jocundo presbytero, sedit annos tres, menses quatuor, dies tredecim [a 1Kb] . Hic sub contentione cum Eulalio ordinatur una die, et fuit dissensio in clero mensibus septem, et per dies quindecim [b 1Kb] . Eulalius vero ordinatur in basilica Constantiniana, Bonifacius autem in basilica Juliae. Eodem tempore audiens hoc Placidia Augusta cum filio suo Valentiniano Augusto, dum sederent Ravennae, retulit Honorio Augusto Mediolani sedenti, eodem tempore ambo Augusti missa auctoritate hoc praeceperunt, ut ambo exirent civitatem. Qui dum compulsi exissent, habitavit Bonifacius in coemeterio sanctae Felicitatis martyris via Salaria. Eulalius vero in civitate Antii ad sanctum Hermen. Veniente autem proximo die Paschae, praesumpsit Eulalius, eo quod ordinatus fuisset in basilica Constantiniana, et introivit Urbem, [Col. 0187] et baptizavit, et celebravit Pascha in basilica Constantiniana. Bonifacius vero, sicut consuetudo erat, celebravit baptismum Paschae in basilica sanctae martyris Agnetis. Hoc audito Augusti utrique miserunt, et [a 1Kb] ejecerunt Eulalium, et missa auctoritate revocaverunt Bonifacium in Urbem, et constituerunt Episcopum. Eulalium vero miserunt foras in Campaniam. Post annos tres, et menses octo defunctus est Bonifacius. Clerus autem et plebs petierunt Eulalium revocari, quod tamen non consensit Eulalius, Romam reverti. Qui etiam in eodem loco Campaniae post annum mortis Bonifacii, defunctus est. Hic Bonifacius constituit, ut nulla mulier, vel monacha [b 1Kb] pallia sacrata contingeret, aut lavaret, aut incensum poneret in ecclesia, nisi minister: nec servum clericum fieri, nec obnoxium curiae, vel cujuslibet rei.

61 Hic fecit oratorium in coemeterio sanctae Felicitatis, juxta corpus ejus, et ornavit sepulcrum sanctae martyris Felicitatis, et sancti Livanii [c 1Kb] , ubi et posuit haec: Patenam argenteam, pensantem libras viginti; scyphum argenteum pensantem libras decem; amam argenteam, pensantem libras tredecim; calices minores argenteos duos, pensantes libras quatuor; coronas argenteas tres, pensantes libras quindecim. Hic fecit ordinationem unam per mensem Decembris, presbyteros tredecim, diaconos tres, Episcopos per diversa loca sex et triginta. Qui etiam sepultus est in coemeterio sanctae Felicitatis martyris, via Salaria, octavo Kalendas Novembris; et cessavit episcopatus per dies novem.


XLV. SANCTUS COELESTINUS ANNO CHRISTI 423, THEODOSII 16.
[4Kb] [Schelstratius, Emmanuel: 1Kb] [Altaserra, Antonius: 1Kb] [Bencinus: 9Kb] [Binius, Severinus; Labbeus, Philippus: 1Kb] [Blanchinus, Franciscus: 25Kb] [Ciaconius, Alphonsus: 1Kb] [Pagus, Antonius: 50Kb] [Sommier, Claudius: 7Kb] [Col. 0199]

62 Coelestinus, natione Campanus [a 1Kb] , ex patre, Prisco, sedit annos * novem, mensem unum, dies novem [b 1Kb] . Hic fecit multa constituta, et constituit, ut centum quinquaginta psalmi David ante sacrificium psallerentur antiphonati [c 1Kb] , quod ante non fiebat, nisi tantum [d 1Kb] recitabantur Epistolae Pauli apostoli, et sanctum Evangelium, et sic missae fiebant. Hic fecit constitutum de omni Ecclesia, maxime et de regione [e 1Kb] quae hodie [f 1Kb] archivio Ecclesiae tenentur reconditae. Sic dedicavit basilicam Juliae [g 1Kb] , in qua obtulit post ignem reticum [h 1Kb] patenam argenteam pensantem libras quindecim; scyphos argenteos duos pensantes singuli libras octo; amas argenteas duas, pensantes singulae libras decem; [Col. 0201] candelabra argentea duo [a 1Kb] , pensantia singula libras triginta; cantharas cerostratas aereas 14 [b 1Kb] , pensantes singulae libras triginta; item coronas argenteas decem, pensantes singulae libras 10. Ad beatum Petrum [c 1Kb] , apostolum Pharum cantharum, pensantem libras viginti quinque ex argento purissimo. Cantharas argenteas cerostratas in gremio basilicae viginti quatuor, pensantes singulae libras viginti Hic fecit ordinationes tres per mensem Decembrem, presbyteros 32, diaconos 12, episcopos per diversa loca 46: qui etiam sepultus est in coemeterio Priscillae, via Salaria VIII Idus Aprilis, et cessavit episcopatus per dies 21 [d 1Kb] .


XLVI SANCTUS SIXTUS III. ANNO CHRISTI 432, THEODOSII 25, VALENTINIANI 8.
[10Kb] [Binius, Severinus; Labbeus, Philippus: 4Kb] [Blanchinus, Franciscus: 23Kb] [Ciaconius, Alphonsus: 1Kb] [Pagus, Antonius: 11Kb] [Blanchinus, Franciscus: 533Kb] [Sommier, Claudius: 5Kb] [Col. 0225]

[Col. 0225] 63 Sixtus tertius, natione Romanus, ex patre Sixto, sedit annos octo, dies 19 [a 1Kb] . Hic post annum primum, et menses octo, a quodam [b 1Kb] Basso incriminatus accusatusque est. Eodem tempore audiens hoc Valentinianus Augustus, jussit concilium sanctae synodi congregari, et facto conventu cum magna examinatione judicio synodico [c 1Kb] purgatus a quinquaginta sex episcopis, et condemnatus Bassus a synodo, ita tamen ut ad ultimum diem [d 1Kb] viaticum ei non negaretur propter humanitatem pietatis Ecclesiae. Hoc audiens Valentinianus Augustus cum matre sua Placida Augusta furore sancto commoti, proscriptione Bassum condemnaverunt, et omnia praedia facultatum ejus Ecclesiae catholicae sociaverunt. Qui Bassus nutu divinitatis intra menses tres defunctus moritur. Cujus corpus Sixtus episcopus cum linteaminibus, et aromatibus manibus suis tractans, recondensque [e 1Kb] sepelivit ad beatum Petrum apostolum in cubiculo parentum ejus.

64 Hic fecit [f 1Kb] basilicam sanctae Mariae, quae ab antiquis Liberii cognominabatur juxta macellum Libyae [g 1Kb] , ubi et obtulit haec: altare argenteum purissimum pensans libras trecentas; patenas argenteas tres, pensantes libras sexaginta; amas argenteas quatuor, pensantes libras sexaginta; scyphum aureum purissimum, pensantem libras quinquaginta; scyphos argenteos quinque, pensantes libras quinquaginta; calices ministeriales argenteos decem, pensantes singuli libras tres; aquaemaniles argenteos [h 1Kb] , pensantes singuli libras octo; coronam pharam ante altare argenteam, pensantem libras triginta; coronas argenteas pharales triginta quatuor, pensantes libras decem; candelabra argentea quatuor, pensantia libras viginti; thimiamaterium argenteum, pensans libras quinque; canthara cerostata aurochalca [i 1Kb] viginti quatuor, pensantia libras 15; possessionem scaurianam in territorio Gacitano [j 1Kb] , praestantem omnia inibi cum adjacentibus ad tignis solidos 312, et trimisium [k 1Kb] ; possessionem Marmoratam in territorio Praenestino, praestantem solidos centum quinquaginta duos; possessionem celeris in territorio Afilano [l 1Kb] , praestantem solidos centum, et undecim, et trimisium; Domum Palmati intra Urbem, juxta inibi basilicam cum balneo, et pristino [m 1Kb] , praestantem solidos 154; cervum argenteum in fonte [n 1Kb] fundentem aquam, pensantem libras triginta; omnia vasa baptismi sacrata argentea libras 15; coenacula regiae gradorum adhaerentia [o 1Kb] basilicae, vel quidquid videtur esse intrinsecus. Hic ornavit de argento confessionem beati Petri apostoli, quae habet libras quadringintas.

65 Hujus supplicatione obtulit Valentinianus Augustus imaginem auream [p 1Kb] cum duodecim portis, et apostolos duodecim, et Salvatorem in gemmis pretiosissimis ornatam super confessionem beati Petri apostoli. Fecit autem Valentinianus ex rogatu Sixti episcopi fastigium argenteum in basilica Constantiniana, quod a barbaris sublatum fuerat, quod pensabat libras quingentas et undecim [Col. 0227] [a 1Kb] . Hujus temporibus fecit Valentinianus Augustus confessionem beati Pauli apostoli ex argento purissimo, quae habet libras ducentas. Item fecit Sixtus episcopus confessionem beati Laurentii martyris cum columnis porphyreticis, et ornavit transennam [b 1Kb] , et altare, et confessionem sancti martyris Laurentii de argento purissimo. Fecit altare pensans libras quinquaginta; cancellos argeneos supra platonias porphyreticas, pensantes libras trecentas; absidam super cancellos cum statua beati Laurentii martyris argentea, pensantes libras ducentas. Fecit autem basilicam beato Laurentio, quod et Valentinianus Augustus concessit, ubi et obtulit dona haec: patenas argenteas tres, pensantes singulae libras viginti; amas argenteas tres, pensantes libras quindecim; scyphos argenteos quatuor, pensantes libras octo; scyphum aureum ornatum de margaritis, pensantem libras decem; calices argenteos ministeriales duodecim, pensantes libras duas; aquaemaniles argenteos, pensantes libras octo; ministerium ad baptismum vel poenitentiae ex argento pensantes libras quinque; concham aurochalcam, pensantem libras viginti; coronas argenteas pharales triginta, pensantes libras sex; pharacanthara argentea tria, pensantia singula libras quindecim; candelabra argentea duo, pensantia singula libras triginta; cantharas cerostatas in gremio basilicae aereas viginti quatuor; pharas aereas [c 1Kb] 21.

Hic fecit in basilica Constantiniana ornamentum super fontem, quod ante ibi non erat, id est epistylia marmorea, et columnas porphyreticas erexit, quas Constantinus Augustus congregatas dimisit, et jussit ut erigerentur, quas et versibus exornavit. Hic fecit platoniam in coemeterio Calixti, via Appia, ubi nomina episcoporum et martyrum scripsit commemorans [d 1Kb] . Hic fecit ordinationes in urbe Roma per mensem Decembris; presbyteros viginti octo, diaconos duodecim, episcopos per diversa loca quinquaginta duos. Et hujus temporibus fecit Petrus episcopus basilicam in Urbe sanctae Sabinae, ubi et fontem construxit. Qui etiam sepultus est via Tiburtina in crypta, juxta corpus beati Laurentii, et cessavit episcopatus per dies 22 [e 1Kb] . A morte Silvestri usque ad hunc primum Leonem sunt anni nonaginta novem, menses quinque, dies viginti sex [f 1Kb]


XLVII. SANCTUS LEO. ANNO CHRISTI 440, THEODOSII 33, VALENTINIANI 16.
[5Kb] [Bencinus: 30Kb] [Binius, Severinus; Labbeus, Philippus: 3Kb] [Blanchinus, Franciscus: 70Kb] [Figure: 73Kb] [Ciaconius, Alphonsus: 2Kb] [Pagus, Antonius: 27Kb] [Sommier, Claudius: 50Kb] [Schelstratius, Emmanuel: 1Kb] [Altaserra, Antonius: 2Kb] [Col. 0299]

66 Leo, natione Tuscus, ex patre Quintiano, sedit annos 21, mensem 1, dies 26 [a 1Kb] . Hujus temporibus fecit Demetria ancilla Dei basilicam sancto Stephano via Latina milliario 4 [b 1Kb] , in praedio suo. Hic invenit duas haereses, Eutychianam et Nestorianam, per quosdam episcopos. Hic ordinavit praecepta sua auctoritate, et misit ad Marcianum Augustum fidelem principem catholicum. Et facta collatione cum eodem principe, collecti sunt episcopi, et [c 1Kb] factum est concilium sanctum episcoporum in Chalcedona [d 1Kb] in martyrio sanctae Eufemiae [e 1Kb] , et congregati sunt 256 sacerdotes et alii, quorum chirographum cucurrit 406 episcopi, qui congregati una cum Thomo [f 1Kb] , hoc est fide apostolicae Ecclesiae Romanae cum chirographo sancti archiepiscopi Leonis. Sed et in praesentia [Col. 0301] catholici principis Marciani Augusti congregatum concilium numero 400 [a 1Kb] episcoporum, una cum Augusto Marciano. Qui exposuerunt fidem catholicam et apostolicam, duas naturas in uno Christo Deo simul et homine. In quo loco piissimus Augustus Marcianus, una cum uxore sua Augusta Pulcheria, deposita regia majestate, fidem suam exposuerunt ante conspectum sanctorum episcoporum. Ubi et damnaverunt Eutychem, Nestorium et Dioscorum. Et iterum fidem suam imperator Marcianus Augustus cum conjuge sua Pulcheria Augusta chirographo proprio fidem suam exponentes, postulaverunt sanctum Concilium, ut dirigerent ad beatissimum papam Leonem rogantes, ut fidem catholicam exponeret [b 1Kb] . Beatus vero Leo direxit fidei catholicae tomum et exposuit, damnans omnes haereses. Iterum multas epistolas fidei misit beatissimus Leo archiepiscopis, quae hodie reconditae in archivo [c 1Kb] tenentur. Hic firmavit frequenter suis epistolis Synodum Chalcedonensem. Ad Marcianum Augustum epistolas duodecim, ad Leonem Augustum epistolas 13, ad Flavianum episcopum epistolas octo [d 1Kb] , episcopis per Orientem epistolas decem et octo, per quas fidem confirmavit synodi.

67 Hic renovavit post cladem Vandalicam omnia ministeria sacrata argentea per omnes titulos conflata, hydrias sex, duas basilicae Constantinianae, duas basilicae B. Petri apostoli, duas basilicae B. Pauli apostoli: quas Constantinus Augustus obtulerat, quae pensaverunt singulae libras centum. Quae omnia vasa renovavit sacrata. Hic fecit cameram basilicae Constantinianae, et aliam cameram basilicae beati Petri ornavit, et basilicam beati Pauli apostoli [e 1Kb] renovavit, fecit autem et basilicam beato Cornelio episcopo, et martyri, juxta coemeterium Calixti, via Appia. Hic propter nomen Romanum suscipiens legationem ambulavit ad regem Unnorum [f 1Kb] , nomine Athilam [g 1Kb] , et liberavit totam Italiam a periculo hostium. Hic constituit monasterium apud B. Petrum apostolum, quae nuncupatur sanctorum Joannis et Pauli [h 1Kb] . Hic constituit ut monacha non acciperet velaminis capitis benedictionem, nisi probata fuerit in virginitate sexaginta annorum. Hic constituit super sepulcra apostolorum custodes, qui dicuntur cubicularii [i 1Kb] ex clero Romano. Hic fecit ordinationes quatuor in urbe Roma per mensem Decembris, presbyteros octuaginta et unum, diaconos unum et triginta, episcopos per diversa loca numero centum octuaginta quinque. Qui etiam sepultus est apud basilicam beati Petri apostoli III Idus Aprilis; et cessavit episcopatus dies 7 [j 1Kb] .


XLVIII. SANCTUS HILARUS. ANNO CHRISTI 461, LEONIS 5, SEVERI 1.
[8Kb] [Bencinus: 15Kb] [Binius, Severinus; Labbeus, Philippus: 2Kb] [Blanchinus, Franciscus: 16Kb] [Ciaconius, Alphonsus: 1Kb] [Pagus, Antonius: 6Kb] [Schelstratius, Emmanuel: 1Kb] [Altaserra, Antonius: 8Kb] [Col. 0345]

68 Hilarus, natione Sardus, ex patre Crispino, sedit annis sex, mensibus 3, diebus 10 [a 1Kb] . Hic fecit decretalem, et per universum Orientem sparsit Epistolas de [Col. 0347] fide catholica et apostolica, confirmans tres synodos Nicaenam, Ephesinam, et Chalcedonensem, vel [a 1Kb] tomum S. archiepiscopi Leonis, et damnavit Eutychetem, et Nestorium, et Dioscorum, vel omnes sequaces eorum, et omnes haereses, et confirmans auctoritatem [b 1Kb] et principatum sanctae sedis apostolicae. Hic fecit constitutum de Ecclesia in basilica ad sanctam Dei genitricem Virginem Mariam consulatu Basilisci et Hermenerichi, XVI Kalendas Decembris.

69 Hic fecit oratoria tria in baptisterio basilicae Constantinianae, S. Joannis Baptistae, et S. Joannis evangelistae, et S. Crucis, omnia ex argento et lapidibus pretiosis. Confessionem sancti Joannis Baptistae fecit ex argento, quae pensabat libras centum, et crucem auream. Et confessionem S. Joannis evangelistae fecit ex argento, quae pensabat libras 100, et crucem auream: et in ambobus oratoriis januas aereas, et argento clusas. In oratorio S. Crucis fecit confessionem, ubi lignum Dominicum posuit, cum cruce aurea, cum gemmis, quae pensabat pondus librarum 20. Fecit ex argento purissimo in confessione januas pensantes pondus librarum 50; supra confessionem aureum arcum qui pensabat libras 4, quem portant columnae onychinae, ubi stat agnus aureus, pensans libras duas; coronam auream ante confessionem. Pharos cum delphinis, quae pensant libras quinque; lampadas aureas numero quatuor, pensantes libras duas; nymphaeum, et triporticum ante oratorium S. Crucis, ubi sunt columnae mirae magnitudinis, quae dicuntur hecaton, penta; lacus, et conchas triantas [c 1Kb] 2 cum columnis porphyreticis ragiatis [d 1Kb] , foratis [e 1Kb] aquam fundentes, et in medio lacum porphyreticum cum concha assirta [f 1Kb] in medio aquam fundentem, circumdatam a dextris, vel sinistris; in medio cancellis aereis, et columnis cum fastigiis, et epistyliis undique ornatum ex musivo, et columnis Aquitanicis, et tripolitis, et porphyreticis? Ante confessionem beati Joannis coronam argenteam, pensantem libras viginti; pharumcantharum [g 1Kb] , pensantem libras viginti quinque.

70 Item ad sanctum Joannem intra sanctum fontem lucernam auream cum nixis [h 1Kb] luminum decem, pensantem libras quinque; cervos argenteos tres fundentes aquam, pensantes sing. libr. triginta; turrem argenteam cum delphinis, pensan. libras sexaginta; columbam auream, pensan. libras 21. In basilicam Constantinianam pharacanthara argentea, quae pendent ante altare decem, pensan. singula libras viginti; scyphum aureum, pensan. libras sex; calices aureos, pensan. singuli libr. 1; scyphos argenteos duos [i 1Kb] pensan. singuli libras decem; alium scyphum aureum, pensan. libr. quinque; calices ministeriales argenteos viginti, pensan. singuli lib. 2; amas argenteas quinque, pensantes libras decem. Ad beatum Petrum apostolum, scyphum aureum, pensan. libras quindecim, alium scyphum aureum cum gemmis prasinis et hiacynthinis, pensantem libr. quatuor; calices argenteos ministeriales decem, pensan. sing. lib. 2; amas argenteas duas, pensan. sing. libras octo; pharacanthara argentea viginti quatuor, pensan. singula libras quinque; ad beatum Paulum apostolum scyphum aureum, pensan. sing. libras quinque; scyphos argenteos quatuor, pensan. sing. libras sex; calices ministeriales argenteos decem, pensantes sing. libras septem; amas argenteas duas, pensantes sing. libras decem. Ad beatum Laurentium martyrem scyphum aureum cum gemmis prasinis, et hiacynthinis, pensan. libras quatuor; lucernam auream nixorum decem, pensan. libras quinque; scyphum aureum purissimum, pensan. libr. quinque; lampadas aureas duas, pensan. sing. libr. 1; [j 1Kb] pharamcantharam auream, pensan. lib. 2; turrem argenteam [Col. 0349] cum delphinis, pensan. libras viginti quinque; scyphos argenteos tres, pensantes sing. libras triginta quatuor; calices argenteos ministeriales duodecim, pens. sing. lib. 2; altare argenteum, pensan. libr. quadraginta; lampadas argenteas decem, pensan. libr. 2; amas argenteas duas, pensantes libras decem; in basilica beati Laurentii martyris pharacanthara argentea decem, pensantia singula libras decem, canthara aerea 26; Ministeria ad baptismum argentea, libras decem; phara aerea, libras quinquaginta.

71 In urbe Roma constituit ministeriales, qui circuirent constitutas stationes. Scyphum aureum ansatum, pensantem libras octo; scyphos argenteos per titulos viginti quinque, pensan. sing. lib. decem; amas argenteas viginti quinque, pensantes singulae libras decem; calices argenteos ministeriales quinquaginta, pensantes sing. libr. duas. Haec omnia in basilica Constantiniana, vel ad sanctam Mariam constituta recondidit. Hic fecit monasteria ad sanctum Laurentium, et Balneum, et Praetorium [a 1Kb] sancti Stephani. Fecit autem oratorium sancti Stephani in baptisterio Lateranensi. Fecit autem et bibliothecas duas in eodem loco. Item monasterium intra Urbem ad [b 1Kb] Lunam. Hic fecit ordinationem in Urbe per mensem Decembris, presbyteros viginti quinque, diaconos sex, episcopos per diversa loca viginti duos. Qui etiam sepultus est ad sanctum Laurentium in crypta juxta corpus beati episcopi Sixti; et cessavit episcopatus per dies decem.


XLIX. SANCTUS SIMPLICIUS. ANNO CHRISTI 467, LEONIS 2, ANTEMII 1.
[3Kb] [Altaserra, Antonius: 5Kb] [Bencinus: 33Kb] [Binius, Severinus; Labbeus, Philippus: 1Kb] [Blanchinus, Franciscus: 20Kb] [Ciaconius, Alphonsus: 2Kb] [Pagus, Antonius: 16Kb] [Sommier, Claudius: 10Kb] [Col. 0361]

72 Simplicius, natione Tiburtinus, ex patre Castino, sedit annos quindecim, dies septem [a 1Kb] . Hic dedicavit basilicam S. Stephani in Coelio monte in urbe [Col. 0363] Roma, et basilicam beati Andreae apostoli juxta basilicam sanctae Mariae, et aliam basilicam sancti Stephani juxta basilicam sancti Laurentii, et aliam basilicam intra Urbem, juxta palatium Licinianum beatae martyris Bibianae, ubi corpus ejus requiescit. Hic constituit ad sanctum Petrum apostolum, et ad sanctum Paulum apostolum, et ad sanctum Laurentium martyrem hebdomadam [a 1Kb] , ut presbyteri manerent ibi propter poenitentes, et baptismum. Regionem tertiam ad sanctum Laurentium; [b 1Kb] regionem primam ad sanctum Paulum; regionem sextam, vel septimam, ad sanctum Petrum. Sub hujus episcopatu venit relatio de Graecia ab Acacio Constantinopolitano episcopo, et affirmavit Petrum Alexandrinae urbis Eutychianistam haereticum, facta petitione ab Acacio Episcopo chirographo ejus constructa. Eodem tempore fuit Ecclesia prima, hoc est sedis apostolicae exsecutrix [c 1Kb] . Tunc Simplicius Episcopus praesul hoc audiens damnavit Petrum Alexandrinum, eo quod Acacius innumerabilia crimina affirmabat, ita tamen ut poenitentiae reservaret tempus. Eodem tempore rescripsit Timotheus catholicus, et Acacius, dicentes quod etiam in morte Proterii catholici Petrus esset permistus. Tunc archiepiscopus Simplicius dissimulans, nunquam rescripsit Acacio, sed damnavit Petrum exspectans tempus poenitentiae. Hic fecit in Ecclesia Romana scyphum aureum, pensantem libras quinque. Canthara argentea ad beatum Petrum apostolum sexdecim, pensantia singula libras duodecim. Hic fecit ordinationes tres in urbe Roma per mensem Decembris et Februarii, Presbyteros quinquaginta novem [d 1Kb] , diaconos undecim, episcopos per diversa loca septem [e 1Kb] et triginta. Hic sepultus est in basilica beati Petri apostoli VI Nonas Martii, et cessavit Episcopatus dies sex.


L. SANCTUS FELIX III. ANNO CHRISTI 476, ZENONIS IMP. 10, ODOACRIS REGIS 8.
[3Kb] [Altaserra, Antonius: 2Kb] [Bencinus: 101Kb] [Binius, Severinus; Labbeus, Philippus: 1Kb] [Blanchinus, Franciscus: 10Kb] [Ciaconius, Alphonsus: 1Kb] [Pagus, Antonius: 13Kb] [Sommier, Claudius: 20Kb] [Col. 0385]

73 Felix tertius, natione Romanus, ex patre Felice presbytero, de titulo Fasciolae, sedit annos octo, menses undecim, dies viginti tres [a 1Kb] Hic fuit temporibus Odoacris regis usque ad tempora Theodorici. Hic fecit basilicam sancti Agapiti juxta basilicam sancti Laurentii martyris. Sub hujus episcopatu iterum venit relatio de Graecia Petrum Alexandrinum revocatum ab Acacio episcopo Constantinopolitano [b 1Kb] . Tunc venerabilis Felix archiepiscopus sedis apostolicae urbis Romae mittens defensorem cum concilio sedis suae, facto concilio, damnavit Acacium Constantinopolitanum, et Petrum Alexandrinum. Post annos tres iterum venit relatio ab imperatore Zenone, ut poenitens rediret Acacius. Tunc papa Felix misit duos episcopos Mesenum [c 1Kb] , et Vitalem, ut si invenirent complicem Petri Acacium, damnarent eos. Qui dum introissent in civitatem Heracleam, corrupti sunt pecunia, data suprascriptis episcopis, et non fecerunt secundum praeceptum sedis apostolicae. Venientibus vero Romam ad sedem apostolicam, eodem tempore venerabilis Felix papa fecit synodum, et operata est discussio, et invenit indicium ambos episcopos [d 1Kb] , id est Mesenum et Vitalem, reos et corruptos pecunia [e 1Kb] , et ejecit Mesenum, et Vitalem episcopos a communione. Tunc Mesenus episcopus non se tacuit corruptum pecunia. Hoc factum est tempore Odoacri regis. Hic fecit ordinationes duas in urbe Roma per mensem Decembrem, presbyteros viginti octo, diaconos quinque, episcopos per diversa loca numero triginta et unum. Hic sepultus est in basilica beati Pauli apostoli, et cessavit episcopatus dies quinque. Et post transitum ejus factum est a presbyteris, et diaconibus constitutum de omni Ecclesia, ut nullus aliquando in ea causa praesumeret se festinum ostendere de ea re, quae aliquando ad requisitionem pervenire debet.


LI. SANCTUS GELASIUS. ANNO CHRISTI 482, ANASTASII IMP. 1, ODOACRIS REG. 16.
[5Kb] [Schelstratius, Emmanuel: 1Kb] [Altaserra, Antonius: 3Kb] [Bencinus: 4Kb] [Binius, Severinus; Labbeus, Philippus: 4Kb] [Blanchinus, Franciscus: 102Kb] [Ciaconius, Alphonsus: 1Kb] [Pagus, Antonius: 17Kb] [Sommier, Claudius: 30Kb] [Col. 0413]

74 Gelasius, natione Afer, ex patre Valerio, sedit annos quatuor, menses octo, dies novem [a 1Kb] . Fuit autem temporibus [b 1Kb] Theodorici regis et Zenonis Augusti. Hujus temporibus inventa est Ecclesia sancti Angeli in Monte Gargano. Hujus temporibus inventi sunt [c 1Kb] Manichaei in urbe Roma, quos exsilio deportari praecepit. Quorum codices ante fores basilicae sanctae Mariae incendio concremavit. [d 1Kb] Hic sub gestam synodicam revocavit Mesenum episcopum ad communionem, et restituit eum Ecclesiae suae sub satisfactione libelli, et purgatus est receptus. Hic fuit amator cleri, et pauperum, et clerum ampliavit. Hic liberavit a periculo et fame civitatem Romanam. Hic fecit constitutum de [Col. 0415] omni Ecclesia. [a 1Kb] Hujus temporibus iterum venit relatio de Graecia, eo quod multa mala et homicidia fierent a Petro et Acacio. Eodem tempore fulgens Joannes Alexandrinus [b 1Kb] venit Romam ad sedem apostolicam. Ipsis temporibus beatus Gelasius suscepit Joannem, et iterum misit, et damnavit in perpetuum Acacium, et Petrum, si non poeniterent. Tamen exspectans sedis apostolicae satisfactionem secundum humanitatem primae sedis Ecclesiae. Hic dedicavit basilicam sanctae Euphemiae martyris in civitate Tiburtina milliario vigesimo ab urbe Roma. Dedicavit autem et basilicam sanctorum Nicandri et Eleutherii via Lavicana in fundum Villa pertusa [c 1Kb] ; et aliam basilicam sanctae Mariae via Laurentina in fundum [d 1Kb] Crispini milliaro ab urbe Roma vigesimo. Sub hujus episcopatu clerus crevit. Hic fecit ordinationes duas in urbe Roma per menses Februarii et Decembris, presbyteros triginta duos, diaconos duos, episcopos per diversa loca numero sexaginta septem. Qui etiam sepultus est in basilica beati Petri apostoli XI Kalendas Decembris. Hic fecit tractatus et hymnos, sicut beatus Ambrosius episcopus, et libros [e 1Kb] adversus Eutychen et Nestorium, qui hodie in bibliotheca, et Ecclesiae archivo reconditi tenentur, et post obitum ejus cessavit episcopatus dies octo [f 1Kb] .


LII. S. ANASTASIUS. ANNO CHRISTI 497, ANASTASII IMP. 7, THEODORICI REGIS 5.
[1Kb] [Bencinus: 13Kb] [Binius, Severinus; Labbeus, Philippus: 3Kb] [Blanchinus, Franciscus: 15Kb] [Ciaconius, Alphonsus: 2Kb] [Pagus, Antonius: 7Kb] [Sommier, Claudius: 5Kb] [Col. 0439]

75. Anastasius, natione Romanus, ex patre Petro, de regione Quinta Tauma caput Tauri, sedit annum unum, menses undecim, dies viginti quatuor [a 1Kb] . Hic fuit temporibus Theodorici regis. Hic fecit confessionem beati Laurentii martyris ex argento, quae pensabat libras centum [b 1Kb] . Eodem tempore multi clerici et presbyteri se a communione ipsius erexerunt [c 1Kb] , eo quod communicasset sine concilio episcoporum, vel presbyterorum, vel cleri cunctae Ecclesiae catholicae, diacono Thessalonicensi nomine Fotino [d 1Kb] , qui communis erat Acacio [e 1Kb] , et quia voluit occulte revocare Acacium, et non potuit, qui nutu divino percussus est. Hic fecit ordinationem unam in urbe Roma, per mensem Decembrem, presbyteros duodecim, episcopos per diversa loca sexdecim. Qui sepultus est in basilica beati Petri apostoli XIII Kalendas Decembris, et cessavit episcopatus dies quatuor.


LIII. SANCTUS SYMMACHUS. ANNO CHRISTI 498, ANASTASII IMP. 8 THEODOR. REGIS 5.
[9Kb] [3Kb] [Binius, Severinus; Labbeus, Philippus: 4Kb] [Blanchinus, Franciscus: 17Kb] [Ciaconius, Alphonsus: 2Kb] [Sommier, Claudius: 19Kb] [Altaserra, Antonius: 50Kb] [Bencinus: 5Kb] [Pagus, Antonius: 9Kb] [Schelstratius, Emmanuel: 1Kb] [Col. 0451]

76 Symmachus, natione Romanus [a 1Kb] ex patre Fortunato, sedit annos 15, [b 1Kb] menses octo, dies 26. Hic fuit temporibus Theodorici regis; et Anastasii Augusti a die X kalendarum Decembriarum usque in diem XIV kalendarum Augustarum. Hic sub contentione ordinatus est uno die cum Laurentio: Symmachus in basilica Constantiniana, Laurentius vero in basilica beatae Mariae. Ex qua causa separatus est clerus [c 1Kb] , et divisus est senatus. Alii cum Symmacho, alii vero cum Laurentio. Et facta contentione hoc constituerunt [d 1Kb] partes, ut ambo ad Ravennam pergerent [e 1Kb] , ad judicium regis Theodorici, qui dum ambo introissent in Ravennam, hoc judicium aequitatis invenerunt:---Ut qui primo ordinatus fuisset, vel ubi pars maxima cognosceretur, ipse sederet in sede apostolica. Quod tandem aequitas in Svmmacho invenit cognitionem [f 1Kb] veritatis. Et actus est praesul Symmachus.

77 Eodem tempore papa Symmachus [g 1Kb] congregavit synodum, et constituit Laurentium in [h 1Kb] Nuceriam civitatem episcopum, intuitu misericordiae. Post annos vero 4 zelo ducti aliqui ex clero, et alii ex senatu, maxime Festus et Probinus, incriminarunt Symmachum, et subornaverunt testes falsos, quos miserunt Ravennam ad regem Theodoricum, accusantes beatum Symmachum, et occulte revocaverunt Laurentium, post libellum Romae factum, et fecerunt schisma, et divisus est iterum clerus. Et alii communicabant Symmacho, alii Laurentio. Tunc Festus et Probinus senatores miserunt relationem regi, et coeperunt agere, ut visitatorem daret rex sedis apostolicae. Tunc rex dedit Petrum [i 1Kb] Alticinae civitatis episcopum, quod canones prohibebant. Eodem tempore beatus Symmachus [k 1Kb] congregavit episcopos centum et quindecim, et facta synodo, purgatur a crimine falso. Et damnatur Petrus [l 1Kb] Altinus invasor sedis apostolicae, et Laurentius Nucerinus, quia vivo episcopo Symmacho pervaserunt sedem ejus. Tunc ab omnibus episcopis, et presbyteris, et diaconibus, et omni clero, vel plebe [m 1Kb] reintegratur sedi apostolicae beatus Symmachus, ut cum gloria apud beatum Petrum sederet praesul.

78 Eodem tempore Festus caput senatus exconsul, et Probinus exconsul, coeperunt intra urbem Romam pugnare cum aliis senatoribus, et maxime cum Fausto exconsule, et caedes, et homicidia in clero ex invidia fiebant. Qui vero communicabant beato Symmacho juste, publice qui inventi fuissent intra Urbem gladio occidebantur. Etiam et sanctimoniales mulieres, et virgines deponentes de monasteriis, vel de habitaculis suis, denudantes sexum femineum caedibus plagarum afflictas vulnerabant, et omni die pugnas contra Ecclesiam in medio civitatis gerebant. Etiam multos sacerdotes occiderunt, inter quos Dignissimum et Gordianum presbyteros ad vincula [n 1Kb] sancti Petri apostoli, et ad sanctos Joannem et Paulum, quos fustibus, et gladio interfecerunt [o 1Kb] , et multos alios Christianos, ita ut nulli esset securitas, die vel nocte, de clero in civitate ambulare. Solus autem Faustus exconsul pro Ecclesia pugnabat. [p 1Kb] Post haec omnia beatus Symmachus invenit Manichaeos in urbe Roma, quorum omnia simulacra, vel codices ante fores basilicae Constantinianae incendio concremavit, et eos ipsos exsilio relegavit. Fuit autem a consulatu Paulini, usque ad consulatum senatoris.

79 Hic fecit basilicam sancti Andreae apostoli apud beatum Petrum apostolum, ubi fecit tigurium [q 1Kb] ex argento et confessionem, pensan. libras centum et vigenti; arcus [Col. 0453] argenteos tres, pensan. sing. libr. sexaginta; oratorium sancti Thomae apostoli ex argento, pens. libr. 300; in confessio ne [a 1Kb] libr. vigenti; arcum argenteum, pensán. pensan libr. sexdecim; confessionem sancti Cassiani, et sanctorum Prothi, et Hyacinthi ex argento, pensan. libras viginti; arcum argenteum, pens. lib. 12; oratorium sancti Apollinaris ex argento, et confessionem cum arcu ex argento, pens. libr. triginta; Oratorium sancti [b 1Kb] Sosii ex argento in confessione, pens. libr. viginti. Item ad fontem in basilica beati Petri apostoli, oratorium sanctae crucis ex argento, confessionem, et crucem ex auro cum gemmis, ubi inclusit lignum Dominicum, ipsa crux aurea pensan. libr. decem. Fecit autem oratoria duo sancti Joannis Baptistae, et sancti Joannis Evangelistae in quorum confessione arcus argenteos posuit, pensan. libr. triginta [c 1Kb] Quae cubicula omnia a fundamento perfecta construxit. Basilicam vero beati Petri marmoribus ornavit; et cantharum beati Petri cum quadriporticu marmoribus ornavit, et ex musivo agnos, et cruces, et palmas [d 1Kb] ornavit. Ipsum vero atrium omne compaginavit; gradus vero ante fores basilicae beati Petri ampliavit, et alios gradus construxit, sub tigno dextra, laevaque. Item in eodem loco episcopia dextra laevaque fecit; item sub gradus in atrio alium cantharum foris in vulgo campi posuit, et ad usum necessitatis humanae fecit; item et alios gradus ascendentibus ad beatum Andream fecit, et cantharum posuit; hic fecit basilicam sanctae martyris Agathae via Aurelia [e 1Kb] in fundum Lardarum, et a fundamento cum fonte construxit, ubi posuit arcus argenteos duos. Eodem tempore fecit basilicam sancti Pancratii, ubi et fecit arcum argenteum, qui pensabat libr. quindecim; fecit autem in eodem loco balneum; item apud beatum apostolum Paulum, in basilica renovavit absidam, quae in ruinam imminebat, et post confessionem pictura ornavit. Et cameram fecit, et matroneum, et super confessionem imaginem argenteam cum Salvatore, et duodecim apostolos posuit, qui pensabant libras centum viginti; et ante fores basilicae gradus fecit in atrio, et cantharum; et post absidam aquam introduxit, ubi et balneum a fundamento fecit.

80 Intra civitatem Romanam basilicam sanctorum Silvestri et Martini a fundamento construxit juxta Thermas Trajanas, ubi et super altare [f 1Kb] tigurium argenteum fecit, pensan. libr. 120, arcus argentos 12 qui pensabant singuli libr. decem; confessionem argenteam, quae pensan. libr. 15. Ad beatum Joannem et Paulum fecit gradus post absidam; item ad archangelum Michaelem basilicam ampliavit, et gradus fecit, et introduxit aquam; item ad sanctam Mariam; oratorium sanctorum Cosmae et Damiani a fundamento construxit; item in via Tiburtina milliario vigesimo septimo ab Urbe Roma, rogatus ab [g 1Kb] Alvino et Glafira illustribus de proprio facientibus a fundamento basilicam beato Petro in fundum Pacinianum dedicavit; item ad beatum Petrum, et beatum Paulum apostolos, et ad sanctum Laurentium martyrem pauperibus habitacula construxit. Item ad beatum Petrum viginti canthara argentea fecit, pensan. singula libras quindecim, et arcus 22 pensan. sing. libr. viginti. Hic reparavit basilicam sanctae Felicitatis, [h 1Kb] quae jam in ruinam imminebat; hic absidam beatae Agnetis, quae in ruinam imminebat, et omnem basilicam renovavit.

81 Hic constituit ut omni die Dominico, vel natalitiis martyrum hymnus diceretur angelicus, id est Gloria in excelsis Deo. Hic fecit coemeterium Jordanorum in melius propter corpus sancti Alexandri; hic omni anno per Africam, vel Sardiniam ad episcopos, qui in exsilio erant retrusi, pecuniam et vestes ministrabat; hic captivos per Liguriam, et Mediolanum, et per diversas provincias [i 1Kb] pecunia redemit, et dona multiplicavit, et dimisit; hic fecit ordinationes quatuor in urbe Roma per menses Decembrem et Februarium, presbyteros nonaginta duos, diaconos sexdecim, episcopos per diversa loca centum [k 1Kb] et septem. Qui etiam sepultus est in basilica beati Petri apostoli, et cessavit episcopatus dies septem, qui etiam in pace confessor quievit.


LIV. SANCTUS HORMISDA. ANNO CHRISTI 514, ANASTASII 24, THEODORICI 22.
[8Kb] [Bencinus: 79Kb] [Binius, Severinus; Labbeus, Philippus: 4Kb] [Blanchinus, Franciscus: 26Kb] [Ciaconius, Alphonsus: 1Kb] [Sommier, Claudius: 21Kb] [Altaserra, Antonius: 8Kb] [Pagus, Antonius: 17Kb] [Schelstratius, Emmanuel: 2Kb] [Col. 0473]

82 Hormisda, natione Campanus, ex patre Justo de civitate Frisilone [a 1Kb] , sedit annos 8, dies 17 [b 1Kb] . Fuit autem temporibus regis Theodorici et Anastasii Augusti, a consulatu Senatoris usque ad consulatum Symmachi et Boetii. Hic composuit clerum, et psalmos [c 1Kb] erudivit; hic fecit basilicam in territorio Albanense in possessionem Fontis [d 1Kb] ; Eodem tempore ex constituto synodi misit in Graeciam, humanitatem ostendens sedis apostolicae, quia Graeci obligati erant sub vinculo anathematis propter Petrum Alexandrinum, et Acacium Constantinopolitanum episcopos sub Joanne episcopo Constantinopolitano cum concilio regis Theodorici [e 1Kb] , direxit quoque Ennodium episcopum Ticinensem, et Fortunatum episcopum Catenensem, et Venantium presbyterum urbis Romae, et Vitalem diaconum sedis apostolicae, et Hilarum [f 1Kb] notarium sedis suprascriptae. Euntesque ad Anastasium Augustum, nihil egerunt. Idem secundo misit Ennodium ipsum, et Peregrinum episcopum Mezenensem [g 1Kb] , portantes epistolas confortatorias [h 1Kb] fidei, et contestationes secretas numero 19, et textum libelli, in quo libello noluit consentire Augustus Anastasius, quia et ipse in haeresim Eutychianam communicaverat.

83 Voluit itaque eosdem legatos per remunerationem corrumpere. [i 1Kb] Legati vero sedis apostolicae, contempto Anastasio Augusto, nullatenus consenserunt accipere pecunias, nisi satisfactionem sedis apostolicae operaretur. Tunc imperator repletus furia ejecit eos per posterulam [j 1Kb] , et imposuit eos in navim periculosam [k 1Kb] cum militibus, et magistrianis, et praefectianis [l 1Kb] , nomine [m 1Kb] Heliodorum et Demetrium. Qui [n 1Kb] hoc dedit eis in mandatis imperator Anastasius, ut nullam civitatem ingrederentur. Legati vero sedis apostolicae secretius suprascriptas epistolas fidei 19 per manus monachorum orthodoxorum exposuerunt per omnes civitates. Quas tamen epistolas ab episcopis civitatum, qui erant complices Anastasii Augusti timore omnes eas epistolas fidei pro crimine Constantinopolim direxerunt [o 1Kb] . Furore repletus Anastasius Augustus contra papam Hormisdam inter alia sacra sua hoc scripsit dicens: Nos jubere volumus, non nobis juberi. Eodem tempore nutu divinitatis percussus est fulmine divino Anastasius imperator, et obiit. Sumpsit itaque imperium Justinus orthodoxus, et direxit auctoritatem suam ad papam Hormisdam sedis apostolicae per Gratum [p 1Kb] , et illustrem nomine, sperans a sede apostolica, ut [q 1Kb] reintegraretur pax Ecclesiarum

84 Tunc Hormisda episcopus cum consilio regis Theodorici [r 1Kb] direxit a sede apostolica Germanum Capuanum episcopum, et Joannem, et Blandum presbyteros, et Felicem, et Dioscorum diaconos sedis apostolicae, et Petrum Notarium. Quos monitos ex omni parte fidei, et textum libelli poenitentiae [s 1Kb] , qui venientes [t 1Kb] juxta Constantinopolim, tanta gratia fidei refulsit [u 1Kb] ut multitudo monachorum orthodoxorum, et illustrium virorum maxima multitudo occurreret. In quibus et Justinus imperator, et Vitalianus consul simul occurrerunt a Castello Rotundo [v 1Kb] , qui dicitur [x 1Kb] usque in civitatem Cons antinopolim, cum gloria et laudibus. Qui ingressi una cum Grato illustri, suscepti sunt a Justino Augusto orthodoxo cum gloria. Omnis itaque clerus una cum episcopo Joanne [Col. 0475] Constantinopolitano, gavisus est, sentientes eo quod gratanter [a 1Kb] suscepti sunt: etiam sentientes et ii qui erant complices Acacii, incluserunt se in Ecclesia majori, quae vocatur Sancta Sophia. Et consilio facto mandaverunt imperatori, dicentes: Nisi nobis reddita fuerit ratio quare damnatus est episcopus noster Acacius, nullatenus consentimus sedi apostolicae. Hic papa Hormisda perrexit ad regem Theodoricum Ravennam, et cum ejus consilio misit auctoritatem ad Justinum imperatorem, et vinculum [b 1Kb] chirographi, et textum libelli, reintegravit ad unitatem sedis apostolicae, damnantes Petrum et Acacium, vel omnes haereses. Hic invenit Manichaeos, quos etiam discussos cum examinatione plagarum exsilio deportavit. Quorum codices ante fores basilicae Constantinianae incendio concremavit. Hujus temporibus episcopatus in Africa post annos septuaginta quatuor revocatus est, qui ab haereticis fuerat exterminatus.

85 Eodem tempore venit regnum cum [c 1Kb] gemmis pretiosis a rege Francorum Clodoveo Christiano donum beato Petro apostolo: sub hujus episcopatu multa vasa aurea, vel argentea venerunt de Graecia, et Evangelia cum Tabulis aureis, cum gemmis pretiosis, quae pensan. libr. 15; patenam auream cum hiacynthis, quae pensan. libr. 25; scyphum aureum cum gemmis, pensan. lib. octo; scyphum aureum circumdatum regno [d 1Kb] pensan. lib. octo, scyphos argenteos tres deauratos, pensan. sing. lib. quinque; patenas argenteas duas, pensan. libr. vinginti quinque; gabata electrina, pensan. libr. 2; thecas Cyrei aureas duas, pensan. sing. libr. sex; pallia olobera blattea [e 1Kb] cum tabulis auro tectis de chlamyde, vel de stola imperiali suffitorium [f 1Kb] super confessionem beati Petri apostoli. Haec omnia a Justino Augusto orthodoxo votorum gratia oblata sunt.

86 Eodem tempore Theodoricus rex obtulit beato Petro apostolo cerostata [g 1Kb] argentea duo, pensan. libras septuaginta. Eodem tempore fuit [h 1Kb] papa Hormisda apud beatum Petrum apostolum trabem, quam ex argento cooperuit, quae pensan. libras mille, et quadraginta. Hic fecit in basilica Constantiniana arcum argenteum ante altare, qui pensabat. libr. viginti; canthara argentea sexdecim, pensan. singul. libras quindecim. Item ad beatum Paulum fecit arcus argenteos duos, pensan. singuli libras viginti; canthara argentea 15, pensan. sing. lib. 15; amas argenteas tres, pensan. sing. lib. 10; scyphos argenteos stationales sex cum ducibus [i 1Kb] , pens. sing. lib. sex. Hic fecit ordinationes in urbe Roma per mensem Decemb. presbyteros 21, episcopos per diversa loca quinquaginta quinque. Qui etiam sepultus est in basilica beati Petri apostoli octavo idus Augusti, consulatu Maximi [j 1Kb] , et cessavit episcopatus dies septem.


LV. SANCTUS JOANNES. ANNO CHRISTI 523, JUSTINI IMP. 6, THEODORICI 31.
[8Kb] [Schelstratius, Emmanuel: 1Kb] [Bencinus: 12Kb] [Binius, Severinus; Labbeus, Philippus: 5Kb] [Blanchinus, Franciscus: 5Kb] [Ciaconius, Alphonsus: 2Kb] [Sommier, Claudius: 8Kb] [Pagus, Antonius: 2Kb] [Col. 0513]

87 Joannes, natione Tuscus, ex patre Constantio, sedit annos duos, menses octo, dies 22 [a 1Kb] , a consulatu Maximi usque ad consulatum Olybrii, temporibus Theodorici regis et Justini Augusti Christiani. Hic vocatus est a rege Theodorico Ravennam. [b 1Kb] Quem ipse rex rogans misit in legationem Constantinopolim ad Justinum imperatorem orthodoxum, quia eodem tempore Justinus imperator vir religiosus summo ardoris amore religionis Christianae voluit haereticos extricare. Nam summo fervore Christianitatis hoc consilio usus est, ut Ecclesias Arianorum catholicas consecraret. Pro hac causa haereticus rex Theodoricus audiens hoc exarsit [c 1Kb] , et voluit totam Italiam gladio exstinguere. Eodem tempore Joannes papa aegrotus infirmitate cum fletu ambulavit, et senatores, et consules cum eo, id est Theodorus, Importunus, Agapitus exconsul [d 1Kb] , et alius Agapitus patricius, qui hoc accipientes in mandatis legationem, ut redderentur Ecclesiae haereticis in partibus Orientis, quod si non, omnem Italiam gladio perderet. Qui dum ambulassent cum Joanne papa, occurrerunt beato Joanni milliario 12 omnis civitas cum cereis et crucibus in honorem beatorum apostolorum Petri et Pauli. Quia veteres Graecorum hoc testificabantur, dicentes, a tempore Constantini Augusti, [Col. 0515] et beato Silvestro episcopo sedis apostolicae, usque ad Justini Augusti tempora non meruisse partes Graeciarum beati Petri apostoli vicarium suscepisse cum gloria.

88 Tunc Justinus Augustus dans honorem Deo humiliavit se pronus [a 1Kb] , et adoravit beatissimum papam Joannem. Eodem tempore beatus Joannes papa cum senatoribus suprascriptis cum grandi fletu rogaverunt Justinum Augustum, ut legatio acceptabilis esset in conspectu ejus. Qui vero papa Joannes, vel senatores viri religiosi omnia meruerunt, et liberata est Italia a rege Thodorico haeretico. Justinus imperator tamen gaudio repletus est, quia meruit temporibus suis vicarium beati Petri apostoli videre regno suo, de cujus manibus cum gloria coronatus est Justinus Augustus. Eodem tempore cum hi suprascripti, id est papa Joannes cum senatoribus, Theodoro exconsule, Importuno exconsule, Agapito exconsule (Agapito patricio defuncto Thessalonicae), positi essent Constantinopoli, Theodoricus rex haereticus tenuit duos senatores praeclaros, et exconsules Symmachum et Boetium, et occidit, interficiens gladio [b 1Kb]

89 Eodem tempore revertens Joannes venerabilis papa, et senatores cum gloria, dum omnia obtinuissent a Justino Augusto, rex Theodoricus haereticus cum grandi dolo et odio suscepit eosdem, papam Joannem et senatores, quos etiam gladio voluit interficere, sed metuebat indignationem Justini Augusti: quos tamen in custodiam omnes afflictos cruciavit [c 1Kb] , ita ut beatissimus Joannes episcopus primae sedis papa in custodia afflictus deficiens moreretur. Qui defunctus est Ravennae in custodia XV [d 1Kb] Kalendas Junias martyr. Post hoc factum nutu Dei omnipotentis nonagesimo octavo die, postquam defunctus est beatissimus Joannes in custodia, Theodoricus rex haereticus subito interiit, et mortuus est. Hic papa Joannes fecit coemeterium beatorum martyrum Nerei, et Archilei via Ardeatina. Item renovavit coemeterium Felicis et Adaucti; item renovavit coemeterium Priscillae via Salaria. Eodem tempore positum est ornamentum super confessionem beati Pauli apostoli de gemmis prasinis et hiacynthinis. Item hujus temporibus Justinus imperator obtulit patenam auream cum gemmis, pens. libr. viginti; calicem aureum cum gemmis, pens. libr. quinque; scyphos argenteos quinque; pallia auro texta quindecim, quae ipse Joannes detulit apostolis beatissimo Petro et Paulo, et ad sanctam Mariam, et ad sanctum Laurentium. Hic ordinavit episcopos per diversa loca numero 15. Cujus corpus translatum est de Ravenna, et sepultum est in basilica beati Petri apostoli sub die VI Kalend. Jun. Olybrio consule, et cessavit episcopatus dies 58


LVI. SANCTUS FELIX IV. ANNO CHRISTI 526, JUSTINI IMPER. 9, THEODORICI 34.
[3Kb] [Binius, Severinus; Labbeus, Philippus: 3Kb] [Blanchinus, Franciscus: 11Kb] [Ciaconius, Alphonsus: 1Kb] [Pagus, Antonius: 7Kb] [Sommier, Claudius: 2Kb] [Col. 0525]

90 Felix natione Samnius, ex patre Castorio, sedit annos quatuor, menses duos, dies 14 [a 1Kb] . Fuit autem temporibus [b 1Kb] Theodorici regis, et Justini [c 1Kb] Augusti, a Consulatu Mamortini [d 1Kb] usque ad consulatum Lampadii, et Orestis a die 4 Idus Juliarum usque in quarto Idus Octobris. Hic fecit basilicam sanctorum Cosmae et Damiani in urbe Roma, in loco qui apellatur via Sacra, juxta templum urbis Romae. Hujus temporibus consumpta est incendio basilica sancti martyris Saturnini, via Salaria, quam a solo refecit. Qui etiam ordinatus est cum quiete, et vixit usque ad tempora Athalarici regis. Hic fecit ordinationes duas in urbe Roma per menses Februarii et Martii, presbyteros quinquaginta quinque, diaconos quatuor, episcopos per diversa loca numero triginta novem [e 1Kb] . Qui etiam sepultus est in basilica beati Petri apostoli IV Idus Octobris; et cessavit episcopatus mens. 1, dies 15 [f 1Kb] .


LVII. BONIFACIUS II. ANNO CHRISTI 530, JUSTINIANI 4, ATHALARICI 5.
[3Kb] [Bencinus: 7Kb] [Binius, Severinus; Labbeus, Philippus: 2Kb] [Blanchinus, Franciscus: 10Kb] [Ciaconius, Alphonsus: 2Kb] [Altaserra, Antonius: 4Kb] [Pagus, Antonius: 7Kb] [Sommier, Claudius: 9Kb] [Col. 0533]

91 Bonifacius, natione Romanus, ex patre Sigilbuldo [a 1Kb] , sedit annos duos, viginti sex [b 1Kb] . Fuit autem temporibus Athalarici regis haeretici, et Justiniani Augusti. Hic cum Dioscoro ordinatur sub contentione. Qui Dioscorus ordinatur in basilica Constantiniana, Bonifacius vero in basilica Julii. Et fuit dissensio in clero, et senatu dies 28 [c 1Kb] . Eodem tempore defunctus est Dioscorus II [d 1Kb] Idus Octobris [e 1Kb] . Ipsis diebus Bonifacius zelo et dolo ductus cum grandi amaritudine sub vinculo anathematis chirographi reconciliavit clerum. Quem chirographum archivo Ecclesiae retrusit [f 1Kb] , quasi damnans Dioscorum. Et congregavit clerum. Cui tamen in episcopatu nullus subscripsit, dum plurima multitudo fuisset cum Dioscoro.

92 Hic presbyteris, et diaconibus, et subdiaconibus, atque notariis scutellam [g 1Kb] de adeptis haereditatibus obtulit, et alimoniis multis in periculo famis clero subvenit. Hic congregavit synodum in basilica beati Petri apostoli, et fecit constitutum, ut sibi successorem ordinarent [h 1Kb] . Quo constituto cum chirographis sacerdotum, et jusjurando ante confessionem beati apostoli Petri in diaconum Vigilium constituit [i 1Kb] . Eodem tempore facta iterum synodo, hoc censuerunt [j 1Kb] sacerdotes omnes propter reverentiam sedis sanctae. Et quia contra canones fuerat hoc factum, et quia culpa eum respiciebat, ut successorem sibi constitueret, ipse Bonifacius papa reum se confessus est majestatis, quod diaconum Vigilium sui subscriptione chirographi, et ante confessionem beati apostoli Petri successorem constituisset, ac ipsum constitutum in praesentia omnium sacerdotum, et cleri, et senatus, incendio consumpsit. Eodem tempore venit relatio ab Afris episcopis de constitutione, ut cum consilio sedis apostolicae omnia Carthaginensis episcopus faceret. Qui etiam sepultus est in basilica beati Petri apostoli sub die 16 [k 1Kb] Kalen. Novembr., consulatu Lampadii, et cessavit episcopatus dies 6 [l 1Kb] .


LVIII. JOANNES II. ANNO CHRISTI 531, JUSTINIANI 5, ATHALARICI 6.
[2Kb] [Altaserra, Antonius: 1Kb] [Bencinus: 7Kb] [Binius, Severinus; Labbeus, Philippus: 2Kb] [Blanchinus, Franciscus: 5Kb] [Ciaconius, Alphonsus: 1Kb] [Pagus, Antonius: 6Kb] [Sommier, Claudius: 5Kb] [Col. 0543]

93 Joannes, qui et Mercurius, natione Romanus, ex patre Projecto, de Celio monte, sedit annos duos [a 1Kb] , menses quatuor, dies sex. Fuit autem temporibus Athalarici regis, et Justiniani Augusti [b 1Kb] . Eodem tempore vir religiosus Augustus, summo amore Christianae religionis misit fidem suam chirographo scripto proprio ad sedem apostolicam per episcopos Epazium [c 1Kb] , et Demetrium. Ipsis diebus obtulit Christianissimus imperator [Col. 0545] Justinianus Augustus beato Petro apostolo scyphum aureum circumdatum de gemmis prasinis, et albis, et alios calices argenteos 2; scyphum pens. lib. 5; calices argenteos, pens. sing. lib. quinque; pallia olovera [a 1Kb] auro texta quatuor. Hic fecit ordinationem [b 1Kb] in urbe Roma per mensem [c 1Kb] Decembris, presbyteros quindecim episcopos per diversa loca numero 21. Qui etiam sepultus est in basilica beati Petri apostoli VI Idus Jun. post consulatum iterum Lampadii [d 1Kb] , et cessavit episcopatus diebus septem [e 1Kb] .


LIX. SANCTUS AGAPETUS. ANNO CHRISTI 535, JUSTINIANI 9, THEODATI REGIS 2.
[4Kb] [Bencinus: 13Kb] [Binius, Severinus; Labbeus, Philippus: 2Kb] [Blanchinus, Franciscus: 5Kb] [Ciaconius, Alphonsus: 1Kb] [Pagus, Antonius: 15Kb] [Altaserra, Antonius: 1Kb] [Col. 0551]

94 Agapitus, natione Romanus, ex patre Gordiano presbytero, clericus ad S. Joannem et Paulum, sedit menses 11, dies 18. [a 1Kb] Hic ortu episcopatus sui libellos anathematis, quos invidiae dolo extorserat Bonifacius presbyteris, et episcopis contra canones, et contra Dioscorum in medio Ecclesiae congregatis omnibus incendio consumpsit, et absolvit totam Ecclesiam de invidia perfidorum [b 1Kb] . Hic missus est a Theodato rege Gothorum ad domnum Justinianum Augustum in legationem, quia eodem tempore domnus Justinianus imperator Augustus indignatus est Theodato regi, eo quod occidisset reginam Amalasintham [c 1Kb] filiam Theodorici regis commendatam sibi, qui eum regem fecerat.

95 Qui vero Agapitus ambulavit Constantinopolim X Kalend. Maii, ingressus Constantinopolim, et susceptus est Agapitus episcopus cum gloria. Et primum coepit habere altercationem cum piissimo principe Justiniano Augusto de religione. Cui beatissimus Agapitus episcopus constantissimae fidei apostolorum responsum reddidit, dicens: Dominum nostrum Jesum Christum Deum et hominem esse, hoc est duas naturas esse in uno Christo; et dum contentio verteretur [d 1Kb] , ita Dominus affuit, ut episcopum Constantinopolitanum nomine Anthimum inveniret haereticum. Et cum contentio verteretur cum Augusto, et Agapito papa, hoc dixit ei Justinianus imperator: Aut consentis nobis, aut exsilio te deportari faciam. Tunc beatissimus Agapitus papa respondit cum gaudio, dicens ad imperatorem: Ego quidem peccator ad Justinianum imperatorem Christianissimum venire desideravi: nunc autem Diocletianum inveni, qui tamen minas tuas non pertimesco. Et dixit ei iterum Agapitus venerabilis papa: Tamen ut scias te idoneum [e 1Kb] non esse religioni Christianae, episcopus tuus confiteatur duas naturas in Christo. Tunc ex praecepto Augusti accersito episcopo Constantinopolitano, nomine Anthimo, et discussione patefacta [f 1Kb] nunquam voluit confiteri in doctrina catholicae responsionis ad interrogationem beati papae Agapiti, duas naturas in uno Domino JESU Christo. Quem convicit sanctus papa Agapitus, et glorificatus est ab omnibus Christianis.

96 Tunc piissimus Augustus Justinianus gaudio repletus humiliavit se sanctae sedi apostolicae, et adoravit beatissimum papam Agapitum. Eodem tempore ejecit Anthimum a communione, et expulit in exsilium. Tunc piissimus Augustus Justinianus rogans beatissimum Agapitum papam, et in loco Anthimi episcopum consecravit catholicum nomine Mennam. [g 1Kb] Qui vero Agapitus papa omnia obtinuit, ex qua causa directus fuerat. Post dies vero aliquantos aegritudine commotus [h 1Kb] , defunctus est Constantinopoli [Col. 0553] X Kalendas Maii. Cujus corpus in loculo plumbeo translatum est usque in basilicam beati Petri apostoli, ubi et sepultus est XII Kalend. Octobris. Hic fecit ordinationes duas in urbe Roma, diaconos quatuor, episcopos per diversa loca 11, et cessavit episcopatus dies viginti quatuor [a 1Kb] .


LX. SANCTUS SILVERIUS. ANNO CHRISTI 536 JUSTINIANI 10, THEODATI 3.
[10Kb] [Schelstratius, Emmanuel: 3Kb] [Bencinus: 3Kb] [Binius, Severinus; Labbeus, Philippus: 5Kb] [Blanchinus, Franciscus: 6Kb] Pagus, Antonius: 6Kb] [Ciaconius, Alphonsus: 7Kb] [Sommier, Claudius: 4Kb] [Col. 0563]

97 Silverius, natione Campanus, ex patre Hormisda, episcopo Romano, sedit annum unum [a 1Kb] , menses quinque, dies undecim. Hic levatus est a tyranno Theodato sine deliberatione decreti: qui Theodatus corruptus pecunia [b 1Kb] data talem timorem induxit clero, ut qui non consentiret in ejus ordinationem, gladio puniretur. Qui quidem sacerdotes [c 1Kb] non subscripserunt in eum secundum morem antiquum, vel [d 1Kb] decretum confirmaverunt ante ordinationem. Jam autem ordinato sub vi et metu Silverio, propter adunationem Ecclesiae et religionis, post modum sic subscripserunt presbyteri. Post menses duos nutu divino exstinguitur Theodatus tyrannus, et levatur rex Guitigis [e 1Kb] . Eodem tempore Guitigis ambulavit Ravennam, et cum vi tulit filiam Amalasinthae [f 1Kb] reginae sibi uxorem. Hoc [g 1Kb] indignatus domnus imperator Justinianus Augustus, quia reginam sibi commendatam occidisset Theodatus, misit Vilisarium [h 1Kb] patricium cum exercitu, ut liberaret omnem Italiam a captivitate Gothorum. Tunc veniens patricius suprascriptus in partes Siciliae, fuit ibidem aliquantum temporis. Audiens autem quod Gothi sibi fecissent regem contra votum domni Justiniani Augusti, venit in partes Campaniae juxta civitatem Neapolim, et obsedit eam cum exercitu suo, quia noluerunt ei cives Neapolitani aperire [i 1Kb] . Eodem tempore pugnando patricius contra civitatem introivit, et ductus furore interfecit Gothos, et omnes cives Neapolitanos, et misit praedam, et nec ecclesiis pepercit praedando. Ita ut uxoribus praesentibus maritos earum gladio interficerent [j 1Kb] et captivos filios, et uxores nobilium exterminarent [k 1Kb] ; nullis parcens, nec sacerdotibus, nec servis Dei, nec virginibus sanctimonialibus.

98 Eodem tempore bellum fuit maximum, veniente Guitige contra Vilisarium [l 1Kb] patricium, et contra urbem Romam. Ingressus autem Belisarius in Urbem IV Idus Decembris, custodiis, et munitionibus, vel fabricis murorum, et reparatione fossati circumdedit civitatem Romanam, et munivit; noctu [m 1Kb] ipsa qua introivit Vilisarius patricius, Gothi, qui erant in civitate, vel foris muros, fugerunt, et omnes portas apertas dimiserunt, et fugerunt Ravennam. Et post hoc colligens Guitiges [n 1Kb] rex multitudinem exercitus Gothorum, regressus est contra Romam IX Kalendas Martii, et fixit castra ad pontem Milvium, et coeperunt obsidere civitatem Romanam. Tunc patricius Vilisarius, qui pro nomine Romano erat, inclusit se Romae intra civitatem, et custodivit civitatem.

99 His diebus obsessa est civitas, ut nulli esset facultas exeundi, vel introeundi. Tunc omnes possessiones privatae vel fisci, vel Ecclesiae, incendio consumptae sunt, homines vero gladio interempti sunt. Quos gladius, gladius; quos fames, fames; quos morbus, morbus interficiebat. Nam ecclesiae et corpora sanctorum martyrum exterminatae sunt a Gothis. Intra civitatem autem grandis fames erat, ita ut aqua venundaretur pretio, nisi nympharum remedium subvenisset. Pugnae autem maximae erant contra civitatem. His diebus Vilisarius patricius pugnando contra regem Guitigem, vel multitudinem Gothorum, protexit Romanos, vel civitatem custodia sua liberavit, et nomen Romanum. Tunc obsessa est civitas annum unum, et portus Romanus a Gothis. Patricius venerabilis [Col. 0565] Vilisarius pugnando vicit Gothos, et postmodum fugerunt Gothi Ravennam post annum unum.

100 Eodem tempore tanta fames fuit per universum mundum, ut Dacius episcopus civitatis Mediolanensis relatione sua hoc evidenter narraverit, quod in partibus Liguriae mulieres filios suos comedissent penuria famis, quas retulit ex Ecclesiae suae fuisse familia [a 1Kb] . Eodem tempore ambulavit Vilisarius patricius Neapolim, et ordinavit eam. Et postmodum venit Romam; qui susceptus est a domno Silverio benigne, et abiit [b 1Kb] Vilisarius patricius in palatium Pincianum [c 1Kb] , Id. Maii [d 1Kb] , indict. XV. Tunc erat Vigilius diac. apocrisiarius Constantinopoli. Dolens autem Augusta pro Anthimo patriarcha, quod depositus fuisset a sanctissimo Agapito papa, qui eum haereticum reperisset, et in locum ejus constituisset Mennam servum Dei [e 1Kb] : tunc Augusta, concilio usa cum Vigilio diacono, misit epistolas suas Romam Silverio papae, rogans et obsecrans: Ne pigriteris ad nos venire, aut certe revoca Anthimum in locum suum. Qui dum legisset beatissimus Silverius litteras, ingemuit, et dixit: Modo scio quia haec causa finem vitae meae adduxit [f 1Kb] . Sed beatissimus Silverius fiduciam habens in Deo et beato Petro apostolo, rescripsit Augustae: Domina Augusta, ego rem istam facturus nunquam ero, ut revocem hominem haereticum in sua nequitia damnatum. Tunc indignata Augusta misit jussiones ad Vilisarium patricium per Vigilium diacon. ita continentes: Vide aliquas occasiones in Silverium papam, et depone illum ab episcopatu, aut certe festinus transmitte eum ad nos. Ecce ibi habes Vigilium archidiaconum, et apocrisiarium nostrum charissimum, qui nobis pollicitus est revocare Anthimum patriarcham. Et tunc suscepit jussionem Vilisarius patricius, dicens: Ego quidem jussionem facio, sed ille, qui interest in nece [g 1Kb] Silverii papae, ipse rationem reddet de factis suis Domino nostro Jesu Christo. Et urgente jussione exierunt quidam falsi testes, qui et dixerunt: Quia nos multis vicibus [h 1Kb] invenimus Silverium papam scripta mittentem ad regem Gothorum: Veni ad portam, quae appellatur Asinaria, juxta Lateranas, et civitatem tibi trado, et Vilisarium patricium. Quod audiens Vilisarius non credebat. Sciebat enim quod per invidiam haec de eo dicebantur. Sed dum multi in eadem accusatione persisterent, pertimuit.

101 Tunc fecit beatum Silverium papam venire ad se in palatium Pincis [i 1Kb] . Et ad primum et secundum velum retinuit omnem clerum. Quo ingresso Silverius cum Vigilio soli in Mausole. Antonina patricia jacebat in lecto, et Vilisarius [j 1Kb] sedebat ad pedes ejus. Et dum eum vidisset Antonina patricia, dixit ad eum: Dic, domine Silveri papa, quid fecimus tibi et Romanis, ut tu velis nos in manus Gothorum tradere? Adhuc eo loquente ingressus Joannes subdiaconus regionarius primae regionis, tulit pallium de collo ejus, et duxit in cubiculum. Et exspolians eum, induit eum veste monachica [k 1Kb] , et abscondit eum. Tunc Sixtus subdiaconus regionarius regionis sextae, videns eum jam monachum, egressus foras, nuntiavit ad clerum, dicens: Quia domnus papa depositus est, et factus est monachus. Qui etiam audientes fugerunt omnes, quem suscepit Vigilius archidiaconus in sua quasi fide, et misit eum in exsilium in Pontias [l 1Kb] . Et sustentavit eum pane tribulationis et aqua angustiae [m 1Kb] . Qui deficiens, mortuus est, et confessor factus est. Qui et sepultus est in eodem loco XII Kalendas Julii. Ibique occurrit multitudo male habentium, et salvantur. Hic fecit ordinationem unam per mensem Decembris, presbyteros * 14, episcopos per diversa loca num. 19, et cessavit episcopatus dies * quinque.


LXI. VIGILIUS, ANNO CHRISTI 540, JUSTINIANI IMP. 14, VITIGIS REG. 4.
[13Kb] [Altaserra, Antonius: 108Kb] [Bencinus: 3Kb] [Binius, Severinus; Labbeus, Philippus: 4Kb] [4Kb] [Blanchinus, Franciscus: 18Kb] [Ciaconius, Alphonsus: 1Kb] [Pagus, Antonius: 76Kb] [Sommier, Claudius: 3Kb] [Col. 0577]

102 Vigilius, natione Romanus, ex patre Joanne consule, sedit annos 17 [a 1Kb] , menses quinque, dies 26. Eodem tempore Vilisarius patricius commisit bellum cum Guitige [b 1Kb] rege Gothorum, qui rex fugiens noctu insecutus est eum Joannes [c 1Kb] magister militum, cui cognomen Sanguinarius, et tenuit eum, et adduxit ad Vilisarium, et ad Vigilium Romam. Tunc dederunt ei sacramenta in basilicam Juli [d 1Kb] , ut salvum illum perducerent ad Justinianum imperatorem. Quem cum duxissent Constantinopolim, gavisus est imperator, et fecit eum patricium et comitem, et transmisit eum juxta fines Persarum, et ibi vitam finivit. Vilisarium vero interrogavit imperator, quomodo se haberet cum Romanis vel quomodo in loco Silverii statuisset Vigilium. Et, dato ab eo responso, gratias ei egerunt imperator et augusta; et data ei dignitate, iterum misit eum in Africam ad Gundarum [e 1Kb] regem Guandalorum [f 1Kb] , et ut quae fecerat in Italia faceret et in Africa. Qui veniens in fines Africae sub dolo pacis interfecit Gundarum [g 1Kb] regem Guandalorum, et redacta est Africa sub rempublicam. Tunc Belisarius patricius de spoliis Guandalorum [h 1Kb] veniens Romam, obtulit beato Petro apostolo per manus Vigilii papae crucem auream cum gemmis, quae pensat libras centum; in qua scripsit victorias suas [i 1Kb] . Cerostatas argenteas deauratas majores duas, quae stant usque hodie ante corpus beati Petri apostoli. Sed et alia multa dona et eleemosynas pauperum largitus est. Fecit etiam Belisarius patricius xenodochium in via lata, et [j 1Kb] in via Flaminia juxta civitatem hortas [k 1Kb] monasterium sancti Juvelanis, ubi possessiones et dona multa largitus est.

103 Eodem tempore Theodora augusta scripsit ad Vigilium papam: Veni, adimple nobis quae pro bona voluntate tua promisisti de patre nostro Anthimo, et revoca eum in officium suum. Ad haec rescripsit Vigilius: Absit hoc a me, domina Augusta. Prius locutus sum male et insipienter, modo autem nullo modo tibi consentio, ut revocem hominem haereticum et anathematizatum. Et si indignus vicarius sum beati Petri apostoli, quomodo fuerunt antecessores mei sanctissimi Agapitus et Silverius, qui eum damnaverunt? Tunc Romani fecerunt suggestiones suas contra Vigilium, eo quod cum consilio ejus depositus fuisset Silverius beatissimus papa suggerentes [l 1Kb] pietati tuae, quia male agit cum servis tuis Romanis, et cum ipsa plebe sua: quia homicidam illum accusamus. Sic est in furorem versus, ut daret alapam notario suo, qui mox ad pedes ejus cadens, exspiravit

104 Item dedit neptem suam Vigiliam [m 1Kb] Asterio consuli, filium mulieris viduae; quo casu faciente, fecit eum teneri nocte, et tandiu caedi quandiu vitam finiret. Quo audito, Augusta misit Anthemium scribonem cum jussionibus suis, et cum virtute majore Romam dicens: Excepto in basilica sancti Petri parce [n 1Kb] . Nam si in Lateranis, atque in palatio aut in qualibet ecclesia inveneris Vigilium, mox imposito in navi [o 1Kb] perduc eum usque ad nos. Nam si non feceris, per viventem in saecula excoriari te faciam. Qui Anthemius scribo veniens Romam. invenit eum in ecclesia sanctae Ceciliae X Kalendas Decembris. Et rogante [Col. 0579] populo tentus est. Erat enim natalis ejus dies, munera tradens populo, qui tenens deposuit eum per Tiberim, et misit in navim. Plebs autem [a 1Kb] sequebatur eum acclamantem [b 1Kb] , ut orationem ab eo acciperent. Data oratione, respondit omnis populus Amen, et mota est navis. Videntes Romani, quod movisset [c 1Kb] navis, in qua sedebat Vigilius, tunc coepit populus jactare post eum lapides, fustes, cacabos, et dicere: Fames tua tecum, mortalitas tecum: male fecisti Romanis, male invenias ubi vadis. Et quidem [d 1Kb] amatores ejus secuti eum sunt de ecclesia.

105 Qui ingressus Siciliam in civitatem Catanensem, permissus est facere ordinationem per mensem Decembris presbyteros et diaconos, in quibus retransmisit Romam Ampliatum presbyterum, et vicedominum suum, et Valentinum episcopum, a sancta [e 1Kb] Rufina, et Secunda, ad custodiendum Lateranis [f 1Kb] , et gubernandum clerum. Et vale faciens omnibus, ingressus est Constantinopolim in Vigilia Domini nostri Jesu Christi. Obvius est ei imperator, et osculantes se coeperunt flere, et plebs illa psallebat ante eum usque ad ecclesiam sanctae Sophiae: Ecce advenit dominator Dominus, etc.

106 Per biennium vero fuerunt contentiones de Anthimo patriarcha, quomodo promisisset eum in locum suum restituere, cautionem manus suae ei ostendentes quomodo promiserat eum in ordinem suum revocare. Sed Vigilius nullatenus eis voluit consentire, sed tanta roboratus virtute magis mori desiderabat, quam vivere [g 1Kb] . Tunc Vigilius papa dixit: Ut video, non me fecerunt ad te venire Justinianus, et Theodora piissimi principes, sed hodie scio quod Diocletianum et Eleutheriam inveni; facite ut vultis, digna enim factis recipio. Tunc dedit alapam in faciem ejus quidam dicens: Homicida, nescis, quibus loqueris? Nescis quia Silverium papam occidisti, et filium mulieris viduae ad calces et fustes interfecisti. Tunc fugiens in ecclesiam sanctae Euphemiae, tenuit columnam altaris. Qui tractus est ab ea, et ejectus foris [h 1Kb] ecclesiam. Fecitque Theodora Augusta mitti funem in collum ejus, et trahi per totam civitatem usque ad vesperum. Tunc missus est in custodiam, et dabatur ei modicum panis et aquae. Clerus autem Romanus, qui cum eo erat, missi sunt in exsilium per diversa loca, ad metalla incidenda.

107 Tunc Gothi fecerunt sibi regem Baduam [i 1Kb] , qui Totila nuncupabatur, et descendit Romam, et obsedit eam. Et facta est fames maxima in civitate Romana, ut etiam natos suos vellent comedere. Die [j 1Kb] autem tertia decima introivit in civitatem Romanam, indict. XIV [k 1Kb] , per portam sancti Pauli. Tota enim nocte fecit buccina clangi, usque dum cunctus populus fugeret, aut per ecclesias se celarent, ne gladio Romani vitam finirent. Ingressus autem rex habitavit cum Romanis, quasi pater cum filiis. Tunc quidam de senatoribus fugientes Techeus [l 1Kb] , Albinus, et Basilius patricius exconsules, ingressi sunt Constantinopolim, et praesentes ante imperatorem afflicti et desolati. Consolatus est autem eos imperator, et ditavit eos, sicut digni erant consules Romani.

108 Eodem tempore misit imperator Justinianus Narsetem eunuchum et cubicularium suum in Italiam, qui, data pugna cum Gothis, donavit ei Deus victoriam, et occisus est rex, et multitudo Gothorum interfecti sunt. Tunc adunatus clerus rogaverunt Narsetem, ut una cum ejus suggestione rogarent principem, ut si adhuc viveret Vigilius papa, aut presbyteros, seu diaconos [m 1Kb] , vel clerus, qui cum eodem Vigilio fuerant in exsilium deportati, reverterentur. Suscepta autem relatione Narsetis, vel cuncti cleri Romani laetus effectus est imperator, et omnes inclyti ejus eo quod [Col. 0581] requiem donasset Deus Romanis. Et mox misit jussiones suas per diversa loca, ubi fuerant in exsilium deportati in Gypso et Proconisso [a 1Kb] , et adduxit eos ante se imperator, dicens eis: * Vultis recipere Vigilium, ut fuit papa vester? gratias ago, minus non? hic habetis, nisi archidiaconum vestrum Pelagium, et manus mea erit vobiscum [b 1Kb] . Responderunt omnes: Imperet Deus pietati tuae, restitue nobis Vigilium, et quando voluerit eum Deus transire de hoc saeculo, tunc cum vestris perceptionibus donetur nobis Pelagius archidiaconus vester [c 1Kb] . Tunc dimisit omnes cum Vigilio, et venerunt in Siciliam in civitatem Syracusanam, et ex multa afflictione calculi dolorem habens, defunctus est Vigilius. Cujus corpus ductum est Romam, et sepultum est ad sanctum Marcellum via Salaria, in coemeterio Priscillae. Hic fecit ordinationes duas per mensem Decembris, presbyteros 46, diaconos sexdecim, episcopos per diversa loca octuaginta et unum. Et cessavit episcopatus dies 26 [d 1Kb]


LXII. PELAGIUS. ANNO CHRISTI 555, JUSTINIANI IMPERATORIS 29.
[4Kb] [1Kb] [Altaserra, Antonius: 2Kb] [Bencinus: 11Kb] [Binius, Severinus; Labbeus, Philippus: 1Kb] [Blanchinus, Franciscus: 8Kb] [Ciaconius, Alphonsus: 1Kb] [Pagus, Antonius: 11Kb] [Sommier, Claudius: 8Kb] [Col. 0611]

109 Pelagius, natione Romanus, ex patre Joanne Vicariano, sedit annos quatuor [a 1Kb] , menses decem, dies decem et octo. Et dum non esset episcopus, qui eum ordinaret, inventi sunt duo episcopi Joannes de Perusia, et Bonus de Florentino [b 1Kb] , et Andreas presbyter de Hostia [c 1Kb] , et ordinaverunt eum pontificem. Tunc non erant in clero, qui poterant eum promovere, quia et monasteria, et multitudo religiosorum, et sapientium nobilium subduxerunt se a communione ejus, dicentes quia in morte Vigilii papae se immiscuit, ut tantis poenis affligeretur. Eodem tempore Narses, et Pelagius papa consilio inito data litania a sancto Pancratio cum hymnis, et canticis spiritualibus venerunt ad sanctum Petrum apostolum. Qui Pelagius tenens Evangelia, et crucem Domini super caput suum in ambonem ascendens satisfecit cuncto populo et plebi, quia nullum malum peregisset contra Vigilium. Item adjecit Pelagius papa, et dixit: Peto enim, ut petitionem meam confirmetis, ut si quis ille est, qui promovendus in sancta Ecclesia dignus invenitur ab ostiario, usque ad gradus episcopatus, ut neque per aurum, neque per aliquas promissiones proficiat. Vos omnes scitis, quia simoniacus est. Sed si quis doctus in opere Dei est, et bonam vitam habens, jubemus [Col. 0613] eum non per dationem, sed per bonam conversationem usque ad primum gradum venire. Eodem tempore posuit Valentinum notarium suum timentem Deum, et restitui fecit omnia vasa aurea, et argentea, et pallia per omnes ecclesias. Eodem tempore initiata est basilica apostolorum Philippi et Jacobi, quae dum initiaretur fabricari, mortuus est, et sepultus est in basilica beati Petri apostoli. Hic fecit ordinationes duas per mensem Decembris, presbyteros 26, diaconos novem, episcopos per diversa loca numero 49. Qui etiam obiit die 2 mensis Martii [a 1Kb] , et cessavit episcopatus menses tres, dies 25.


LXIII. JOANNES III. ANNO CHRISTI 559, JUSTINIANI IMPERATORIS 33.
[4Kb] [1Kb] [Altaserra, Antonius: 2Kb] [Bencinus: 3Kb] [Binius, Severinus; Labbeus, Philippus: 2Kb] [Blanchinus, Franciscus: 26Kb] [Ciaconius, Alphonsus: 2Kb] [Pagus, Antonius: 6Kb] [Sommier, Claudius: 1Kb] [Col. 0623]

110 Joannes natione Romanus, ex patre Anastasio, illustri viro, sedit annos 12, dies 27, menses 11 [a 1Kb] . Hic amavit et restauravit coemeteria sanctorum martyrum. Hic constituit ut oblationes et ampullae [b 1Kb] vel luminaria in eisdem coemeteriis per omnes Dominicas de Lateranis ministrarentur. Hic perfecit ecclesiam apostolorum Philippi et Jacobi, et dedicavit eam. Eodem tempore Heruli in Tarsia [c 1Kb] venerunt, et levaverunt sibi regem Sindualt [d 1Kb] , et premebant cunctam Italiam. At egressus Narses ad eum, interfectus est rex, et omnem gentem Herulorum sibi subjugavit. Deinde venit Amingus dux Francorum, et Buccellinus. Simili modo et ipsi premebant Italiam. Sed auxiliante Domino et ipsi a Narsete interfecti sunt. Erat ergo tota Italia gaudens. Tunc Romani invidia ducti suggestionem fecerunt Justiniano [e 1Kb] , et Sophiae, quia expedierat Romanis Gothis servire, quam Graecis. Ubi Narses eunuchus imperat, et servitio non subjicit. Et piissimus princeps noster haec ignorat. Aut libera nos de manu ejus, et civitatem Romanam, aut certe nos gentibus deserviemus [f 1Kb] . Quo audito, Narses dicit: Si male feci Romanis, male inveniam. Tunc egressus Narses de Roma, venit Campaniam, et scripsit genti Longobardorum, ut venirent, et possiderent Italiam. Ut cognovit Joannes papa, quia suggestionem suam ad imperatorem contra Narsetem misissent, festinus venit Neapolim, coepitque eum Joannes papa rogare, ut reverteretur Romam [g 1Kb] . Tunc Narses dixit: Dic, sanctissime papa, quid male feci Romanis? Vadam ad pedes ejus qui me misit, ut cognoscat omnis Italia, quomodo totis viribus laboravi pro ea. Respondit Joannes papa, dicens: Citius ego vadam, quam tu de hac terra egressus fueris. Reversus est ergo Narses cum sanctissimo Joanne papa. Tunc sanctissimus papa retinuit se in coemeterio sanctorum Tiburtii et Valeriani, et habitavit ibi multum temporis, ut etiam episcopos consecraret ibidem. Narses vero ingressus Romam, post multum temporis mortuus est; cujus corpus positum est in locello plumbeo, et reductae sunt omnes divitiae [h 1Kb] ejus Constantinopolim. Eodem tempore Joannes papa et ipse mortuus est, et sepultus in basilica beati Petri sub die 13 mensis Julii [i 1Kb] . Hic fecit ordinationes duas per mensem Decembris presbyteros viginti novem [j 1Kb] , diaconos tredecim, episcopos [Col. 0625] per diversa loca numero septuaginta [a 1Kb] et unum, et cessavit episcopatus menses 10, dies 3.


LXIV. BENEDICTUS. ANNO CHRISTI 573, JUSTINI JUNIORIS 8.
[2Kb] [Altaserra, Antonius: 11Kb] [Binius, Severinus; Labbeus, Philippus: 2Kb] [Blanchinus, Franciscus: 5Kb] [Ciaconius, Alphonsus: 1Kb] [Pagus, Antonius: 2Kb] [Sommier, Claudius: 1Kb] [Col. 0633]

111 Benedictus, natione Romanus, ex patre Bonifacio, sedit annos tres [a 1Kb] , mensem unum, dies decem et octo. Eodem tempore gens Longobardorum invasit omnem Italiam, simulque et fames nimia, ut etiam multitudo castrorum se tradidissent [b 1Kb] Longobardis, ut temperare possent inopiam famis. Et dum cognovisset Justinus piissimus imperator, quia Roma periclitaretur fame et mortalitate, misit in Aegyptum, et oneratas naves frumento transmisit Romam, et sic misertus est Deus Italiae. In istis laboribus et afflictionibus positus sanctissimus papa venerabilis mortuus est, qui et sepultus in basilica beati Petri apostoli in secretario, sub die 30 mensis Julii [c 1Kb] . Hic fecit ordinationem unam [d 1Kb] , presbyteros 15, diaconos tres, episcopos per diversa loca 21, et cessavit episcopatus menses 3, dies 10.


LXV. PELAGIUS II. ANNO CHRISTI 577, JUSTINI JUNIORIS 12.
[2Kb] [Altaserra, Antonius: 1Kb] [Bencinus: 1Kb] [Binius, Severinus; Labbeus, Philippus: 2Kb] [Blanchinus, Franciscus: 12Kb] [Col. 0643] [Figure: 118Kb] [Pagus, Antonius: 2Kb] [Sommier, Claudius: 2Kb] [Col. 0637]

112 Pelagius, natione Romanus, ex patre Vinigildo, sedit annos decem [a 1Kb] , menses duos, dies decem [b 1Kb] . Hic ordinatur absque jussione principis, eo quod Longobardi obsiderent civitatem Romanam, et multa vastatio ab eis in Italia fieret. Eodem tempore tantae pluviae fuerunt, ut omnes dicerent, quia aquae diluvii super nos inundantur [c 1Kb] , et talis clades fuit, qualem a saeculo nullus meminit fuisse. Eodem tempore investivit corpus beati Petri apostoli tabulis argenteis deauratis. Hic domum suam fecit ptochium pauperum [d 1Kb] , et senum. Hic fecit coemeterium beati Hermetis martyris. Hic fecit supra corpus beati Laurentii martyris basilicam a fundamento constructam, et tabulis argenteis exornavit sepulcrum ejus. Qui mortuus est, et sepultus ad beatum Petrum apostolum sub die septima mensis Februarii [e 1Kb] . Hic fecit ordinationes duas per mensem Decembris, presbyteros viginti octo [f 1Kb] , diaconos septem [g 1Kb] , episcopos per diversa loca 48. Et cessavit episcopatus menses sex, dies 25. A morte sancti Silvestri usque ad hunc primum Gregorium fuerunt anni 246.


LXVI. SANCTUS GREGORIUS. ANNO CHRISTI 590, MAURITII 5.
[5Kb] [Baldinus: 8Kb] [Bencinus: 4Kb] [Binius, Severinus; Labbeus, Philippus: 1Kb] [Cennus, Cajetanus: 7Kb] [Ciaconius, Alphonsus: 8Kb] [Maffeus, Scipio: 579Kb] [Pagus, Antonius: 18Kb] [Sommier, Claudius: 11Kb] [Col. 0645]

113 Gregorius, natione Romanus, ex patre Gordiano, sedit annos tredecim, menses sex, dies decem [a 1Kb] . Hic exposuit homilias Evangeliorum quadraginta; Job [b 1Kb] libri XXXV; super Ezechielem libri XXII; Dialogorum libros IV, et Pastoralem; et multa bona alia, quae enumerare non possumus [c 1Kb] . Eodem tempore venit Romanus patricius et exarchus Romam, et dum reverteretur Ravennam, retinuit civitates quas Longobardi tenebant, id est Sutrium, Polimartium, Hortas, Tudertum, Ameriam, Perusiam, Luceolis et alias multas. [d 1Kb] Eodem tempore beatissimus Gregorius misit servos Dei, Mellitum, Augustinum et Joannem, et alios plures cum eis monachos timentes Deum, in praedicationem [e 1Kb] Anglorum, ut eos converterent ad Dominum Jesum Christum. Hic augmentavit in precatione [f 1Kb] Canonis: Diesque nostros in tua pace disponas, et caetera. Hic fecit beato Petro apostolo ciborium cum columnis suis quatuor ex argento puro. Hic fecit ut super corpus beati Petri et beati Pauli apostoli missae celebrarentur. Eodem tempore dedicavit ecclesiam Gothorum, quae fuit in Suburra, in nomine beatae Agathae martyris. Hic domum suam constituit monasterium. Qui mortuus est et sepultus in basilica beati Petri apostoli ante sacrarium [g 1Kb] , die 12 mensis Martii. Hic fecit ordinationes duas, unam in Quadragesima et aliam in mense Septembris; [h 1Kb] presbyteros triginta novem [i 1Kb] , diaconos quinque, episcopos per diversa loca 62; et cessavit episcopatus menses 5, dies 18 [j 1Kb] .


LXVII. SABINIANUS. ANNO CHRISTI 604, PHOCAE IMPERATORIS 2
[3Kb] [Baldinus: 8Kb] [Bencinus: 2Kb] [Binius, Severinus; Labbeus, Philippus: 2Kb] [Cennus, Cajetanus: 4Kb] [Ciaconius, Alphonsus: 1Kb] [Maffeus, Scipio: 3Kb] [Pagus, Antonius: 3Kb] [Col. 0663]

114 Sabinianus, natione Tuscus, de Civitate Ulera [a 1Kb] , ex patre Bono, sedit annum unum, menses quinque, dies novem [b 1Kb] . Eodem tempore fuit fames in civitate Romana gravis. Facta autem pace cum gente Longobardorum, et jussit aperire horrea Ecclesiae, et venundari frumentum populo per solidum unum [c 1Kb] tritici modios triginta. Hic in ecclesia beati Petri apostoli luminaria dedit [d 1Kb] . Quo defuncto, funus ejus ejectum [e 1Kb] est per portam sancti Joannis, et ductum est foris muros civitatis per pontem Milvium. Qui et sepultus est in ecclesia beati Petri apostoli, die 22 mensis Februarii. Hic Ecclesiam de clero implevit. Hic episcopos fecit per diversa loca numero sex et viginti, et cessavit episcopatus menses 11, dies 26.


LXVIII. BONIFACIUS III. ANNO CHRISTI 606, PHOCAE IMPERATORIS 4
[3Kb] [Altaserra, Antonius: 2Kb] [Bencinus: 3Kb] [Binius, Severinus; Labbeus, Philippus: 1Kb] [Cennus, Cajetanus: 5Kb] Ciaconius, Alphonsus: 2Kb] [Maffeus, Scipio: 80Kb] [Pagus, Antonius: 3Kb] [Sommier, Claudius: 2Kb] [Col. 0671]

115 Bonifacius, natione Romanus, ex patre Joanne Cataaudioce, sedit menses octo, die viginti octo [a 1Kb] . Hic obtinuit apud Phocam [b 1Kb] principem, ut sedes apostolica beati Petri apostoli caput esset omnium Ecclesiarum, id est, Ecclesia Romana, quia Ecclesia Constantinopolitana primam se omnium Ecclesiarum scribebat [c 1Kb] . Hic fecit constitutum [d 1Kb] in ecclesia beati Petri, in qua sederunt episcopi septuaginta duo, presbyteri Romani triginta quatuor, diaconi et omnis clerus, sub anathemate, ut nullus pontifice vivente, aut episcopo civitatis suae, praesumat loqui de successore, aut partes sibi facere, nisi tertio die depositionis ejus, adunato clero et filiis Ecclesiae, tunc electio fiat, et quem quisque voluerit habebit [e 1Kb] licentiam eligendi sibi sacerdotem. Qui defunctus, sepultus est in ecclesia beati Petri apostoli die duodecima mensis Novembris. Hic fecit episcopos per diversa loca numero viginti unum, et cessavit episcopatus menses decem, dies sex.


LXIX. SANCTUS BONIFACIUS IV. ANNO CHRISTI 607, PHOCAE IMPERATORIS 5
[3Kb] [Altaserra, Antonius: 2Kb] [Baldinus: 8Kb] [Bencinus: 1Kb] [Binius, Severinus; Labbeus, Philippus: 1Kb] [Cennus, Cajetanus: 4Kb] [Ciaconius, Alphonsus: 2Kb] [Maffeus, Scipio: 20Kb] [Pagus, Antonius: 3Kb] [Sommier, Claudius: 2Kb] [Col. 0677]

116 Bonifacius, natione Marsorum, de civitate Va eria, ex patre Joanne medico, sedit annos sex, menses octo, dies tredecim. Hujus temporibus famis, pestilentiae et inundationes aquarum gravissimae fuerunt. Eodem tempore petiit a Phocate [a 1Kb] principe templum, quod appellatur Pantheon. In quo fecit ecclesiam sanctae Mariae semper virginis, et omnium martyrum [b 1Kb] . In qua ecclesia princeps multa bona [c 1Kb] obtulit. Hic domum suam monasterium fecit, quod et ditavit Qui defunctus sepultus est ad beatum Petrum apostolum die 25 mensis Maii Hic fecit ordinationes duas per mensem Decemb.: Diaconos octo, episcopos per diversa loca triginta quinque [d 1Kb] .


LXX. SANCTUS DEUSDEDIT. ANNO CHRISTI 614, HERACLII IMPERATORIS 5.
[4Kb] [Altaserra, Antonius: 2Kb] [Baldinus: 6Kb] [Bencinus: 11Kb] [Binius, Severinus; Labbeus, Philippus: 1Kb] [Cennus, Cajetanus: 4Kb] [Ciaconius, Alphonsus: 2Kb] [Maffeus, Scipio: 12Kb] [Pagus, Antonius: 5Kb] [Sommier, Claudius: 1Kb] [Col. 0685]

117 Deusdedit, natione Romanus, ex patre Stephano subdiacono, sedit annos tres, dies viginti quatuor [a 1Kb] . Hic clerum multum dilexit, sacerdotes et clerum ad loca pristina revocavit. [b 1Kb] Eodem tempore veniens Eleutherius patricius et cubicularius, Ravennam, occidit omnes qui in nece Joannis exarchi et judicis [c 1Kb] reipublicae fuerant misti. Hic venit Romam, et susceptus est a sanctissimo Deusdedit papa optime. Qui egressus de Roma, venit Neapolim, quae tenebatur a Joanne Compsino Intarta [d 1Kb] . Qui Eleutherius patricius pugnando ingressus est Neapolim, et interfecit tyrannum, reversusque est Ravennam, et data roga militibus, pax facta est in tota Italia. Hic constituit secundam missam in clero. Eodem tempore factus est terraemotus magnus mense Augusto, indictione undecima [e 1Kb] . Post haec secuta est clades in populo, percussio scabierum, ut nullus potuisset [f 1Kb] mortuum suum cognoscere. Qui defunctus et sepultus est ad beatum Petrum apostolum, die octava mensis Novembris [g 1Kb] . Hic dimisit per obsequia sua [h 1Kb] , et ad omnem clerum rogam [i 1Kb] unam integram. Hic fecit ordinationes tres: presbyteros novem [j 1Kb] , diaconos quinque, episcopos per diversa loca numero viginti novem. Et cessavit episcopatus mensem unum, dies sexdecim [k 1Kb] .


LXXI. BONIFACIUS V. ANNO CHRISTI 617, HERACLII IMPERATORIS 8.
[11Kb] [Altaserra, Antonius: 2Kb] [Bencinus: 5Kb] [Binius, Severinus; Labbeus, Philippus: 2Kb] [Cennus, Cajetanus: 8Kb] [Ciaconius, Alphonsus: 1Kb] [Maffeus, Scipio: 1Kb] [Pagus, Antonius: 1Kb] [Col. 0693]

118 Bonifacius, natione Campanus, de civitate Neapoli, sedit annos quinque, dies tredecim [a 1Kb] . Hic constituit ut testamentum valeat secundum jussionem principis. Hic constituit ut nullus trahatur de ecclesia. Hic constituit ut acolythus non praesumat reliquias sanctorum martyrum levare, nisi presbyter. Hic constituit ut in Lateranis acolythus non baptizaret cum diacono, sed subdiaconi sequentes. Hic perfecit coemeterium sancti Nicodemi [b 1Kb] , et dedicavit illud. Erat enim beatissimus Bonifacius mitissimus super omnes homines et misericors. Hic clerum amavit, rogam integram clero suo dedit. Eodem tempore ante dies ordinationis ejus Eleutherius, patricius et eunuchus factus Intarta [c 1Kb] assumpsit regnum, et veniente eo ad civitatem Romanam in Castrum [d 1Kb] quod dicitur Luceolis, ibidem Amites Ravennatis [e 1Kb] interfectus est. Cujus caput ductum est Constantinopolim ad piissimum principem. Qui defunctus sepultus est ad beatum Petrum apostolum, die vicesima quinta mensis Octobris. Hic dimisit omni clero obsequia sua [f 1Kb] rogam unam integram. Hic fecit ordinationes duas per mensem Decembrem: presbyteros viginti septem, diaconos quatuor, episcopos per diversa loca numero viginti novem. Et cessavit episcopatus menses sex, dies 18.


LXXII. HONORIUS. ANNO CHRISTI 626, HERACLII 17.
[8Kb] [Altaserra, Antonius: 4Kb] [Baldinus: 7Kb] [Bencinus: 3Kb] [Binius, Severinus; Labbeus, Philippus: 1Kb] [Cennus, Cajetanus: 4Kb] [Ciaconius, Alphonsus: 2Kb] [Maffeus, Scipio: 4Kb] [Col. 0699]

119 Honorius natione Campanus, ex patre Petronio consule, sedit annos 12, menses 11, dies 17 [a 1Kb] . Hic temporibus suis multa bona fecit. Hic erudivit clerum. Temporibus suis renovavit omnem familiam beati Petri apostoli [b 1Kb] , et investivit confessionem beati Petri ex argento puro, quod pensat libras centum octuaginta et septem. Investivit regias januas in ingressu ecclesiae majores, quae appellantur medianae ex argento, quae pensant libras noningentas septuaginta quinque, fecit et cerostatas majores [c 1Kb] ex argento paria duo, quae sunt ante corpus beati Petri apostoli, pensan. sing. libras 272. Fecit et ad beatum Andream apostolum, ubi supra, ante confessionem tabulas ex argento, quae pens. libr. septuaginta tres. Hujus temporibus levatae sunt trabes in ecclesia beati Petri apostoli numero sexdecim. Hic cooperuit ecclesiam omnem ex tabulis [d 1Kb] aereis, quas levavit de templo, quod appellantur Romae [e 1Kb] ex consensu piissimi Heraclei imperatoris. Eodem tempore fecit ecclesiam beatae Agnetis martyris milliario ab urbe Roma tertio, via Numentana, a solo, ubi requiescit, quam undique ornavit et exquisivit, ubi posuit multa dona. Ornavit autem sepulcrum ejus ex argento, quod pensan. libras 252. Posuit et desuper ciburium [f 1Kb] aereum deauratum mirae magnitudinis. Fecit et Gabathos aureos quatuor [g 1Kb] , pensan. sing. libras singulas. Fecit absidam ejusdem basilicae ex musibo [h 1Kb] , ubi etiam multa bona [i 1Kb] obtulit. Item fecit basilicam beati Apollinaris martyris in urbe Roma, in porticu beati Petri apostoli, quae appellatur ad palmata a solo, ubi dona multa largitus est [j 1Kb] .

120 Hic fecit constitutum in Ecclesia, et decrevit ut per omnem nebdomadam Sabbato die exeat Litania ad beatum Apollinarem, et ad beatum Petrum apostolum cum hymnis et canticis populus omnis occurrere debeat. Fecit et ecclesiam beato Cyriaco martyri a solo via Ostiensi milliario septimo, ubi et donum obtulit. Eodem tempore fecit ecclesiam beatorum Martyrum quatuor Coronatorum, quam et dedicavit, et donum obtulit. Fecit ecclesiam beato Severino a solo juxta civitatem Tiburtinam, milliario ab urbe Romana vicesimo, quam ipse dedicavit, et dona multa obtulit. Renovavit et coemeterium beatorum martyrum Marcellini et Petri, via Lavicana. Eodem tempore fecit basilicam beato Pancratio martyri, via Aurelia, milliario secundo a solo, et ornavit sepulcrum ejus ex argento, quod pensan. libras centum viginti. Et ibi constituit mola in murum in loco Trajani juxta murum civitatis, et formam quae deducit [Col. 0701] aquam in lacum Sabbatinum, et sub se formam quae conducit aquam Tiberis. Fecit et ciborium super altare ex argento, quod pensan. libras 287 [a 1Kb] et arcus argenteos quinque, qui pens. singuli libras 15. Fecit et candelabra aurea tria, quae pens. sing. libras singulas, ubi multa dona simul obtulit. Fecit ecclesiam beatae Luciae in urbe Roma juxta sanctum Silvestrum, quam et dedicavit, et dona multa obtulit. Fecit ecclesiam beato Adriano [b 1Kb] martyri in tribus fatis [c 1Kb] , quam et dedicavit, et dona multa obtulit. Sed et multas alias fecit [d 1Kb] , quae enumerare longum est. Fecit autem ordinationes tres per mensem Decembrem: presbyteros 13, diaconos 12 [e 1Kb] , episcopos per diversa loca numero unum et octuaginta. Qui etiam sepultus est in basilica beati Petri apostoli, sub die quarto Idus Octobris. Et cessavit episcopatus annum unum, menses septem, dies 17.


LXXIII. SEVERINUS. ANNO CHRISTI 638, HERACLII 29.
[6Kb] [Altaserra, Antonius: 4Kb] [Bencinus: 6Kb] [Binius, Severinus; Labbeus, Philippus: 1Kb] [Cennus, Cajetanus: 4Kb] [Ciaconius, Alphonsus: 1Kb] [Maffeus, Scipio: 2Kb] [Pagus, Antonius: 2Kb] [Sommier, Claudius: 5Kb] [Col. 0709]

121 Severinus, natione Romanus, ex patre Abieno, sedit menses duos, dies quatuor [a 1Kb] . Hujus temporibus devastatum est episcopium Lateranense a Mauricio chartulario et Isacio patricio et exarcho Italiae, cum adhuc electus esset domnus Severinus. Sed antequam veniret Isacius, Mauricius dolo ductus adversus Ecclesiam Dei consilio inito cum quibusdam perversis hominibus, incitaverunt exercitum Romanum, dicentes, quia quid prodest quod tantae pecuniae congregatae sunt in episcopio Lateranensi ab Honorio papa, et miles iste nihil exinde subventus habet, quando et rogae vestrae, quas domnus imperator vobis per vices mandavit, ibi sunt a sancto viro reconditae. His auditis exarserunt omnes adversus Ecclesiam Dei, et venerunt omnes a minimo concitati, omnes armati, qui inventi sunt in civitate Romana a puero usque ad senem in episcopio suprascripto Lateranensi, et non potuerunt manu militari introire, quia restiterunt eis qui erant cum sanctissimo domno Severino.

122 Tunc videns hoc Mauricius, quia nihil potuerunt facere, dolo ductus fecit ibi exercitum residere, intra episcopium Lateranense, et fuerunt ibi dies tres. Post triduum autem introivit Mauricius cum judicibus, qui inventi sunt cum ipso in consilio, et sigillaverunt [b 1Kb] omne vestiarium ecclesiae, seu cimbylia episcopii, quae diversi Christianissimi imperatores, seu patricii et consules, pro redemptione animarum suarum beato Petro apostolo reliquerant, ut pauperibus singulis temporibus pro alimonia [c 1Kb] erogarentur, seu propter redemtionem captivorum. Et postmodum misit Mauricius epistolas suas ad Isacium patricium Ravennam de hoc quod actum est, quomodo ipse cum exercitu sigillasset omne vestiarium episcopii; et quia sine aliqua laesione omnem substantiam saepe dictam potuissent depraedari. Cumque naec verius cognovisset Isacius, venit in civitatem Romanam, et misit omnes primatos [d 1Kb] Ecclesiae singulos per singulas civitates in exsilium, ut non fuisset qui ei resistere debuisset de clero. Et post dies aliquantos ingressus est Isacius patricius in episcopium Lateranense, et fuit ibi per dies octo, usque dum omnes substantiam illam depraedarentur.

123 Eodem tempore direxit exinde ex parte ex substantia ipsa [e 1Kb] in civitatem regiam ad Heraclium imperatorem. Postmodum ordinatus est sanctissimus Severinus, et reversus est Isacius Ravennam. Hic renovavit absidam [f 1Kb] beati Petri Apostoli ex musivo, quod dirutum erat. Hic dilexit clerum, et omnibus donum [g 1Kb] augmentavit. Fuit autem sanctus, benignus super omnes homines, amator pauperum, largus et mitissimus. Fecit autem episcopos per diversa loca numero quatuor. Hic dimisit [h 1Kb] omni clero rogam integram. Qui etiam sepultus est ad beatum Petrum apostolum sub die quarto Nonas Augusti, et cessavit episcopatus menses quatuor, dies viginti novem.


LXXIV. JOANNES IV. ANNO CHRISTI 639, HERACLII 30.
[2Kb] [Bencinus: 6Kb] [Binius, Severinus; Labbeus, Philippus: 2Kb] [Cennus, Cajetanus: 3Kb] [Ciaconius, Alphonsus: 1Kb] [Maffeus, Scipio: 1Kb] [Pagus, Antonius: 2Kb] [Col. 0717]

124 Joannes, natione Dalmata, ex patre Venantio scholastico, sedit annum unum, menses novem, dies octodecim [a 1Kb] . Hic temporibus suis misit per omnem Dalmatiam, seu Istriam, multas pecunias per sanctissimum et fidelissimum Martinum abbatem, propter redemptionem captivorum, qui depraedati erant a gentibus [b 1Kb] . Eodem tempore fecit ecclesiam beatis martyribus Venantio, Anastasio, Mauro et aliis multis martyribus. Quorum reliquias de Dalmatia et Istria adduci praeceperat, et recondidit eas in ecclesia suprascripta juxta fontem Lateranensem, juxta oratorium beati Joannis evangelistae [c 1Kb] , quam ornavit et diversa dona obtulit. Fecit, ubi supra, arcus argenteos duos, qui pens. sing. lib. 15, simul et alia vasa argentea multa. Fecit autem ordinationes duas per mensem Decembrem, presbyteros XVIII, diaconos quinque, episcopos per diversa loca numero XVIII. Hic dimisit omni clero rogam integram. Qui etiam sepultus est ad beatum Petrum apostolum sub die IV Idus Octobris. Et cessavit episcopatus mensem unum, dies XIII.


LXXV. THEODORUS. ANNO CHRISTI 642, CONSTANTII 1.
[10Kb] [Altaserra, Antonius: 14Kb] [Bencinus: 11Kb] Binius, Severinus; Labbeus, Philippus: 2Kb] [Cennus, Cajetanus: 4Kb] [Ciaconius, Alphonsus: 2Kb] [Maffeus, Scipio: 3Kb] [Pagus, Antonius: 23Kb] [Sommier, Claudius: 4Kb] [Col. 0721]

125 Theodorus, natione Graecus, ex patre Theodoro episcopo, de civitate Hierosolyma, sedit annos sex, menses quinque, dies decem [a 1Kb] et octo. Hic fuit amator pauperum, largus, benignus super omnes, et multum misericors. Hujus temporibus Mauricius chartularius, per quem multa mala operatus est Isacius patricius, cum jam increbuissent peccata ejus, beato Petro apostolo [b 1Kb] , ut eos [c 1Kb] haereditaret ignis inexstinguibilis, consilio ductus suprascriptus Mauricius cum ipsis, quibus antea devastaverat Ecclesiam Dei intartizavit [d 1Kb] adversus Isacium patricium, et misit per omnia castra quae erant sub civitate Romana per circuitum, et congregavit eos, et constrinxit se cum ipsis in sacramentum [e 1Kb] , ut deinceps nullus ex ipsis debuisset obedire Isacio, neque hominibus ejus, qui affirmabant eum, quia sibi regnum imponere noluisset [f 1Kb] . Audiens haec Isacius patricius, [Col. 0723] eo quod Mauricio omnis exercitus Italiae sacramenta dedisset [a 1Kb] , misit Donum, magistrum militum et sacellarium suum, ad civitatem Romam cum exercitu. qui veniens in civitatem Romanam, omnes judices, seu exercitus Romanus, Qui prius se cum Mauricio sacramento constrinxerant, timore ducti dimittentes Mauricium chartularium [b 1Kb] , omnes se cum Domno junxerunt [c 1Kb] .

126 [d 1Kb] Et ingresso eo Romam fugit Mauricius ad beatam Mariam ad Praesepe, quem tollentes de ecclesia miserunt bojam [e 1Kb] in collum ejus. Similiter et omnes, qui in consilio cum ipso fuerant, inbojatos [f 1Kb] misit Ravennam per manus Maurini scribonis, et Thomati [g 1Kb] chartularii. Qui dedocentes eos pervenerunt juxta civitatem Ravennatem in locum qui dicitur Ficulas [h 1Kb] duodecimo milliario a civitate, et ibi decollaverunt Mauricium, quia sic in mandatis acceperant a suprascripto Isacio, ut unius civitatem Ravennatem non ingrederetur. Et postquam decollatus est, levantes caput ejus, duxerunt [i 1Kb] Ravennam. Videns autem Isacius caput Mauricii, gavisus est. Et fecit ad exemplum multorum in circo Ravennate in stipitem poni. Illos autem qui cum ipso directi fuerant omnes imbojatos [j 1Kb] jussit arcta custodia in carcerem mitti, cogitans eos quomodo puniret; sed cum ea agerentur mox Dei judicio ipsis diebus percussus divino ictu interiit Isacius, et mortuus est. Ii autem qui reclusi erant, exeuntes de carcere, reversi sunt singuli per loca sua. Audiens hoc imperator [k 1Kb] , quia defunctus est Isacius, misit Theodorum patricium exarchum, cui cognomentum Callioppa, ad regendam omnem Italiam.

127 Ipsis temporibus venit Pyrrhus ex Africa, qui fuerat patriarcha Constantinopolitanus, in urbem Romam ad limina apostolorum [l 1Kb] . Qui ingressus libellum obtulit cum sua subscriptione apostolicae nostrae sedis in praesentia cuncti cleri et populi, condemnans in eodem libello omnia quae a se vel a decessoribus suis scripta vel acta sunt adversus immaculatam nostram fidem. His itaque ab eo peractis, fecit eum munera erogare in populum [m 1Kb] , et cathedram ei poni juxta altare, honorans eum ut sacerdotem regiae civitatis. Postea rursus more canis ad proprium impietatis vomitum repedavit [n 1Kb] . Tunc sanctissimus Theodorus papa, convocans universos [o 1Kb] Sacerdotes et clerum in ecclesia beati Petri apostolorum principis, condemnavit eum sub vinculo anathematis juxta mercedem ac retributionem propriae transgressionis, canonicam poenam sive depositionem excipiens [p 1Kb] . Qui praedictus Pyrrhus reversus est in partes Orientes.

128 Eodem tempore relevata sunt corpora sanctorum martyrum Primi, et Feliciani, quae erant in arenario sepulta, via Numentana, et adducta sunt in urbem Romam. Quae et recondita sunt in basilica beati Stephani protomartyris [q 1Kb] , ubi et dona obtulit, gabathas aureas tres, tabulas ex argento ante confessionem, arcus argenteos duos. Fecit ecclesiam beato Valentino, via Flaminia, juxta pontem Milvium a solo, quam ipse dedicavit, et dona multa obtulit. Fecit oratorium beato Silvestro [r 1Kb] intra episcopium Lateranense, ubi et dona largitus est. Fecit et oratorium beato Euplo martyri foris portam beati Pauli apostoli, quod etiam ornavit.

129 [s 1Kb] Tunc sanctissimus Theodorus papa scripsit Paulo patriarchae regiae civitatis, tam rogans quamque regulariter increpans, necnon per apocrisarios, ut dictum est, pro hoc maxime destinatos praesentialiter admonens et contestans, quatenus proprium emendaret commentum, atque ad orthodoxam fidem catholicae Ecclesiae remearet. Et neque rogantes, neque increpantes potuerunt eum [Col. 0725] a suo conamine quoquo modo revocare. Propter quod ab apostolica sede ipse depositionis ultione perculsus est [a 1Kb] . Hic fecit ordinationem unam per mensem Decembrem, presbyteros viginti unum, diaconos quatuor, episcopos per diversa loca numero quadraginta sex. Qui etiam sepultus est ad beatum Petrum apostolum sub die secundo idus Maii, et cessavit episcopatus dies quinquaginta duos [b 1Kb] .


LXXVI. MARTINUS. ANNO CHRISTI 649, CONSTANTINI IMP. 8.
[12Kb] [Altaserra, Antonius: 184Kb] [Bencinus: 1Kb] [Binius, Severinus; Labbeus, Philippus: 3Kb] [Cennus, Cajetanus: 6Kb] [Ciaconius, Alphonsus: 1Kb] [Pagus, Antonius: 48Kb] [Sommier, Claudius: 9Kb] [Maffeus, Scipio: 2Kb] [Col. 0737]

[Col. 0737] 130 Martinus, de civitate Tudertina, provincia Tusciae, sedit annos sex, mensem unum, dies viginti sex [a 1Kb] . [b 1Kb] Hujus temporibus Paulus Constantinopolitanae urbis episcopus, inflatus superbiae spiritu adversus rectum sanctae Dei Ecclesiae dogma, audacter praesumpsit paternis definitionibus contraire; insuper studuit ad cooperimentum [c 1Kb] proprii erroris quorumdam subreptioni [d 1Kb] , ut et clementissimo principi suaderet typum exponere, qui [e 1Kb] catholicum dogma destrueret. In quo typo omnes omnino voces sanctorum Patrum cum nefandissimorum haereticorum dictionibus [f 1Kb] enervavit, scilicet nec unam, nec duas voluntates, aut operationes in Christo Domino nostro definien. [Col. 0739A] confiteri. Qua de re hujusmodi pravitatem suam defendens, quod nunquam nec a prioribus haereticis praesumptum est, ipse in lite [a 1Kb] praesumere studuit in tantum [b 1Kb] , ut altare sanctae nostrae sedis, quod erat in domo Placidiae sacratum in venerabili oraculo subvertens, diriperet, prohibens ne adorandam et immaculatam hostiam apocrisarii nostri ibidem Deo offerre valeant, nec communionis sacramenta percipiant. Qui videlicet apocrisarii ex praeceptione apostol. auctoritatis commoverunt eum, ut de tali haeretico intentu recederet. Necnon et contestari visi sunt [c 1Kb] , persecutionibus diversis cum aliis orthodoxis viris, et venerabilibus sacerdotibus insecutus est eos [d 1Kb] , quosdam eorum custodiae retrudens, alios in exsilium deportans alios autem verberibus committens [e 1Kb] . Quibus pene omnem mundum conturbantibus ex diversis locis querelam contra eos ad apostolicam nostram sedem plurimi orthodoxi detulisse monstrantur. Conjurantes, ut totius malitiae tantaeque eversionis per apostolicam auctoritatem abscindant [f 1Kb] commentum: quatenus minime totius corpus [g 1Kb] catholicae Ecclesiae nocibilis eorum ectheseos [h 1Kb] languor disrumpere valeat.

131 Tunc Martinus sanctissimus ac beatissimus episcopus misit, et congregavit episcopos in urbem Romam numero centum et quinque, et fecit synodum secundum institutum [i 1Kb] Patrum orthodoxorum in ecclesia Salvatoris juxta episcopium Lateranense. Sedentibus episcopis et presbyteris, astantibus diaconis et clero universo, condemnaverunt Cyrum Alexandrinum, Sergium, Pyrrhum et Paulum patriarchas Constantinopolitanos, qui novitates contra immaculatam fidem praesumpserunt innectere. Quippe quoniam ipsam excludere properantes haereticorum dogmatum contra catholicam Dei Ecclesiam confusionem concinnaverunt [j 1Kb] , anathematis ultione perculsi [k 1Kb] sunt [l 1Kb] . Quae synodus hodie archivo Ecclesiae continetur. Et faciens exemplaria per omnes tractus Orientis et Occidentis direxit, et per manus orthodoxorum fidelium disseminavit. Ipsis diebus direxit imperator in Italiam Olympium cubicularium et exarchum ad regendam omnem Italiam, praecipiens et dicens: Oportet gloriam tuam ut sicut nobis suggessit Paulus patriarcha hujus a Deo conservandae urbis peragere. Et si quidem inveneris provinciam ipsam consentientem in typo a nobis exposito tenere omnes, qui ibi sunt, episcopos, et haereticos possessorum [m 1Kb] atque habitatorum, et peregrinos, et in eodem subscribant [n 1Kb] . Si autem quomodo nobis suggessit Platon gloriosus patricius, et Eupraxius gloriosus, potueritis suadere exercitui ibidem consistenti, jubemus teneri Martinum, qui hic erat apocrisarius in regia urbe. Et postmodum omnes ecclesias relegere eum, quia factus est a nobis orthodoxus typus, et omnes episcopi Italiae in ipso subscribant Si autem inveneritis [o 1Kb] contrarium in tali causa exercitum tacitum habetote, donec obtinueritis [p 1Kb] provinciam; et potueritis vobis exercitum [q 1Kb] aggregare, tamen Romanae civitatis atque Ravennatis [r 1Kb] , ut ea quae a nobis praecepta sunt, quantocius explere valeatis [s 1Kb] .

132 Qui praedictus Olympius veniens in civitatem Romanam invenit sanctam Romanam Ecclesiam coadunatam cum omnibus episcopis Italiae, seu sacerdotibus, vel clero. Et volens implere ea quae ei jussa sunt, amans secum exercitum virtutis [t 1Kb] , voluit schisma sanctae ecclesiae [u 1Kb] intromittere. Hoc per plurimum tempus actum est. Et non illum omnipotens Deus permisit quae nitebatur perficere. Videns ergo se a sancta Dei catholica atque apostolica Ecclesia superatum, necesse habuit de sua quasi mala intentione declinare, ut quod non potuit per manum armatam facere, sub haeretico modo [v 1Kb] per missarum solemnia in ecclesia [Col. 0741] Dei sanctae Genitricis semperque virginis Mariae ad Praesepe perficeret. Nam dum communionem ei porrigeret sanctissimus papa, voluit eum crudeliter interficere, ut demandarat suo spathario. Sed omnipotens Deus, qui solitus est servos suos orthodoxos circumtegere, et ab omni malo eripere, ipse excaecavit spatharium Olympii exarchi, et non est permissus videre pontificem, quando exarcho communionem porrexit, vel pacem [a 1Kb] dedit, ut sanguis ejus effunderetur, et catholica Dei Ecclesia haeresi subjugaretur [b 1Kb] . Quod postmodum praedictus armiger diversis cum jurejurando professus est.

133 Videns ergo Olympius exarchus quia manus Dei circumtegebat Martinum sanctissimum papam, necesse habuit secum pontificem concordare, et omnia quae ei jussa fuerant, eidem sanctissimo viro indicare. Qui facta pace cum sancta Dei Ecclesia, colligens exercitum, profectus est Siciliam adversus gentem Saracenorum, qui ibidem habitabant. [c 1Kb] Et peccato faciente major interitus in exercitu Romano pervenit, et post hoc isdem exarchus morbo interiit. Deinde directus est ab imperatore Theodorus exarchus, qui cognomento Calliopa dicitur, cum Theodoro imperiali cubiculario, qui et Pellurius [d 1Kb] dicebatur cum jussione. Qui tollentes sanctissimum Martinum papam de ecclesia Salvatoris, quae et Constantiniana appellatur, perduxerunt Constantinopolim, et nec sic eis acquievit. Deinde directus est praedictus sanctissimus vir in exsilium, in locum qui dicitur Cersona [e 1Kb] . Et ibidem, ut Deo placuit, vitam finivit in pace Christi confessor. Qui et multa mirabilia operatur usque in hodiernum diem. Fecit autem ordinationes duas [f 1Kb] per mensem Decembrem: Presbyteros undecim, diaconos quinque, episcopos per diversa loca numero triginta tres. Depositus die 17 mensis Septembris [g 1Kb] , et cessavit episcopatus dies viginti octo.


LXXVII. SANCTUS EUGENIUS. ANNO CHRISTI 652, CONSTANTIS IMP. 11.
[2Kb] [Altaserra, Antonius: 3Kb] [Baldinus: 15Kb] [Bencinus: 11Kb] [Binius, Severinus; Labbeus, Philippus: 1Kb] [Cennus, Cajetanus: 7Kb] [Ciaconius, Alphonsus: 1Kb] [Maffeus, Scipio: 2Kb] [Pagus, Antonius: 7Kb] [Sommier, Claudius: 1Kb] [Col. 0763]

134 Eugenius, natione Romanus, de regione prima Adventinense [a 1Kb] , clericus a cunabulis, ex patre Ruffiniano, sedit annos duos, menses octo, dies viginti quatuor [b 1Kb] . Fuit enim benignus, mitis, mansuetus, omnibus affabilis et sanctitate praeclarior. Rogam clero solitam tribuit, et indigentibus eleemosynam ministravit. Ut etiam die transitus sui pauperibus, vel clero, seu familiae, presbyteria in integrum [c 1Kb] erogari praeciperet. [d 1Kb] Hujus temporibus Petrus patriarcha Constantinopolitanus direxit synodicam epistolam ad sedem apostolicam, juxta consuetudinem priorem omnino obscurissimam, et ultra regulam, non autem declarans operationes [e 1Kb] aut voluntates in Domino nostro Jesu Christo. Et accensus populus vel clerus eo quod talem synodicam direxisset, minime est suscepta [f 1Kb] , sed cum majore strepitu est a sancta Dei Ecclesia projecta; ut etiam nec eumdem papam dimitteret populus, vel clerus missas celebrare in basilica sanctae Dei Genitricis semperque virginis Mariae, quae appellatur ad Praesepe, nisi promisisset his ipse pontifex minime eam aliquando suscipere. Fecit autem episcopos per diversa loca numero XXI [g 1Kb] . Qui etiam sepultus est ad beatum Petrum apostolum sub die IV nonas Junii. Et cessavit episcopatus mensem unum, dies 29 [h 1Kb] .


LXXVIII. SANCTUS VITALIANUS. ANNO CHRISTI 655, CONSTANTIS IMP. 14.
[5Kb] [Altaserra, Antonius: 5Kb] [Bencinus: 20Kb] [Binius, Severinus; Labbeus, Philippus: 2Kb] [Cennus, Cajetanus: 4Kb] [Ciaconius, Alphonsus: 1Kb] [Maffeus, Scipio: 2Kb] [Pagus, Antonius: 10Kb] [Sommier, Claudius: 9Kb] [Col. 0775]

135 Vitalianus, natione Signiensis, provinciae Campaniae, de patre Anastasio, sedit annos quatuordecim, menses sex [a 1Kb] . Hic direxit responsales, suo cum synodica juxta consuetudinem in regiam urbem apud piissimos principes, significans de ordinatione sua. Et dum suscepti essent renovantes privilegia Ecclesiae reversi sunt, quorum [b 1Kb] clementia per eosdem missos direxerat beato Petro apostolo, et Evangelia aurea cum gemmis albis mirae magnitudinis in circuitu ornatus [c 1Kb] . Hic regulam ecclesiasticam atque vigorem, ut mos erat, omnimodo conservavit. Hujus temporibus venit Constantinus Augustus de regia urbe per littoraria in Athenas, et exinde Tarantum, inde Beneventum, et Neapolim per indictionem VI. Postmodum venit Romam, id est quinta die mensis Julii, feria quarta, indictione suprascripta, et occurrit ei obviam apostolicus cum clero suo milliario sexto ab urbe Roma, et suscepit eum. Et ipsa die ambulavit imperator ad sanctum Petrum, adorationem et donum ibi obtulit. Die Sabbati ad sanctam Mariam, itemque donum obtulit. Dominico die processit ad sanctum Petrum cum exercitu suo. Omnes cum cereis exierunt obviam ei, et obtulit super altare illius pallium auro textile [d 1Kb] , et celebratae sunt missae. Iterum Sabbati die venit imperator ad Lateranas, et [e 1Kb] lavit se, et ibidem praxit in basilica Julii. Item Dominico die fuit statio ad sanctum Petrum, et post missas celebratas, vale fecerunt sibi invicem imperator et pontifex, duodecim dies in civitate Romana perseverans.

[Col. 0777] 136 Omnia quae erant in aere ad ornatum civitatis deposuit, sed et ecclesiam beatae Mariae ad Martyres, quae de tegulis aereis erat cooperta, discooperuit, et in regiam urbem cum aliis diversis quae deposuerat, direxit. Et postmodum secunda feria egressus de civitate Romana, reversus est Neapolim. Inde terreno itinere perrexit Rhegium [a 1Kb] , ingressus Siciliam per indict. VII. Et habitavit in civitate Syracusana, et talem afflictionem posuit in populo, seu habitatoribus vel possessoribus provinciarum Calabriae, Siciliae, Africae, Sardiniae, per diagrapha seu capita atque nauticationes per annos plurimos, quales a saeculo nunquam fuerant, ut etiam uxores a maritis, vel filios a patre [b 1Kb] separarent, et alia multa inaudita perpessi sunt, ut alicui spes vitae non remaneret, sed et vasa sacrata vel cymilia sanctarum Dei ecclesiarum tollentes nihil dimiserunt. Et postmodum quinto decimo die mensis Julii per indict. XI praedictus imperator in balneo occisus est. Et non post multum temporis antedictus sanctissimus vir vitam finivit. Fecit autem ordinationes quatuor: presbyteros viginti duos, diaconum unum, episcopos per diversa loca nonaginta septem [c 1Kb] . Qui etiam sepultus est ad beatum Petrum apostolum sub die sexto Kalend. Februarii, et cessavit episcopatus menses duos, dies tredecim.


LXXIX. SANCTUS ADEODATUS. ANNO CHRISTI 669, CONSTANT. POGONATI 2.
[5Kb] [Altaserra, Antonius: 3Kb] [Binius, Severinus; Labbeus, Philippus: 1Kb] [Cennus, Cajetanus: 8Kb] [Ciaconius, Alphonsus: 1Kb] [Pagus, Antonius: 3Kb] [Maffeus, Scipio: 1Kb] [Col. 0791]

137 Adeodatus, natione Romanus, ex monachis, de patre Jobiniano [a 1Kb] , sedit annos quatuor, menses duos, dies quinque [b 1Kb] . Tantae magnitudinis [c 1Kb] fuit mitissimus, ac benignissimus, ut omnem hominem a majori usque ad minimum libenter susciperet, peregrinis compassionem exhibuit [d 1Kb] , ut etiam unusquisque quod postulavit, sine dubio impetravit [e 1Kb] . Sed et rogam omnibus ampliavit. Hujus temporibus Mezzetius [f 1Kb] , qui erat in Sicilia cum exercitu Orientali, intartizavit [g 1Kb] , et arripuit regnum. Et [h 1Kb] perrexit exercitus Italiae per partes Istriae, alii per partes Campaniae, nec non et alii per partes Sardiniae, et Africae. Pari modo venerunt per [i 1Kb] Siciliam in civitatem Syracus. et Deo auxiliante interemptus est, nec dicendus Mezzetius [j 1Kb] . Et multi ex judicibus ejus truncati, perducti sunt Constantinopolim simul et caput ejusdem Intartae. Postmodum venientes Saraceni in Siciliam, obtinuerunt praedictam civitatem, et multam occisionem fecerunt in populo [k 1Kb] , qui in castra seu montana confugerant. Similiter et praedam nimiam fecerunt, et aes quod ibidem a civitate Romana delatum fuerat, secum tollentes, Alexandriam reversi sunt.

138 Hic ecclesiam beati Petri, quae est via Portuensi juxta campum Meruli, ut decuit, restauravit, atque dedicavit. Sed et in monasterio sancti Erasmi situm in Coelio monte, in quo concrevisse [l 1Kb] visus est praedictus sanctissimus vir, multa nova aedificia augmentavit, sed et casalia conquisivit [m 1Kb] , et in vita sua abbatem, vel congregationem ibidem instituit. Post cujus transitum tantae pluviae, et tonitrua fuerunt, quales nulla aetas hominum meminit esse, ut etiam homines, et pecudes de fulgure interirent. Et nisi per litanias, quae quotidie fiebant, Dominus esset propitiatus, non potuissent homines triturare, vel in horreis frumenta recondere. In tantum enim crevere haec mala, ut ex ipsis pluviis denuo legumina renascerentur, et ad maturitatem devenirent, pro quo capti homines mirabantur. Fecit autem ordinationem unam per mensem Decembris, presbyteros XIV, diaconos duos, episcopos per diversa loca quadraginta sex [n 1Kb] . Qui etiam sepultus est ad beatum Petrum apostolum sub die VI Kalendas Julias, et cessavit episcopatus menses quatuor, dies quindecim [o 1Kb] .

A tempore ordinationis sancti Gregorii papae usque huc, sunt anni nonaginta quinque, menses quinque, dies quatuordecim.



LXXX. DONUS. ANNO CHRISTI 676, CONSTANT. POGON. 9.
[3Kb] [Altaserra, Antonius: 3Kb] [Baldinus: 8Kb] [Bencinus: 18Kb] [Binius, Severinus; Labbeus, Philippus: 1Kb] [Cennus, Cajetanus: 7Kb] [Ciaconius, Alphonsus: 2Kb] [Maffeus, Scipio: 14Kb] [Pagus, Antonius: 3Kb] [Col. 0797]

139 Donus, natione Romanus, ex patre Mauricio, sedit annum unum, menses quinque, dies decem. Hic atrium beati Petri apostoli superius, quod est [a 1Kb] ante ecclesiam in quadriporticum magnis marmoribus stravit, sed et ecclesiam apostolorum, sitam via Ostiensi, ut decuit, restauravit atque dedicavit. Itemque ecclesiam sanctae Euphemiae, positam via Appia, similiter dedicavit. Clerum quoque diversis ordinibus et honoribus ampliavit. Hic reperit in urbe Roma, in monasterio quod appellatur Boetianum, Nestorianitas, monachos Syros, quos per diversa monasteria divisit [b 1Kb] . In quo praedicto monasterio monachos Romanos instituit. Hujus temporibus Ecclesia Ravennatum, quae se ab Ecclesia Romana segregaverat causa autocephaliae, denuo se pristinae sedi apostolicae subjugavit. Cujus Ecclesiae praesul nomine Reparatus e vestigio, ut Deo placuit, vitam finivit. [c 1Kb] Hic dum esset electus per Augusti mensem, apparuit stella a parte Orientis a galli cantu usque mane per menses tres. Cujus radii coelum penetrabant. In cujus visione surgentis omnes provinciae et gentes mirabantur [d 1Kb] , quae post in semetipsam reversa disparuit. Pro quo capitulo et maxima mors a parte Orientis subsecuta est [e 1Kb] . Fecit autem ordinationem unam: presbyteros decem, diaconos quinque, episcopos per diversa loca numero sex. Qui etiam sepultus est ad beatum Petrum apostolum sub die III Idus Aprilis, et cessavit episcopatus menses duos, dies quindecim.


LXXXI. SANCTUS AGATHO. ANNO CHRISTI 678, CONSTANTINI POGONATI 11.
[19Kb] [Altaserra, Antonius: 85Kb] [Bencinus: 7Kb] [Binius, Severinus; Labbeus, Philippus: 6Kb] [Cennus, Cajetanus: 20Kb] [Ciaconius, Alphonsus: 3Kb] [1Kb] [Maffeus, Scipio: 7Kb] [Pagus, Antonius: 22Kb] [Sommier, Claudius: 50Kb] [Col. 0805]

140 Agatho, natione Siculus, ex monachis, sedit annos duos, menses sex, dies tres a 1Kb] . Tantum benignus et mansuetus fuit, ut etiam omnibus hilaris et jocundus comprobaretur. Hujus temporibus Theodorus archiepiscopus Ravennae semetipsum sedi apostolicae post multorum annorum curricula praesentavit. Hic suscepit divalem jussionem piissimorum principum Constantini Heraclii et Tiberii Augustorum, per Epiphanium gloriosum a secretis, missam praecessori suo Dono papae, invitantem atque adhortantem ut debeat sacerdotes vel missos suos dirigere in regiam urbem pro adunatione facienda sanctarum [Col. 0807] Dei Ecclesiarum, quod et ordinare non distulit [a 1Kb] . Et direxit [b 1Kb] Abundantium Paternensem, Joannem Rhegitanum [c 1Kb] , et Joannem Portuensem episcopum [d 1Kb] , Theodorum et Georgium presbyteros, Joannem diaconum et Constantinum, Theodorum presbyterum [e 1Kb] Ravennatem, atque religiosos servos Dei monachos. Clerum videlicet diversis ordinibus, et super quod competebat, eos honoribus ampliavit. Hic ultra consuetudinem arcarius Ecclesiae Romanae efficitur [f 1Kb] , et per semetipsum causam arcariae disposuit, emittens videlicet de suscepta per nomenclatorem manu sua obumbratas, qui infirmitate detentus Arcadium juxta consuetudinem instituit.

141 Hujus temporibus indict. VIII luna eclipsim pertulit mens. Jun. die 28. Similiter et mortalitas major atque gravissima subsecuta est mense suprascripto, Julio, Augusto et Septembr. in urbe Roma, qualis nec temporibus aliorum pontificum esse [g 1Kb] memoratur. Ut etiam parentes cum filiis, atque fratres atque sorores binatim [h 1Kb] per lectos ad sepulcra deducerentur. Postmodum vero foras circumquaque suburbana et castra devastare non cessavit [i 1Kb] . Qui suprascripti missi sedis apostolicae, qui directi fuerant, in regiam urbem ingredientes die decima mensis Novembris nona indictione, Domino solante [j 1Kb] , atque principe apostolorum comitante suscepti sunt a principe in oraculo beati Petri apostoli intra palatium, porrigentes ei scripta pontificis. Quae dum suscepisset commonuit eos atque adhortatus est ut non per schisma aut furorem, sed pacifica dispositione remittentes philosophicas assertiones puram sanctarum Scripturarum Patrumque et probatam fidem per synodalia decreta satisfacerent. [k 1Kb] Et dans inducias ad retractanda scripta, tribuit eis omnia quae ad sustentationem sufficiebant in eorum expensas in domo quae appellatur Placidia, die 18 mensis suprascripti, die Dominico advocati sunt in processione ad sanctam Dei Genitricem in Blachernas in tanta honorificentia, ut etiam de palatio caballos stratos dirigeret cum obsequio pietas imperialis, et sic eos susciperet. Ea ipsa commonens, ut pacifica assertione testimonia venerabilium Patrum proponerent.

142 [l 1Kb] Die vicesima secunda mensis Novembris, in basilica quae Trullus appellatur, intra palatium sub regali cultu, residente cum Constantino Aug. Georgio patriarcha Constantinopolitano, ac Macario Antiocheno, suscepti sunt missi sedis apostolicae, deinde metropolitae vel episcopi Orientalium partium numero centum quinquaginta. Qui proni adorantes, residere eos praecepit una cum nostris. Post haec patricii, ypati omnesque inclyti [m 1Kb] introierunt, et habita inquisitione ab ejus pietate [n 1Kb] , cujus partis deberet ostensio approbari. Legati sedis apostolicae dixerunt: Opportuna veritas et ratio exigit, ut a parte [o 1Kb] eorum qui unam voluntatem et operationem in Domino Jesu Christo asserunt, apostolicae sedis exponere [p 1Kb] . Qui audientes laeti effecti paratos se esse dixerunt. Et accepta licentia ea hora suos intromiserunt libros, et tomos diversos, et synodos quas falsaverant. Nam non per veritatem se superare nitebantur [q 1Kb] , sed [r 1Kb] per mendacia et diversa commenta quae in libris suis ipsi [s 1Kb] addiderant, et relegentes per singula, reperti sunt mendaces, unam operationem et voluntatem [t 1Kb] dicentes; et in quinta synodo epistolam Vigilii papae ad Mennam patriarcham, atque libellum ejusdem Mennae in quaternionibus noviter additis, falsaverunt, unam voluntatem et operationem dicentes, quod coram principe et synodo claruit. Alia die catholicae fidei defensor pius princeps in secretario residens [u 1Kb] , inquisitione de ipsis codicibus facta, ita reperit falsa noviter addita fuisse.

[Col. 0809] 43 Die 12 mensis Decembris [a 1Kb] residente synodo cum ejus pietate suscepti sunt missi sedis apostolicae, et praecepit eos in synodo [b 1Kb] residere. Praesentantes locum sanctissimi ac beatissimi Agathonis papae. Quibus dictum est ut omnes libros quos scirent ad causam fidei pertinere, coram synodo adducerent, quod et factum est. Et vocato Georgio diacono et chartophylace Ecclesiae Constantinopolitanae, praeceptum est ei ut juxta eorum notitiam codices ex bibliotheca Ecclesiae ad med um deduceret, et dum adducti essent et relegerentur, utrique similes reperti [c 1Kb] sunt, duas naturas duasque voluntates et operationes in Domino Jesu Christo habentes. Et confusus Macarius coram synodo inventus est mendax. Tunc interdixit pietas Augustalis Georgio patriarchae ut minime in Ecclesia sua susciperet Macarium vel ejus homines, interdicens ei processum. Haec prima ejus ruina fuit, die 13 [d 1Kb] mensis Februarii, auxiliante beato Petro apostolo, ut veritatis lumen appareret, intromissa sunt coram synodo venerabilium Patrum dicta Joannis Constantinopolitani, Cyrilli, Athanasii, Basilii, Gregorii, Dionysii, Hilarii, Ambrosii, Augustini et Leonis, duas naturales voluntates [e 1Kb] et operationes in Christo, dicentium ad satisfactionem principis vel synodi.

144 Sequenti die in eodem secretario residente synodo una cum principe, synodica sanctissimi Agathonis papae relecta est, et ad singula comprobata Patrum dicta inserta [f 1Kb] , in qua synodica episcopi Occidentalis partis subscripserunt numero centum viginti quinque [g 1Kb] . Cumque post haec adhortatus est, nec dicendus Macarius a sancta synodo, vel a pio principe, omnique senatu, ut profiteretur unam aut duas confiteri voluntates vel operationes, qui nullatenus audivit, sed potius neque unam neque duas in Salvatore dicere voluit. [h 1Kb] Deinde protulit piissimus et serenissimus princeps tomum ad relegendum, in quem vanum haereticum dogma Macarii erat conscriptum, et ejus manu subscriptum, apertissime unam voluntatem in Domino affirmantis. Sub ipsius scriptione et Theodori expatriarchae, utique juxta eum tenorem ibi subscriptio erat [i 1Kb] . Et interrogatus Georgius patriarcha, si eam fidem quam docet sedes apostolica, amplectitur [j 1Kb] juxta scripturam venerandi Agathonis papae, seu sanctorum ac venerabilium Patrum, qui respondit quod, accepta licentia, in scriptione [k 1Kb] , quae opportuna erant, responderet. Et in his recedentes die 17 mensis Februarii, die Dominico, intra oraculum sancti Petri intra palatium astante [l 1Kb] sincleto [m 1Kb] , simulque et patriarcha, legatos sedis apostolicae suscepit [n 1Kb] , relegens [o 1Kb] suggestionem aliam pro eorum commendatione [p 1Kb] a sanctissimo papa directam. Qui Georgius sanctissimus patriarcha professus est eo die in scriptis duas naturas duasque voluntates et operationes in Domino Jesu Christo se credere et praedicare, sicut sedes apostolica credit, anathematizans eos qui unam naturam, voluntatem et operationem in Domino Jesu Christo dicunt.

145 Die vicesima quinta mensis Februarii, residente synodo una cum pio principe simulque et legatis sedis apostolicae, Macarium adesse jusserunt. Et data a principe licentia ut se partes, quis in quas vellet [q 1Kb] , divideret, Georgius patriarcha regiae civitatis cum suis in partes orthodoxum stetit; Macarius vero cum suis in parte alia haereticorum. Et deducentes ad medium professionem Georgii patriarchae, quam fecerat, porrecta est [r 1Kb] principi et relecta est. Et commonitus suprascriptus Macarius quid sentiret vel crederet, respondit se in ea [s 1Kb] perfidia quam ante proposuerat, perdurare, et nullatenus orthodoxae [Col. 0811] dei acquiescere. Ea hora sancta synodus una cum principe ejus orarium auferri jusserunt a collo ejus, et exsiliens Basilius episcopus Cretensis Ecclesiae, ejus orarium abstulit, et anathematizantes projecerunt eum foris synod. simulque et thronum ejus. Stephanum autem discipulum ejus cervicibus a sancta synodo clerici Romani ejicientes expulerunt. Ea hora tantae telae aranearum nigerrimae in medio populi ceciderunt, ut omnes mirarentur ac dicerent quod sordes haeresum expulsae sunt. Et, Deo auxiliante, unitae sunt sanctae Dei Ecclesiae. In loco vero Macarii ordinatus est Stephanus [a 1Kb] , abbas monasterii quod appellatur Baias insulae Siciliensis, patriarcha Ecclesiae Antiochenae. [b 1Kb] Macarius vero cum suis amatoribus, id est Stephano, Anastasio ex presbyteris, et Leontino ex diacon.; Polychronio, Epiphanio ex presbyteris, et inclusis in exsilio [c 1Kb] in Romanam directi sunt civitatem. Deinde abstulerunt de diptychis Ecclesiarum nomina patriarcharum, vel de picturis ecclesiae figuras eorum, aut in foribus, ubi esse poterant auferentes, id est Cyri, Sergii, Pauli, Pyrrhi, Petri, per quos error orthodoxae fidei usque nunc pullulavit [d 1Kb] . Tanta autem gratia divina omnipotentis concessa est missis sedis apostolicae, ut ad laetitiam populi, vel sancti concilii, qui in regia urbe erant, Joannes episcopus Portuensis Dominicorum die octavarum Paschae in ecclesia [e 1Kb] beatae Sophiae missas publicas latine celebraret coram principe et patriarcha, ut omnes unanimiter in laudes et victorias piissimorum imperatorum eo die Latinis vocibus acclamarent.

146 [f 1Kb] Hic suscepit divalem jussionem secundum suam postulationem, ut suggessit, per quam revelata est quantitas quae solita erat dari pro ordinatione pontificis facienda. Sic tamen ut, si contigerit post ejus [g 1Kb] transitum electionem fieri, non debeat ordinari qui electus fuerit, nisi prius decretum generale introducatur in regiam urbem secundum antiquam consuetudinem, et cum eorum conscientia et jussione debeat ordinatio provenire. Hic dimisit [h 1Kb] omni clero rogam unam, et ad luminaria apostolorum et sanctae Mariae ad Praesepe sol. duo mille centum et quadraginta [i 1Kb] . Fecit autem ordinationem unam: presbyteros decem, diaconos tres, episcopos per diversa loca numero decem et octo. Qui etiam sepultus est ad beatum Petrum apostolum sub die IV Idus Januarii, et cessavit episcopatus annum unum, menses septem, dies quinque.


LXXXII. SANCTUS LEO II. ANNO CHRISTI 683, CONSTANTINI POGONATI 16.
[7Kb] [Altaserra, Antonius: 104Kb] [Binius, Severinus; Labbeus, Philippus: 2Kb] [Cennus, Cajetanus: 11Kb] [Ciaconius, Alphonsus: 1Kb] [1Kb] [Baldinus: 12Kb] [14Kb] [Pagus, Antonius: 20Kb] [Sommier, Claudius: 4Kb] [Bencinus: 3Kb] [Maffeus, Scipio: 4Kb] [Col. 0847]

147 Leo, natione Siculus, ex patre Paulo, sedit menses decem, dies septem [a 1Kb] et decem. Vir eloquentissimus et in divinis Scripturis sufficienter instructus, Graeca Latinaque lingua eruditus, cantilena ac psalmodia praecipuus, et in earum sensibus subtilissima exercitatione limatus, lingua quoque scholasticus eloquendi majori lectione polita [b 1Kb] , exhortator omnium bonorum operum, plerisque florentissimam ingerens scientiam [c 1Kb] , paupertatis amator, et erga inopem provisor [d 1Kb] , non solum mentis pietate, sed et studii sui labore sollicitus.

148 [e 1Kb] Hic suscepit sanctam sextam synodum, quae per Dei providentiam nuper in regia urbe celebrata est, Graeco eloquio conscriptam, exsequente ac residente piissimo et clementissimo magno principe Constantino intra regale palatium ejus quod appellatur Trullus, simulque cum eo legati sedis apostolicae et duo patriarchae, id ost Constantinopolitanus et Antiochenus, atque centum quinquaginta episcopi; in qua et condemnati sunt Cyrus, Sergius, Honorius et Pyrrhus, Paulus et Petrus, necnon et Macarius cum discipulo suo Stephano, sed et Polychronius, novus Simon, qui unam voluntatem et operationem in Domino Jesu Christo dixerunt vel praedicaverunt, aut qui denuo praedicaturi fuerint aut defensaverint. Sed ut et nunc duae voluntates et operationes ipsius dispensatoris Christi et Salvatoris Dei nostri dicantur, sicut eadem synodus studiosissime in Latinum translata declarat. Verumtamen suprascripti defensores malorum haereseos, dum nollent a suo recedere proposito, per [f 1Kb] diversa monasteria sunt retrusi. Qui praedictus sanctissimus vir [g 1Kb] absolvit duos viros in percipienda communione, qui de regia urbe cum suprascripto Macario et caeteris in Romanam directi sunt civitatem, qui [h 1Kb] necdum a synodo anathematizati erant [i 1Kb] , id est Anastasium presbyterum, et Leontium diaconum Ecclesiae Constantinopolitanae in die sancto Theophaniae, exponentes videlicet per propria scripta fidem suam, juxta quod et sancta synodus determinavit, anathematizantes videlicet omnes haereticos [j 1Kb] , sed et suprascriptos viros complices, quos sancta synodus vel sedes apostolica anathematizavit.

149 Hujus temporibus percurrente divali jussione clementissimi principis, restituta est Ecclesia Ravennatis [k 1Kb] sub ordinatione sedis apostolicae, ut defuncto archiepiscopo, qui electus fuit juxta antiquam consuetudinem in civitatem Romanam veniat ordinandus [l 1Kb] . Hic fecit constitutum, quod archivo Ecclesiae continetur, ut qui ordinatus fuerit archiepiscopus nulla consuetudine pro usu pallii, aut diversis officiis Ecclesiae persolvere debeat, sed et ne Mauri quondam episcopi anniversitas aut agenda celebretur [m 1Kb] ; sed et typum autocephaliae, quem sibi elicuerant, ad amputanda scandala sedis apostolicae restituerunt. Hic fecit ecclesiam in urbe Roma juxta sanctam Bibianam, ubi et corpora sanctorum Simplicii, Faustini et Beatricis, atque aliorum martyrum recondidit, et ad nomen beati Pauli apostoli dedicavit Hujus almi pontificis jussu ecclesia juxta Velum Aureum in honorem beati Sebastiani aedificata est, necnon in honorem martyris Georgii.

[Col. 0849] 15 Hujus temporibus die decima sexta mensis Aprilis, indictione undecima, luna eclipsim pertulit. Post Coenam Domini nocte pene tota in sanguineo vultu elaboravit, et nisi post galli cantum coepit paulatim delimpidare et in suum reverti respectum [a 1Kb] . Hic fecit ordinationem unam per mensem Junii [b 1Kb] die vicesima septima: presbyteros novem, diaconos tres, episcopos per diversa loca numero viginti tres. Qui etiam sepultus est ad beatum Petrum apostolum sub die quinto Nonas Julias [c 1Kb] . Et cessavit episcopatus menses XI, dies XXII. Qui suprascriptus sanctissimus vir ordinatus est a tribus episcopis, id est Andrea Hostiensi, Joanne Portuensi et Placentino Veliterniensi, pro eo quod Albanensis Ecclesia episcopum minime habuit.


LXXXIII. SANCTUS BENEDICTUS II ANNO CHRISTI 684, CONST. POGON. 17.
[5Kb] [Bencinus: 4Kb] [Binius, Severinus; Labbeus, Philippus: 8Kb] [Cennus, Cajetanus: 5Kb] [Ciaconius, Alphonsus: 2Kb] [Pagus, Antonius: 5Kb] [Sommier, Claudius: 20Kb] [Maffeus, Scipio: 16Kb] [Col. 0867]

151 Benedictus, natione Romanus, ex patre Joanne, sedit menses decem [a 1Kb] , dies duodecim. Hic ab ineunte aetate sua Ecclesiae militavit, atque se sic in divinis Scripturis et cantilena a puerili aetate et in presbyterii dignitate exhibuit, ut decet virum suo nomine dignum, in quo vere supernae benedictionis gratia redundavit, et nomine pariter et operibus, ut dignus ad pontificii regimen perveniret. Paupertatis amator, humilis, mansuetus, patientiam habens, atque manu largissima [b 1Kb] .

152 Hic ecclesiam beati Petri apostoli, sed et beati Laurentii martyris, quae appellatur Lucinae, restauravit. Itemque in ecclesia beati Valentini via Flaminia fecit coopertorium super altare cum clavis et fastellis [c 1Kb] , et in circuitu palergium [d 1Kb] chrysoclavum pretiosissimum. Similiter et in ecclesia beatae Mariae ad Martyres aliud coopertorium porphyreticum cum cruce et gemmulis quatuor chrysoclavos, et in circuitu palergium de holoserico pulcherrimum, necnon et in titulo suprascripto Lucinae alium coopertorium ornatum holosericum. Fecit autem calices aureos ministeriales duos, pens. singul. libras singulas.

153 Hic suscepit divales jussiones clementissimi Constantini magni principis ad venerabilem clerum, et populum, atque felicissimum exercitum Romanae civitatis, per quas concessit, ut * persona, qui electus fuerit ad sedem apostolicam, e vestigio absque tarditate pontifex ordinetur. Hic una cum clero et exercitu suscepit mallones [e 1Kb] capillorum domni Justiniani et Heraclei, filiorum clementissimi principis, simul et jussionem per quam significat eosdem capillos direxisse. Hujus temporibus apparuit stella noctu juxta vigilias [f 1Kb] per diem coelo sereno inter Nativitatem Domini et Theophaniam omnimodo obumbrata, veluti luna sub nube. Itemque mense Februario, post natale sancti Valentini in die ab occasu exiit stella meridie, et in partes orientis declinavit. Post haec mons Bebius [g 1Kb] , qui est in Campania, mense Martio eructavit per diem, et omnia loca circumquaque prae pulvere cineris illius exterminata sunt. Clerum videlicet diversis ordinibus in die sancto Paschae honoribus ampliavit. Qui e vestigio in infirmitatem incidit, et post dies aliquot defunctus est. Hic dimisit omni clero, monasteriis, diaconiae et mansionariis auri libras triginta. Fecit autem episcopos per diversa loca numero duodecim. Qui etiam sepultus est ad beatum Petrum apostolum sub die VIII Idus Maii, et cessavit episcopatus menses duos, dies quindecim.


LXXXIV. JOANNES V. ANNO CHRISTI 685, JUSTINIANI JUN. 1.
[5Kb] [Altaserra, Antonius: 33Kb] [Bencinus: 5Kb] [Binius, Severinus; Labbeus, Philippus: 1Kb] [Cennus, Cajetanus: 3Kb] [Ciaconius, Alphonsus: 1Kb] [Maffeus, Scipio: 3Kb] [Pagus, Antonius: 1Kb] [Col. 0875]

154 Joannes, natione Syrus, ex provincia Antiochia, ex patre Cyriaco, sedit annum unum, dies novem [a 1Kb] . Vir valde strenuus, atque scientia praeditus, et omnimodo moderatus. Hic post multorum pontificum tempora, vel annorum, juxta priscam consuetudinem a generalitate in ecclesia Salvatoris, quae appellatur Constantiniana, electus est, atque exinde in episcopio [b 1Kb] introductus. Hic, dum esset diaconus, missus est a sanctae memoriae Agathone papa in regiam urbem cum aliis sacerdotibus, repraesentans locum apostolicae sedis in sancta sexta synodo, quae per Dei providentiam ibidem congregata vel celebrata est. Expleta autem, exinde a clementissimo principe relaxatus, magnum gaudium Ecclesiae secum detulit, id est ipsam sanctam sextam synodum vel edictum clementissimi principis confirmans eamdem synodum. Necnon et alias divales jussiones relevantes annonae capita patrimoniorum Siciliae et Calabriae non pauca, sed et ceptum [c 1Kb] frumenti similiter, vel alia diversa, quae Ecclesia Romana annue minime exurgebat [d 1Kb] persolvere. Hic consecratus est a tribus episcopis, Ostiensi, Portuensi, Veliternensi, sicuti praedecessor ejus Leo papa.

155 Hujus temporibus regnavit domnus Justinianus Augustus, defuncto patre initio mensis Septembris, indict. XIV. Qui clementissimus princeps Domino auxiliante pacem constituit cum nec dicenda gente Saracenorum decennio terra [Col. 0877] marique. Sed et provincia Africa subjugata est Romano imperio atque restaurata. Hic post multorum annorum curricula, propter transgressionem ordinationis Ecclesiae Turritanae [a 1Kb] , quam sine auctoritate pontificis fecerat Citonatus archiepiscopus Caralitanus, pro eo quod antiquitus ordinatio fuit sedis apostolicae, et ad tempus concessa fuerat ipsa [b 1Kb] ordinatio eidem Ecclesiae. Postmodum protervia faciente archiepiscoporum per praecepta pontificum ab eadem ordinatione suspensi sunt, juxta determinationem sanctae memoriae Martini papae. Et facto concilio sacerdotum, novellum episcopum, qui ab eodem archiepiscopo ordinatus fuerat sub ditione sedis apostolicae reintegravit atque firmavit, quorum chirographus archivo Ecclesiae detentus est [c 1Kb] . Qui sanctissimus vir diutina infirmitate detentus est, ut etiam vix ordinationem sacerdotum explere potuisset. Hic dimisit omni clero, monasteriis, diaconibus et mansionariis solidos mille et noningentos. Fecit autem episcopos per diversa loca numero XIII. Qui etiam sepultus est ad beatum Petrum apostolum. sub die 2 mensis Augusti, et cessavit episcopatus menses duos, dies octodecim.


LXXXV. CONON. ANNO CHRISTI 686, JUSTINIANI JUN. 2.
[7Kb] [Bencinus: 4Kb] [Binius, Severinus; Labbeus, Philippus: 2Kb] [Cennus, Cajetanus: 10Kb] [Ciaconius, Alphonsus: 1Kb] [Maffeus, Scipio: 2Kb] [Pagus, Antonius: 6Kb] [Altaserra, Antonius: 2Kb] [Col. 0881]

156 Conon oriundus ex patre Tracesio [a 1Kb] , educatus apud Siciliam, postmodum Romam veniens eidem Ecclesiae militans ad presbyterii honorem devenit. Sedit menses undecim, dies viginti tres. In cujus electione dum ad episcopatum quaereretur, non minima contentio facta est, eo quod clerus in Petrum archipresbyterum intendebat. Exercitus autem insequente ejus Theodorum [b 1Kb] presbyterum. Et clerus quidem adunatus ante fores basilicae Constantinianae sustinebat, eo quod qui missi fuerant de exercitu ad custodiendas regias basilicae, clausas [c 1Kb] observabant, et minime quemquam ingredi permittebant. Exercitus autem omnis in basilica sancti Stephani protomartyris similiter fuerant adunati [d 1Kb] , et neque illi clero consentiebant, neque clerus exercitui acquiescebat pro suprascriptis presbyterorum personis. Sed dum misso ab utrisque partibus responso [e 1Kb]
